# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.870524
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十八
<pb:KR2k0008_WYG_048-1a>¶
欽定四庫全書¶
　明一統志卷四十八¶
　　　　　　　　　　　　　明　李賢等　撰¶
　　温州府(東至海岸九十里西至處州府青田縣界九十/里南至福建福州府福寧縣界四百九十里北)¶
　　　(至台州府黄巖縣界三百三十里自府治至南/京一千八百九十里至京師四千六百九十里)¶
　　　(粮十萬五千/一百石零)¶
建置沿革禹貢揚州之域天文斗牛女分野春秋戰國¶
　時並屬越秦屬閩中郡漢初為東甌王國後為㑹稽¶
<pb:KR2k0008_WYG_048-1b>¶
　郡之回浦縣地東漢為章安縣地又分置永寜縣三¶
　國吳屬臨海郡晉置永嘉郡治永寜隋初廢郡改縣¶
　曰永嘉屬䖏州大業初屬永嘉郡唐置東嘉州後廢¶
　以縣屬括州上元初置温州以其地恒燠少寒故名¶
　天寳初改永嘉郡乾元初復為温州建靖安軍五代¶
　時吳越建靖海軍宋為應道軍建炎初仍為温州咸¶
　淳初陞瑞安府元改温州路本朝改為温州府領縣¶
　五¶
<pb:KR2k0008_WYG_048-2a>¶
　永嘉縣(附郭本東漢章安縣東甌郷地屬㑹稽郡永/和中析置永寜縣吳晋屬臨海郡隋初改為)¶
　(永嘉縣屬䖏州後屬永嘉郡唐宋為温州/治元仍舊本朝因之編户二百八十六里)瑞安縣(在/府)¶
　(城南六十里本章安縣地吳析置羅陽縣後改曰安/陽晋改安固屬臨海郡隋省唐復置屬温州天寳初)¶
　(以縣有白烏之祥改瑞安縣宋因之元陞為州/本朝洪武二年復改為縣編户一百三十九里)樂清¶
　縣(在府城東北六十里本東漢永寜縣地屬㑹稽郡/晋析置樂成縣隋省唐復置五代梁時改樂清縣)¶
　(宋元仍舊本朝因之/編户一百三十四里)平陽縣(在府城西南一百五十/里本晋臨海郡安固縣)¶
　(地太康初析置始陽縣尋改曰横陽隋省唐復置乾/元中改平陽縣宋因之元陞為州本朝洪武二年復)¶
　(改為縣編户二/百三十一里)泰順縣(在府城西南三百七十里本/瑞安平陽二縣地本朝析置)¶
<pb:KR2k0008_WYG_048-2b>¶
　(泰順縣編/一十八里)¶
郡名東甌(漢/名)永嘉(晉/名)東嘉(唐/名)¶
形勝城當斗口(郡志始議建城郭璞登山相地有数山/錯立如北斗因曰若城于山外當驟致)¶
　(乎富盛然不免干戈水大之虞若城遶其巔冦不入/斗則安逸可以長守於是城于山且鑿二十八井以)¶
　(象列/宿)東南巨都㑹(藝文類聚控山帶海利兼水/陸實東南沃壤一巨都㑹)浙東¶
　極䖏(宋趙㞦壁記温之為州最浙/東極䖏冬無祁寒夏無甚署)東界鉅海西際重¶
　山(元/志)俯瞰大海江出郡城之後東與海合(元黄溍重/修海堤記)¶
風俗少爭訟尚歌舞(隋/志)婦勤紡績(同上婦人勤於紡績/有夜浣紗而旦成布)¶
<pb:KR2k0008_WYG_048-3a>¶
　(者俗謂/之雞布)俗喜競渡(郡志舊俗以端午日競渡於㑹昌/湖里人游觀彌岸綺翠綵艦鱗集)¶
　(数里華䴡/為他郡最)鄉㑹以齒(永嘉志每嵗旦於郡學飬源堂/上交拜叙賀郷曲聚㑹以齒不)¶
　(以爵自許/景衡始)器用備而秔稻足(同上地不宜桑而織紝/工不宜漆而器用備不)¶
　(宜粟麥而/秔稻足)賢哲相踵(宋張九成云永嘉道徳之郷賢/哲相踵前軰雖徃風流尚存)¶
山川華盖山(在府城東一名東山遥望似華盖/道書為第十八洞容成太玉之天)積糓山¶
　(在華盖山南兩峯相聫形圓/如髙廩故名又名飛霞山)松臺山(在府城西一名/西巖山巔有高)¶
　(塔為一/城標的)海壇山(在府城東北古語云海壇沙漲温州/出相宋咸淳間沙漲陳宜中應之)¶
　郭公山(在府城西北下臨大江舊志/晋郭璞登山相此州故名)巽吉山(在府城/東南三)¶
<pb:KR2k0008_WYG_048-3b>¶
　(里當府治/之巽位)黄土山(在府城南三/里土色純黄)仁王山(在府城南五/里一名臣山)¶
　靈官山(在府城南五里宋林靈素葬此故名世傳永/嘉為北斗城以華盖松臺郭公海壇四山為)¶
　(斗魁積糓巽吉仁王三山為斗/杓黄土靈官二山為左右輔弼)孤嶼山(在府城北有/東西二峯峯)¶
　(上各有塔劉宋謝靈運詩江南倦歴覧江北曠周旋/懐新道轉逈尋異景不延亂流趨正絶孤嶼媚中川)¶
　(雲日相輝映空水共澄鮮表靈物莫賞藴真誰為傳/想懷崑山姿緬邈區中縁始知安期術得盡飬生年)¶
　羅浮山(在府城北五里/一名宻羅山)瑞鹿山(在府城西五里舊志/昔有人於此山見白)¶
　(鹿因/名)西山(在府城西六里為永嘉登覧勝/處謝靈運詩遥望城西岑即此)北山(在府/城北)¶
　(一十里郡/之主山也)瞿嶼山(在府城東二十里相/傳吳義士瞿素所居)吹臺山(在府/城南)¶
<pb:KR2k0008_WYG_048-4a>¶
　(二十里山頂平正如臺相傳為王子晉吹笙處地産/椅桐梁太守丘遲常採以製琴唐張又新詩吹簫臺)¶
　(下緑煙凝日落/雲收叠翠層)岷岡山(在府城西三十五里其/間深潭䆳谷勝概無窮)五峯¶
　山(在府城西南三十/五里俗稱丁公山)瞿溪山(在府城西三十五里謝/靈運過瞿溪詩清霄颺)¶
　(浮/煙)大羅山(在府城南四十里一名泉山漢朱買臣言/越王居泉山一夫守險萬人不得進即此)¶
　金丹山(在府城西上有三峯赤/色逺望如丹霞映水)石鼓山(在府城西六/十里山有石)¶
　(如鼓擊/之有聲)永寜山(在府城北相傳梁/陶𢎞景棲遁處)破石山(在府城北/臨江壁立)¶
　(石形/如㠶)石門山(在府城北謝靈運詩䟽峯抗高館對嶺/臨回溪長林羅户庭積石擁階基連巖)¶
　(覺路塞宻/竹使徑迷)石室山(在府城東七十里上/有石夫人及瀑布泉)天臺山(在府/城北)¶
<pb:KR2k0008_WYG_048-4b>¶
　(一百五十里山形如甑旁有十三/峯環列先後中有傅巖及瀑布泉)石匱山(在府城北/一百五十)¶
　(里上有方/石狀如匱)西峴山(在瑞安縣治西舊志/昔有仙人馬湘居此)白巖山(在瑞/安縣)¶
　(治東一名龍山/又名白鹿巖)篔簹山(在瑞安縣東八里一/名篔簹谷山多産竹)岑踦山¶
　(在瑞安縣東一十里/有巨人跡旁有乳泉)集雲山(在瑞安縣北一十/里縣之主山也)五公¶
　山(在瑞安縣西三十里世傳梁/時高僧誌公等五人居此)陶山(在瑞安縣西三/十里梁陶𢎞景)¶
　(隠居/之所)仙巖山(在瑞安縣東四十里道書為二十六福/地上有三皇井唐姚揆銘曰維仙之居)¶
　(既清且虚一泉/一石可詩可圖)福全山(在瑞安縣西四十五里梁陶/𢎞景隠居處道書為第三十)¶
　(三福/地)㠶逰山(在瑞安縣北四十五里唐張又新詩漲深/海嘗從此地流千㠶飛過碧峯頭君㸔)¶
<pb:KR2k0008_WYG_048-5a>¶
　(谷為陵後翻覆/人間未肯休)五雲山(在瑞安縣西一百里/唐時嘗有五色雲現)雲頂山¶
　(在瑞安縣東山有齊雲洞/漱玉潭瀑布泉黄帝池)九牛山(在樂清縣治東上/有九大石横列逺)¶
　(望若九牛然山之南謝/靈運曾㳺又名謝公山)丹霞山(在樂清縣治西一名/白鶴山常有白鶴棲)¶
　(鳴山上晉張文君煉丹于此以餘藥擲水中至今溪/石有金星㸃李建中詩玉簫峯下仙君宅千樹巖花)¶
　(幾百春當日㑹稽王内/史如何不見竹間人)盖竹山(在樂清縣西三里中/有洞號寳光長耀洞)¶
　(天洞舊有八/今存其六)白石山(在樂清縣西三十里一名白石/巖其山極高宋王十朋詩路從)¶
　(飛鳥頭上過人在白雲高處行宋錢氏婦文/婉詩霜月天邊清興逺金鍾雲裡夢魂閒)左源山¶
　(在樂清縣東三十五里羣峰環繞中有田二千畆山/有四景曰梅溪蓴湖左嶺小鴈蕩王十朋有四景詩)¶
<pb:KR2k0008_WYG_048-5b>¶
　赤水山(在樂清縣西六十里一名赤/巖山所出之水色赤故名)盤嶼山(在樂清/縣西六)¶
　(十里一名/盤石山)鴈蕩山(在樂清縣東九十里此山天下竒/秀谷䆳峯叠行者不能徧分東西)¶
　(谷立十八寺始有駐足之地山中景致非一王/十朋詩鴈山門户從此入南北兩峯相對高)靈府¶
　山(在樂清縣俗傳山恒有雲/霧登者誠敬則為澄霽)仙壇山(在平陽縣治東/上有平石方十)¶
　(餘丈號仙壇其旁有竹林風來成韻垂掃壇上殊無/塵籜號掃壇竹相傳昔有道人却粒於此又名仙石)¶
　昆山(在平陽縣治西南絶頂有巨巖俗稱古巖山有/二老木冬夏常青下有穴空洞可容数十人)¶
　鳴山(在平陽縣治北山腹/有大穴洞常有聲)玉蒼山(在平陽縣西南八/十里亦名一面山)¶
　(跨峙八面獨高諸峯古碑/云玉蒼之山虎踞龍蟠)南鴈蕩山(在平陽縣西南/一百里山有明)¶
<pb:KR2k0008_WYG_048-6a>¶
　(王峯峯頂有池五代時僧願齊尋訪名山至此曰此/山水盡處龍鴈所居豈非西域書所謂諾矩羅震且)¶
　(鴈蕩龍湫者耶/因結茅其間)白雲山(在平陽縣西南高挿雲漢/行人援藤而上號曰藤道)四¶
　谿山(在平陽縣西南一百里山有四十/二峯下有四水合流沿山而南)飛龍山(在泰/順縣)¶
　(治南形/如龍飛)舞鳯山(在泰順縣治/北形如鳯舞)分水山(在泰順縣南泉/發山隴東西分)¶
　(流宋陳與義詩行盡江左路初過/浙東村春在花無跡潮歸岸有痕)香爐峯(在府城西/四里宋周)¶
　(行已詩紛紛兒女休相/笑不是人間金博山)許峰(在瑞安縣西四十里許/旌陽煉丹於此其峯高)¶
　(数千仭海艘/每視為凖)玉甑峰(在樂清縣西四十里世傳為白/玉洞天上有昇仙壇屑玉泉列)¶
　(玉洞連珠潭蔵真塢應天洞登此/峯頂者五更見日出如紅爐鑄丸)文峰(在樂清縣東/形聳如筆宋)¶
<pb:KR2k0008_WYG_048-6b>¶
　(紹興中祥雲現其上識者以為有文/魁之應次年王十朋果廷對第一)白雲嶺(在瑞安/縣西四)¶
　(十五里陶𢎞景隠此答梁使者詩云山中無/所有嶺上多白雲只可自怡恱不堪持贈君)謝公嶺¶
　(在樂清縣東八十里謝靈運有/越溪遊行詩此嶺即其所經者)丹芳嶺(在樂清縣東/八十里自此)¶
　(入鴈蕩山有四十九盤昔人詩嶺/號登山七七盤登危渉險到雲端)白若嶺(在樂清縣/東謝靈運)¶
　(渡江而上從斤竹/澗過白若嶺即此)謝客巗(在積糓山下謝靈運題詩/石崖間今已蕪沒唐姚揆)¶
　(詩不見古君子空餘舊林巒翠色媚車馬爽氣儼衣/冠天水影交碧松林聲相寒宋許景衡詩出守雖云)¶
　(逺登臨不厭頻五言多好句千載獨斯人風月/楼長在池塘草自春超然高世意遺像日埃塵)大若¶
　巗(在府城北一百五十里道書為第十二/福地上有石室可容千人又名石室山)說法巖(在/㕍)¶
<pb:KR2k0008_WYG_048-7a>¶
　(蕩山昔有異/僧于此說法)醉翁巗(在平陽縣南二十五里王十朋/詩兩石如翁醉格清兀然相對)¶
　(坐巖扄啼春山鳥日相/勸滿地落花猶未醒)容成洞(在華盖山下相傳乃/黄帝時容成子修道)¶
　(之地宋仁宗嘗三遣使訪之中有三生石/五粒松今無元建道院於此黄溍有記)飛霞洞(在/積)¶
　(糓山舊誌有仙人劉根/隠此嘗乗霞至天台)白石洞(在樂清縣西四十里/相傳十二真人所治)¶
　(之地王十朋詩謝公好山水得郡古東甌造物惜佳/境雅志多不酬松蘿蔽鴈蕩煙霧迷龍湫行田經白)¶
　(石不到仙山頭寥寥数百年天付黄冠流巍然萬仞/崖壁立東南州誰将補天手化作白玉楼兩龕藏洞)¶
　(府中有羣仙游上連尺五天下接三神洲飛泉落巖/腰碧澗鳴山陬羣峯直培塿滄海為渠溝隘視人間)¶
　(世萬象/同蜉蝣)石洞(在平陽縣南二十五里石上/有八分書似魏晉間人筆迹)動石(在大/羅山)¶
<pb:KR2k0008_WYG_048-7b>¶
　(其石特立/觸之則動)昇仙石(在大若巖相傳三國/時朱孺子於此昇仙)永寜江(在府/城北)¶
　(舊名慎江一名永嘉江東自大海西通處州青田溪/唐元和中刺史韋宥於江滸沙上獲筝絃引之蜿蜒)¶
　(舒展投之江中化為白龍騰空而去故又名蜃江孟/浩然宿永嘉江寄友詩我行窮水國君使入京華相)¶
　(去日千里孤㠶天一涯卧聞海潮至起/視江月斜借問同舟客何時到永嘉)安陽江(在瑞/安縣)¶
　(南一名安固江又名飛雲江/有飛雲渡渡之西有中洲)横陽江(在平陽縣西二/十五里一名始)¶
　(陽江又名/前倉江)西湖(在府城西謝靈運詩側聴既窈窕環/洲亦玲瓏仰視喬木杪俯吟大壑淙)¶
　南湖(在府城南宋仰忻詩酒/旗翻野色漁棹弄秋光)㑹昌湖(在府城西南唐/㑹昌中郡守韋)¶
　(庸所/築)永豐湖(在瑞安縣西七十里相傳有龍居其/中遇旱水将竭則雨人以為龍所致)楠¶
<pb:KR2k0008_WYG_048-8a>¶
　溪(在府城東北一十/五里流入永寜江)梅溪(在平陽縣西三十里宋郡/人林堯民種梅其旁因名)¶
　(又樂清縣東亦有梅/溪王十朋因取為號)浣沙潭(在府城中一名蜃川舊/志城中五水合乎五行)¶
　(雖旱不竭五水謂此及石龜/潭鴈池氷壺潭潦波潭也)龜巖潭(在大若巖上有/石如龜首瀑泉)¶
　(出其/下)梅雨潭(在瑞安縣東四十五里上有飛瀑数/十尺分流四道而下又名仙巖瀑布)玊¶
　函潭(在瑞安縣東四十五里/潭上之山状如石函)七星潭(在瑞安縣西六/十五里潭有七)¶
　(故名邑人/禱雨于此)百丈潭(在樂清縣西四十/里一名百濟潭)花栁塘(在府城/南宋楊)¶
　(蟠詩寒食城南過晚來風雨/狂更無覔花去蜂蝶一時藏)採香澗(在府城内楊蟠/詩驅來一𣲖水)¶
　(激上四飛泉醉後逐/花去桃源尋二仙)斤竹澗(在樂清縣東七十五里/謝靈運詩猿鳴誠知曙)¶
<pb:KR2k0008_WYG_048-8b>¶
　(谷幽光未顯巖下雲方合花上露猶泫逶迤傍隈隩/迢遞陟陘峴過澗既厲急登棧亦凌緬川渚屡經復)¶
　(乗流翫迴轉蘋萍泛沉深菰蒲冐清淺企石挹飛泉/攀樹摘葉卷想見山阿人薜蘿若在眼握蘭勤徒結)¶
　(折麻心莫展情用賞為美事暗竟/誰辨觀此遺物慮一悟得所遣)龍湫(在鴈蕩山宋/范宗尹詩龍)¶
　(湫信竒絶飛/泉落雲間)象浦(在樂清縣西七十里/舟楫皆乗潮出入)三皇井(在瑞/安縣)¶
　(東四十/五里)丹井(在華/盖山)七星井(在平陽縣治井/有七象七星)三台井(在/平)¶
　(陽縣東井有/三象三台)䝉泉(在華盖山深二尺取周/易山下出泉䝉之義)老松泉(在/華)¶
　(盖/山)沐簫泉(在樂清縣治西舊傳周靈王子晉於此/滌簫後人于崔石上刻沐簫泉三字)飲¶
　鶴泉(在吹/臺山)安泉(在瑞安/縣治東)徳泉(在平陽縣治南元/鮮于樞有銘并序)黄帝¶
<pb:KR2k0008_WYG_048-9a>¶
　池(在瑞安縣崇泰郷廣/五百餘畆水分八𣲖)墨池(在府治東晉王羲之嘗/臨池試筆遺跡尚存)¶
　謝池(在積糓山謝靈運嘗流觴其中池頗澄湛俗呼/靈池唐守張又新詩郡郭東南積糓山謝公曽)¶
　(是此躋攀今來惟有靈/池月猶自嬋娟一水間)鴈池(在府治西相傳唐僧宿/覺與女弟𤣥機悟禪乗)¶
　(於此有羣鴈/集池中故名)一鏡池(在府學中有石/刻一鏡二字)¶
土産金雀(鴈蕩/山出)柑(宋時元夕以温州所進/柑遍賜從臣謂之傳柑)銀(泰順/縣出)鐵(永/嘉)¶
　(縣/出)銅　沙魚皮(俱平陽/縣出)蠲糨紙(永嘉/縣出)竹絲燈(府城/出)欏¶
　木(府境/出)¶
公署温州衛(在府治東洪武元年/即元温州路故址建)金郷衛(在平陽縣/南七十里)盤¶
<pb:KR2k0008_WYG_048-9b>¶
　石衛(在樂清縣西六十里/俱洪武二十年建)平陽守禦千户所(在平陽/縣治西)¶
　(洪武二/年建)瑞安守禦千户所(在瑞安縣/治東南)海安守禦千户¶
　所(在瑞安縣東俱洪武二十年/建以上三所俱𨽻温州衛)蒲門守禦千户所(在/平)¶
　(陽縣南五/十五都)壯士守禦千户所(在平陽縣東/北五十三都)沙園守禦¶
　千户所(在瑞安縣東南六十都俱/洪武二十年建𨽻金郷衛)蒲岐守禦千户所¶
　(在樂清縣/南瑞應郷)寜村守禦千户所(在永嘉縣東三都俱洪/武二十年建𨽻盤石衛)¶
學校温州府學(在府城内東南宋天禧/中建本朝洪武中重建)永嘉縣學(在縣/治東)¶
　(宋元祐/中建)瑞安縣學(在縣治東宋/政和中建)樂清縣學(在縣治南/宋治平中)¶
<pb:KR2k0008_WYG_048-10a>¶
　(建/)平陽縣學(在縣治南宋慶厯中建以建/上四學俱本朝洪武中重)泰順縣學(在/縣)¶
　(治南舊在縣治西嘉/靖十四年徙建于此)¶
書院永嘉書院(在府城西南宋淳祐中建中奉宣聖燕/居像東室祠伊洛諸儒西室祠郷先賢)¶
　宗晦書院(在樂清縣治東宋建舊名藝堂書院内祠/朱文公咸淳中改名宗晦取宗晦菴之義)¶
宫室謝公樓(在府城拱辰門上謝靈運守郡時恒逰于/此故名楊蟠詩我思公不見登此只徘徊)¶
　(雖有舊時月/舊人無復來)思逺樓(在永嘉縣西南宋郡守劉述/建面西山羣峯下瞰㑹昌湖)紅¶
　梅閣(在舊郡治宋建舊名紅/雲閣詹外有紅梅二株)滄浪閣(在府城内宋建/楊蟠詩水清當)¶
　(自鑑無為/濯纓來)觀潮閣(在瑞安縣西宋建季宗達詩天接/海門羣岫逺雲飛渡口片㠶輕)¶
<pb:KR2k0008_WYG_048-10b>¶
　鼇山閣(在瑞安縣西宋郡守蘇起詩從來海上足名山/圓嶠方壺指顧間頼有此軒相暎帶盡收佳景)¶
　(入人/寰)稽古閣(在府學元建/趙鳯儀記)西射堂(在府城西南一十/里謝靈運詩歩出)¶
　(西城門遥望西城岑連嶂疊巘崿青翠杳深沉曉霜/楓葉丹夕曛嵐氣隂節徃戚不淺感來念已深)¶
　讀書堂(在舊郡治謝靈運嘗讀書于此有詩昔余逰/京華未嘗廢丘壑矧乃歸山川心跡雙寂寞)¶
　戲綵堂(在舊郡治宋趙㞦倅郡時其父清獻公抃致/仕家居㞦迎以就飬因取老萊子戲彩之義)¶
　(名堂抃詩我憇堂中樂可知優㳺踰月意/忘歸老萊不及吾兒少且著朱衣勝綵衣)夢草堂(在舊/郡治)¶
　(宋建取謝靈運夢得池/塘生春草之句為名)追遠堂(在府城西四里/宋孝子仰忻建)清心¶
　堂(在舊郡治宋守吕由誠詩夜榻卧㸔池上月曉窓/吟聽竹間風此心所得無多事要在靈源一㸃通)¶
<pb:KR2k0008_WYG_048-11a>¶
　(又楊蟠詩前後坐堂上飲水皆/自持其間賢太守誰獨畏人知)百詠堂(在府治東宋/許景衡詩可)¶
　(憐三十六坊月還/照先生舊倚欄)養源堂(在府學内宋紹興中建本/朝正統中重修黄淮為記)¶
　南亭(在府城南謝靈運詩宻/林含餘清逺峯隠半規)北亭(在府城東北五里/謝靈運為郡守秩)¶
　(滿賦詩與民/叙别于此)江山一覧亭(在華盖/山上)四時萬象亭(在府/城北)¶
　(門江瀕候館所/在元黄溍有記)芙蓉亭(在府治林季仲詩屬玊雙雙/去復回芙蓉亭下舊池臺)¶
　富覽亭(在郭公山上宋建登者不/越几席而盡山水之勝)叢桂亭(在平陽縣/治南宋時)¶
　(邑人一年登文武科者十六/人縣令徐以道為建此亭)流觴亭(在舊郡治宋郡/守楼鑰建甃池)¶
　(為曲水繪蘭亭/脩禊圖于壁)岑山亭(在樂清縣元張翥嘗登此亭/有詩云百尺新亭起碧岑長)¶
<pb:KR2k0008_WYG_048-11b>¶
　(藤古木鬰蕭森山重山掩分呉越潮落潮生自古今/飛鳥去邊浮海色夕陽明處㪚秋隂五雲長近仙臺)¶
　(上時聴鸞/簫月下吟)駐鶴亭(在府城南宋白/玉蟾嘗寓此)奎文亭(在府城西/南致仕少)¶
　(保黄淮宣徳中入覲賜宴西苑辭歸御製詩以賜之/有云傾心冩誠任舊老而卿引疾先還郷又云五歴)¶
　(星霜復相見相對清言良慰情淮/歸刻于石作亭覆焉扁曰奎文)吹笙臺(在府城南/二十里相)¶
　(傳周王子晉吹笙處楊蟠詩子晉/吹笙已寂寥舊臺猶枕斗城腰)問月臺(在府治東/宋時築楊)¶
　(蟠詩清光更有/處莫只照金樽)上浦館(在府城東七十里唐孟浩然/于此逢張子容賦詩逆旅相)¶
　(逢處江村日暮時衆山/遥對酒孤嶼獨題詩)¶
關梁五福橋(在府城/譙楼前)緑野橋(在府城/西南)宫瀆橋(在瑞安/縣東北)寳¶
<pb:KR2k0008_WYG_048-12a>¶
　帶橋(在樂清/縣治前)八接橋(在樂清縣南門外宋時方臘黨/俞道安來冦先鋒将張理同李)¶
　(振出門迎敵渡此/橋橋㫁馬蹶溺死)¶
寺觀開元寺(在府城内晉大寧初建宋建/炎中奉安景靈神御于此)普覺寺(在府/城内)¶
　(五代周廣/順中建)江心寺(在府城北江中寺有東西二塔一/名龍翔興慶院宋建炎初高宗航)¶
　(海駐蹕于此御書清暉/浴光二軒扁刻于石)悟真寺(在臨安縣西/北梁時建)歸源寺¶
　(在平陽縣治西/元至元中建)白鶴寺(在樂清縣治西唐沈佺期詩/碧海開龍藏青雲起鴈堂潮)¶
　(聲應法鼓雨氣湿天香樹接前山暗溪/乗瀑水凉無言頌居逺清净得空王)能仁寺(在鴈/蕩山)¶
　(宋咸平中建吕夷簡詩云/雲外疑無路林開忽見僧)靈巗寺(在鴈蕩山宋太平/興國中建寺擅竒)¶
<pb:KR2k0008_WYG_048-12b>¶
　(絶為鴈山/第一峯)真華觀(在華盖山麓/唐開元中建)𤣥妙觀(在府城内唐/建後廢本朝)¶
　(正統間/重建)玉清觀(在府城西三十/里唐咸通中建)集真觀(在瑞安縣治/東北梁天監)¶
　(中/建)紫芝觀(在樂清縣治東/宋至和中建)廣福宫(在平陽縣南/宋治平中建)¶
祠廟東甌王祠(在海壇山漢恵帝三年封越後/為東海王都東甌故至今祀之)仁濟廟¶
　(在府城中神姓周名凱吳晉間人時横陽永寜安固三/邑地皆斥鹵凱開導三江悉注于海因射箭退潮而)¶
　(沒民為立廟至/今有司嵗祭)王羲之祠(在府城東南/羲之晉太守)郭璞廟(在府/城東)¶
　(北璞東晉時人嘗卜地遷/城所言率騐郡人祀之)忠烈侯廟(在樂清縣西侯/姓田名居邰唐)¶
　(時王郢亂奉命討之力戰/而死邑人義之立廟祀焉)顔魯公祠(在府城南魯公/名真卿為唐室)¶
<pb:KR2k0008_WYG_048-13a>¶
　(死節宋紹興間悉官其後以為天下臣子勸李/光像而祀之于此以永嘉樂清顔氏皆其後也)三先¶
　生祠(在府學三先生宋周行已劉安節安上也皆/從學河南二程永嘉學者宗之立祠祀焉)忠¶
　烈廟(在府城内祀宋/教授劉士英)忠恵廟(在府城南神姓張名理/宋宣和中方臘冦郡力)¶
　(戰死之郡/為立廟)忠訓廟(在府城西三十里宋宣和中郡人/徐震率義兵禦冦死于難事聞贈)¶
　(忠訓郎郡人為之立廟/以上四廟俱有司嵗祭)森桂廟(在府城西北祀宋郡/人陳埴兄弟本朝正)¶
　(統間/重建)章恭毅公祠(在府城内竹馬坊祀本/朝侍郎章綸𢎞治末建)忠貞祠(在/瑞)¶
　(安縣治西祀本朝户部/侍郎卓敬𢎞治中建)¶
陵墓東甌王塜(在府城西五/里地名甌浦)李王墳(在府城南三十里/唐宗室李集避亂)¶
<pb:KR2k0008_WYG_048-13b>¶
　(來居永嘉卒𦵏于/此寢殿遺址猶存)高世則墓(在瑞安縣東四十五里/世則宋英宗宣仁后姪)¶
　(孫累官至少保出/判温州卒塟于此)陳傅良墓(在瑞安縣/北二十里)黄淮墓(在大/羅山)¶
　(麓/)¶
古蹟陶隠居丹室(在瑞安縣西四十里/梁陶𢎞景煉丹之所)衆樂園(在府城/内縦横)¶
　(一里中有大池堂榭棊布花木彚列宋時每嵗二月/開園設酤人大和㑹盡春而罷因名楊蟠詩昨日折)¶
　(花者又隨蜂蝶來思量/妨底事紅蘂續還開)五馬坊(在舊郡治前晉王羲/之守郡日庭列五馬)¶
　(繡鞍金勒出則控/之後人因以名坊)登瀛門(在樂清縣東以宋王十朋/魁天下故名路出黄巖縣)¶
　(界/)¶
<pb:KR2k0008_WYG_048-14a>¶
名宦晉王羲之(永嘉太守治尚慈恵民咸安之政暇乗/五馬出逰徧歴東南名山民候其出仰)¶
　(望敬慕後/立祠祀之)南北朝謝靈運(宋永嘉太守徳恵及民民/亦相與欵洽郡有名山水)¶
　(肆意遨逰徧歴諸邑所至輒為詩詠/其行田種桑諸篇藹然豈弟之意)顔延之(宋永嘉/太守文)¶
　(章與靈運齊名在郡/作五君詠以見意)范述曾(南齊永嘉太守不尚威/猛治政清平有逋迯嘯)¶
　(聚山谷之民襁負來歸者二百餘家由/是商旅流通居民安業朝廷下詔褒之)蕭景(南齊永/嘉令課)¶
　(為諸邑最郡守范述曽雅敬之榜郡門/曰諸縣事有疑滯者並就永嘉令决之)毛喜(陳永嘉/太守不)¶
　(受俸秩政尚清静吏民安之㑹豊州有變乃修武備/練士卒頼以無虞民建生祠以祀之歴隋唐猶存有)¶
　(李臯/廟碑)唐李皋(永嘉長史攝州事值大飢以便宜發/官廩數十萬石既乃自刻詔嘉之)路¶
<pb:KR2k0008_WYG_048-14b>¶
　應(温州刺史督民築堤于樂成横陽界中二邑由是/得上田除水害韓愈為撰神道碑銘云于䖍洎温)¶
　(厥緒既作以/褒其功也)韋庸(温州刺史㑹昌中州西北水為害/庸築堤堰鑿湖十里溉田郡人徳)¶
　(之名其湖曰㑹/昌堤曰韋公)朱誕(温州刺史其二弟褒敖相繼來/為刺史社荀鶴寄以詩云永嘉)¶
　(為郡昔推名連屬君家弟與兄教/化盡歸龔渤海文章高出謝宣城)五代錢儇(後唐時/温州刺)¶
　(史性簡儉洞曉政術吏不敢欺置簿書以均徭役民/感其恵後移蘇州民有移家從之者號曰隨使户)¶
　宋胡則(知温州寛賦除苛提舉銀銅塲鑄錢監得吏/所匿銅数萬斤吏懼且死則曰吾豈重貨而)¶
　(輕人命乎籍為羡餘不/之罪郡人至今祠之)劉述(知温州以五事教人曰/孝義務學謹身勤力蓄)¶
　(積民咸化之後/守立石于儀門)趙尚寛(知平陽縣鄰邑有大囚十数/破械夜逸殺居民尚寛曰盗)¶
<pb:KR2k0008_WYG_048-15a>¶
　(方怠惰易取也趣/尉亟捕悉獲之)楊蟠(知温州寛和豈弟甚得民心/及去任民攀㽞不忍别嘗作)¶
　(憶温州詩云思逺城南曲西岑古/渡頭緑觴春送酒紅燭夜行舟)高世則(以節度使/判温州所)¶
　(得奉禄積二萬緡請以禆郡費當時皇族居温/者多恣横世則以勲戚重望鎮之民賴以安)劉士¶
　英(温州教授時方臘冦郡士英推郡茂才石礪為謀/主治兵峙粮拒守凡四十餘日賊遂潰去民賴以)¶
　(全/)洪擬(知温州有治劇才宣撫使孟庾討閩冦過郡/命擬犒師甚急擬借封樁錢用之已乃自劾)¶
　(詔褒其/知變)鄭剛中(温州通判遇事敢為善籌䇿嵗大飢/流民甚衆乃出俸勸糶守曰恐實恵)¶
　(不及飢者荅曰已有措置以萬錢每錢押一字夜出/坊巷遇飢餓者給一錢戒曰勿拭押字翌日慿錢給)¶
　(米飢者無遺自守/以下莫不稱賞)張九成(知温州時斛米匹絹率倍/其輸九成曰重斂瘠民二)¶
<pb:KR2k0008_WYG_048-15b>¶
　(千石之責也斗尺皆立定制民有孝於其親者備姓/氏待以殊禮郡有柑實舊例霜後大㑹寮寀品嘗九)¶
　(成至即/罷之)楊簡(知温州首罷妓籍尊敬賢士亷儉自將/善政盡舉採士民善行集曰郷記鏤板)¶
　(于學以勸來者民愛之如父母咸畫像/事之及代老稚扶擁縁道傾城哭送)樓鑰(知温州/屬縣樂)¶
　(清倡言方臘之變且復起邑令捕数人歸于郡鑰曰/罪之則無可坐縱之則惑民編𨽻其為首者而驅其)¶
　(餘徒出境/民言遂定)印應雷(知温州初州卒作亂詔以處婺兵/從應雷討之應雷辭去止携一僕)¶
　(赴任用計設宴賊來覘者斬之梟首餘黨悉㪚人咸/歎服在任每出視事目光如炬左右不敢仰視退則)¶
　(温然孩稚/可親也)黄度(瑞安尉邑瀕海潮壞民田築堤捍之/勢家穴塘引河溉田度命窒之復請)¶
　(増置斗門設水平度曰若溉不足将不顧水平而塘/如故窒之便嵗大疫乃嚴巫覡之禁挾醫徧廵四郷)¶
<pb:KR2k0008_WYG_048-16a>¶
　(給以藥劑/多賴全活)元夏若水(温州路總管初至郡值嵗歉廣/招米艘民賴以濟雪寃獄革宿)¶
　(弊民咸/徳之)趙鳯儀(温州路總管初重儒道興創廟學延/明師以教後進一時文教翕然吏民)¶
　(向化後名其所/寓曰親民坊)本朝吳廣(洪武初為温州衛指揮僉/事時南溪人嘯聚為冦廣)¶
　(討平之誅其首三人餘悉遣還郷里廣/嘗受學于余闕故其在衛尤尚儒術)張礎(洪武中/知平陽)¶
　(縣時金郷衛因造軍器侵擾縣民礎執法不從/具其事以聞遣行人齎勑嘉奨賜以上尊楮幣)黄信¶
　中(温州知府有亷介名屬邑奸民至京告其郷人嘯/聚為非都臺檄布按官詣府治之信中力抵其誣)¶
　(脫者三百餘人又盗殺一家三人者詞連無/辜累年信中至乃具文䖍告城隍遂得其情)王全(温/州)¶
　(府同知立心愛民遇事敢為處賊犯境大将統兵至/府且欲縱殺闔郡震恐全獨告曰不可将怒欲斬之)¶
<pb:KR2k0008_WYG_048-16b>¶
　(全曰良民不從叛挈妻子來此境/者甚衆可縱殺乎将意乃解不殺)何文淵(知温州府/减陸田稅)¶
　(革軍倉弊利民者興之害民者除之/政聲大振去任民為像於祠祀焉)王約(成化末知/平陽縣和)¶
　(易近民待士有禮庶務畢/舉而民不知勞  省志)¶
人物晉張文君(永嘉人隠居丹霞山郡守王羲之徃/訪焉即遁去不與相見其介如此)宋¶
　陳侃(永嘉人至道中以孝行聞五世同/居無間言太宗嘉之詔旌表其門)王景山(永嘉/人性)¶
　(敏悟書過目成誦慶厯初進士當時伊洛諸儒未/作景山獨能發明經藴嘗作儒志一編學者宗之)周¶
　行已(永嘉人風儀秀整語音如鐘師事程伊川元祐/初第進士為本州教授發明中庸之㫖邑人始)¶
　(知有伊/洛之學)蔣元中(永嘉人元豐中作新太學與郡人周/行已等八人皆學術脩明為四方學)¶
<pb:KR2k0008_WYG_048-17a>¶
　(者矜/式)劉安節(永嘉人天資近道敏于為學師事程伊/川以文行推重登元符進士第官至太)¶
　(常少卿弟安上亦從程氏學登紹聖中/進士官至中書舍人給事中有文集)戴述(永嘉人/為文操)¶
　(筆立就元符中進士嘗從程伊川求成已/之學仕至臨江太守弟迅亦以文學稱)宋之才(永/嘉)¶
　(人政和間從楊龜山學得程氏正脉性恬靜操履潔/白難進易退自號雲海居士有雲海弊帚五十卷)¶
　錢文卿(樂清人方数嵗執父喪如成人時三舍法行/文卿方冠領郡學政諸生肅然欽之奉母居)¶
　(白石山闔族同居/三十餘年無間言)許景衡(瑞安人兄景亮嘗上治說/二十篇不報遂歸隠景衡)¶
　(從學于程伊川元祐中進士高宗時為尚書左丞金/人南侵景衡請幸建康黄潜善等惡其異已譛罷之)¶
　(卒于京口諡忠簡景衡志慮忠/純遇事敢言既沒高宗思之)林石(瑞安人時王安/石新經盛行石)¶
<pb:KR2k0008_WYG_048-17b>¶
　(獨以春秋學教授郷/閭學者稱塘奥先生)薛良顯(瑞安人崇寜初進士累/官大宗正丞出為江東)¶
　(轉運使江寜軍校作亂良顯聞變率衆/與戰斬十餘級力不勝死之贈䘏甚渥)黄友(平陽人/初入太)¶
　(學曰大丈夫不能為國家立功亦造化中贅物耳崇/寜中登進士自檀州通判召問邊事進直徽猷閣從)¶
　(种師中解太原圍兵敗被執敵曰䧏/則赦汝友厲聲曰男兒死耳遂遇害)仰忻(永嘉人力/學篤行執)¶
　(母喪躬自負土廬墓側致慈烏白竹之祥郡守表其/里曰孝亷坊大觀初以八行取士郡以忻應詔未幾)¶
　(卒特贈/将仕郎)吳表臣(永嘉人大觀初進士高宗時累官右書/政言條陳時政多見用累遷吏部尚)¶
　(兼翰林學士秦檜欲使金議地界指政事堂曰歸來/可坐此表臣不荅坐罷復起知婺州尋進直學士晚)¶
　(號湛然居士郷/論推其清約)婁寅亮(永嘉人政和初進士為上虞/丞投匭上書乞選太祖諸孫)¶
<pb:KR2k0008_WYG_048-18a>¶
　(有賢徳者使牧九州以係天下/望高宗感悟擢為監察御史)張煇(永嘉人天資修/飭喜問學雖老)¶
　(儒莫能逮政和初進士官/至吏部尚書敷文閣待制)陳桶(平陽人政和初進士/第累官太常少卿權)¶
　(禮部侍郎賜三品服桶寛洪醖藉以誠接物而恬于/榮利自號無相居士有文集子汝楫汝賢汝諧孫峴)¶
　(俱以詞/學擢第)薛弼(永嘉人政和中進士金人冦汴李綱定/議堅守衆不悦弼同綱意圍解遷光禄)¶
　(丞後為湖南通判畫䇿賛岳飛/討平羣冦累遷敷文閣待制)林季仲(永嘉人宣和/初進士髙宗)¶
　(時趙鼎薦為臺官累遷吏部郎後秦/檜主和議季仲引勾踐事爭之罷去)張闡(永嘉人博/渉經史善)¶
　(屬文宣和中進士紹興中為秘書郎秦檜曰君乆次/欲以臺中相處如何闡謝曰得老死秘書幸矣檜黙)¶
　(然後官至工部尚書卒贈端明殿學士闡数上䟽指/陳時事無不剴切朱熹曰知和議之非者惟胡銓張)¶
<pb:KR2k0008_WYG_048-18b>¶
　(闡/耳)賈如規(樂清人靖康之變責太學諸生逃出城者/曰乆被教育乃求茍免後為興國軍司理)¶
　(不上徜徉鹿巖之下讀書自/終重義好施人稱為賈司理)薛徽言(永嘉人建炎初/進士紹興初以)¶
　(監察御史宣諭湖南後遷起居舍人時秦檜與金人/議和徽言上疏與檜反覆固争于帝前子季宣博覧)¶
　(精思累官大理正知湖/州所著有經書訓義)陳鵬飛(永嘉人紹興中進士/其學不為章句新說)¶
　(必本人倫正論而趨于深厚為崇政殿說書/以講春秋忤秦檜謫恵州卒有羅浮集十卷)王十朋¶
　(樂清人幼穎悟日誦数千言紹興中廷對忠鯁高宗/親擢為第一累官太子詹事以龍圖閣學士致仕卒)¶
　(諡忠文有梅溪集行世凡歴四郡每有所禱乆旱即/雨乆雨即霽盖至誠所感朱熹嘗稱之曰光明正大)¶
　(磊磊落落君子人也子二人皆篤/學自立聞詩知光州聞禮知常州)徐履(瑞安人倜儻/有大志紹興)¶
<pb:KR2k0008_WYG_048-19a>¶
　(中省試第一秦檜欲以女妻之及廷對乃佯狂不荅/一字遂置甲末後官至朝請郎不染于秦氏時人高)¶
　(之/)劉鎮(樂清人紹興中進士與季父祖向及/兄銓先後登第俱有才名時號三劉)木待問¶
　(永嘉人隆興初進士第一為太子/詹事累官至禮部尚書卒贈少師)許及之(永嘉人隆/興初進士)¶
　(為右拾遺使金不屈遷太常少卿朱熹常為林栗/所誣及之為上疏伸之後知樞宻院兼叅知政事)薛¶
　叔似(永嘉人乾道中進士為補闕首陳建中用中執/中之說欲躋斯民於三代之隆官至兵部尚書)¶
　(卒諡/文節)陳傳良(瑞安人乾道中進士為中書舍人時光/宗以疾不朝重華宫傳良抗疏忠懇至)¶
　(引帝裾言與涙俱後官至寳謨閣待制卒諡文節傳/良與張栻吕祖謙為友文擅當時所著有詩解詁周)¶
　(禮說春秋後傳左氏章/㫖學者稱止齋先生)陳謙(永嘉人乾道中進士累/官寳謨閣待制著易菴)¶
<pb:KR2k0008_WYG_048-19b>¶
　(文集中秋解/永寜編諸書)蔡幼學(瑞安人乾道中進士初欲寘首/選以所對䇿切直不果歴官校)¶
　(書郎後直學士院草制醇雅得體累轉寳謨閣召權/兵部尚書卒諡文懿幼學器質凝重早以文鳴所著)¶
　(有編年政要/諸書百餘篇)徐誼(平陽人乾道中進士累官至吏部/侍郎有定䇿立寜宗功卒諡忠文)¶
　葉適(永嘉人淳熈中登進士第雄文奥學推重當世/雅以經濟自負紹熈中徧歴華選嘗宻助趙汝)¶
　(愚定䇿上疏辨朱熹之誣官至寳謨閣/學士卒諡忠定所著有水心進卷諸書)戴溪(永嘉人/淳熈中)¶
　(進士歴官太子詹事進權工部尚書以龍圖閣學士/致仕卒諡文端所著有通鑑筆議将鑑論㫁諸書學)¶
　(者稱岷隠先生族子栩亦/有學行著東都事畧等書)湯建(樂清人天文地理古/今制度考覈精詳所)¶
　(著有詩衍義諸書/學者稱藝堂先生)葉味道(温州人刻志古學師事朱/熹嘉定中進士調鄂州教)¶
<pb:KR2k0008_WYG_048-20a>¶
　(授理宗訪問熹之徒使者以味道聞授太學博士兼/崇政殿說書開導引翼切於治道所著有四書說大)¶
　(學講議經筵/口奏故事)曹叔達(瑞安人少學於陳傳良紹熙初/登進士累官禮部侍郎随事獻)¶
　(替多所禆益嘗編永嘉譜識者謂其有/史才卒諡文肅子□孫郡皆登進士第)林略(永嘉人/慶元中)¶
　(進士累遷左司諌兼侍講告于帝曰虚心以為從諫/之本言論剴切擢同簽書樞院事以資政殿學士致)¶
　(仕/)蕭振(平陽人舉進士官至敷文閣學士知成都府/兼安撫制置使振好奨善類在蜀威行恵孚)¶
　(死之日民老稚皆聚哭于道家居瀕江㣲時見過客/多溺死自造大舟傭工以濟人感其徳名曰蕭家渡)¶
　(有文集/二十卷)錢文季(樂清人為成都漕運判官善屬文義/士楊巨源死於非命文季為作哀詞)¶
　(蜀人高之終/宗正少卿)周端朝(永嘉人為太學生時趙汝愚為/奸臣所攻罷相端朝與同舍生)¶
<pb:KR2k0008_WYG_048-20b>¶
　(楊宏中等六人上疏救之/時稱六君子終吏部侍郎)陳埴(永嘉人從學朱文公/所著有禹貢辨木鍾)¶
　(集學者稱潜室先生埴與兄増弟止善/俱登進士第時人號所居為森桂坊)曹豳(叔違族/子嘉泰)¶
　(初進士為左司諌與王萬郭磊卿徐清叟俱負直聲/時號嘉熈四諫遷禮部侍郎不拜以寳章閣待制致)¶
　(仕卒諡文恭子愉/老亦登進士第)朱熠(平陽人端平初武舉第一累/官至侍御史彈刻甚多景定)¶
　(初知樞宻院事/兼叅知政事)徐儼夫(平陽人淳祐初進士第一歴/官館閣因忤丁大全終其用)¶
　(事杜門不出後大全敗儼/夫始出官至禮部侍郎)侯畐(樂清人三貢于郷兩/試轉運司皆第一以)¶
　(武舉授合浦尉寳祐中通判海州李松夀冦漣泗畐/鏖城下死之闔室遇害海州及其郷皆立廟賜額旌)¶
　(忠諡節毅所/著有霜厓集)戴慶炣(永嘉人淳祐進士歴校書正言/司諌侍御史累遷同知樞宻院)¶
<pb:KR2k0008_WYG_048-21a>¶
　(事兼叅知政事卒贈/特進資政殿大學士)陳宜中(永嘉人宋末為宰相時/幼主歸元乃擁二王由)¶
　(海道趨閩廣已而不/支遂遁占城中焉)劉黻(樂清人以太學生上書言/朝廷進退大臣當以禮忤)¶
　(執政送南安軍安置既還復極言政治得失官至吏/部尚書二王泛海陳冝中迎黻共政至羅浮以疾卒)¶
　(所著有/䝉川集)徐臻(温州人徳祐初臻以父官湖南徃省㑹/文天祥勤王徃依之以筆剳典樞宻小)¶
　(心精練天祥被執臻脱難復來/願從北行扶持患難備殫忠欵)繆主一(永嘉人為太/學生嘗上書)¶
　(攻賈似道宋亡隠居教授所/著有易精藴論學軌範等書)元章仕堯(平陽人元時/科舉方尊程)¶
　(朱之學仕堯研精覃思發明四書㫖意嘗曰時之治/亂由人心之邪正人心之邪正由學術之醇疵識者)¶
　(以為/名言)李孝光(樂清人少博學篤志復古隠居教授至/正中徴授秘書監丞以文章負名當時)¶
<pb:KR2k0008_WYG_048-21b>¶
　(有文集/行世)史伯璿(平陽人精究四書得朱子之㫖/所著有四書管窺及外編行世)彭庭¶
　堅(瑞安人舉進士為崇安縣尹民服其/威信後陞福建都帥遇害賜諡忠愍)桂完澤(永嘉/人仕)¶
　(為平江路管軍鎮撫坐事免官㑹賊攻昱嶺關從行/省官討賊再戰皆勝尋與其妻弟金徳皆被執賊臨)¶
　(以白刃脅之降完澤語徳曰男子漢即死不/可聽徳曰此言最是因大罵賊怒剖腹而死)周樂(瑞/安)¶
　(人通經能文海賊拘其父日成欲沉/於水樂請以身代不從遂抱父同死)本朝孔克表(平/陽)¶
　(人孔子五十五世孫博學篤行尤/精于史學洪武中薦為翰林修撰)黄淮(永嘉人洪武/丁丑進士授)¶
　(中書舍人永樂初首選入翰林歴陞編修侍讀預内/閣機務每侍左右以備顧問陞右春坊大學士每廵)¶
　(狩必命淮同尚書蹇義居守後官至少保户部尚書/兼武英殿大學士宣徳初以疾致仕後復來朝特命)¶
<pb:KR2k0008_WYG_048-22a>¶
　(主考㑹試得人甚多優㳺田里十餘年夀八十三卒/諡文簡所著有介菴省愆集歸田稾子采精筆札善)¶
　(詩文官至太/常少卿卒)湯宗(平陽人由太學生擢河南按察僉/事歴山東按察使左遷刑部郎中)¶
　(蘇州知府轉大理寺丞時外夷貢使病死從者謂醫/殺之獄成宗曰夷人與醫素無仇怨寧有故殺之情)¶
　(卒辨其寃官/至大理卿)趙新(樂清人博通經史洪武初舉任本/縣訓導陞開封知府入為國子助)¶
　(教尋陞山西右布政使後以翰林修撰致/仕卒年八十一所著有四書說約行素稿)卓敬(瑞安/人洪)¶
　(武中登進士為給事中累陞户部侍郎文皇入/京執敬命繫獄遣人諷之仕不屈而死  省志)楊景¶
　衡(瑞安人永樂中領郷薦擢兵部主事陞吏部郎中/勤于職務進陞福建布政司左叅政致仕卒有詩)¶
　(文/)周文褒(永嘉人學行卓越尤善楷書永樂中登進/士第擢河南左布政使恵政及人聲譽赫)¶
<pb:KR2k0008_WYG_048-22b>¶
　(然/)韓偉(瑞安人永樂中太學生擢監察御史廵歴有/聲陞河東鹽運使以清慎見稱後卒于官)¶
　黄飬正(瑞安人七嵗善書永樂初徴授中書舍人累/官太常少卿凡朝廷碑刻多其所書為人謹)¶
　(厚尤善詩畫卒/贈太常寺卿)周旋(永嘉人正統元年擢進士第一/授翰林修撰官至春坊庶子旋)¶
　(為人性直尚義作詩文操/筆立就卒于官人多惜之)章綸(樂清人正統初進士/景泰中為儀制郎中)¶
　(時英廟别居南宫憲皇乃易儲位兩宫嫌隙災異荐/臻綸特陳修徳弭災十四事䟽上忤㫖下錦衣獄榜)¶
　(掠惨酷體無完膚明年偕南京大理卿廖莊御史鍾/同杖于闕廷至百綸絶復甦禁錮詔獄越二載英廟)¶
　(復辟憲皇還儲首錄其忠出之/于獄擢禮部右侍郎  省志)¶
列女浣紗女(永嘉人居蜃川家貧踰笄不嫁事母孝常/紡績為養人每見其夜浣紗而旦成布日)¶
<pb:KR2k0008_WYG_048-23a>¶
　(豐甘㫖未嘗或嗇母卒𦵏畢抱/石投水中里人憐之為立祠)盧氏女(永嘉人居盧/奥一日與母)¶
　(同行遇虎将噬母女即以身當之虎得女母乃免後/有人見其跨虎而行里人建祠扵永寜郷宋理宗朝)¶
　(封曰/孝佑)何氏(永嘉人王木叔妻初歸王氏家事落落乃/甘澹泊佐夫起家資用遂饒一日語夫曰)¶
　(子可出仕奈子之弟妹貧寒何槖中餘資乆蓄奚益/夫歎曰此吾素志旦日盡㪚簮珥不遺木叔既出仕)¶
　(又曰子之弟尚困有田若干曷不畀之夫/曰此尤吾志也遂以田與弟時號為賢婦)劉文淑(㮤/陽)¶
　(教諭黄應發妻應發無子鞠其娣之子通誓不再適/舅垂老孝事甚謹舅卒撫其子通令就學得狂疾文)¶
　(淑慮黄氏絶祀急與婚配生子性通卒乃抱性育之/就學成名後文淑臨終謂性曰我為汝家婦不幸二)¶
　(世短命今保汝成立/吾可以下見汝祖矣)俞姻奴(永嘉人父沒家貧随母/入繼父家居無何母亦)¶
<pb:KR2k0008_WYG_048-23b>¶
　(喪繼父之前子欲犯之不從一日繼父外出其子持/入室廹脇俞堅不屈遂毆殺之繼父歸即捕其子幽)¶
　(閉空室餓死為/𦵏姻奴  省志)¶
仙釋朱孺子(永寜人三國時師道士王𤣥真居大若巖/下嘗于溪畔見二花犬逐之入枸杞叢下)¶
　(遂與𤣥真劚叢下得枸杞根類花犬堅如石煑之孺/子先取飲之俄而飛立前峯謝𤣥真而去𤣥真後亦)¶
　(不知/所至)張無夢(永嘉開元觀羽士宋真宗召對講易謙/卦上問曰獨說謙卦何也無夢對曰方)¶
　(大有時宜守之以謙復命講還元篇敷對/詳明真宗大悦宸翰特賜以詩寵其還山)林靈素(宋/永)¶
　(嘉人以方術得幸徽宗賜號金門羽客一日侍宴太/清楼下見元祐黨碑靈素稽首上恠問之對曰碑上)¶
　(姓名皆天上星宿臣敢不稽首因為詩曰蘇黄不作/文章客童蔡翻為社稷臣三十年來無定論不知奸)¶
<pb:KR2k0008_WYG_048-24a>¶
　(黨是/何人)宿覺(瑞安人居帆逰山訪道于曺溪六祖一見/語契而去世謂六祖而下著見者三人南)¶
　(嶽懐䕶青原行思永嘉宿覺/唐賜諡無相大師塔名浄光)元布袋(此菴禪師景元/永嘉人叅蔣山)¶
　(圓悟有得悟曰我這裏師禪都被元首座/作一布袋盛去了也衲子遂呼為元布袋)¶
　¶
　¶
　¶
　¶
　¶
<pb:KR2k0008_WYG_048-24b>¶
　¶
　¶
　¶
　¶
　¶
　¶
　¶
　明一統志卷四十八¶
