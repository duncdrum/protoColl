# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.351393
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0008_WYG_028-1a>¶
欽定四庫全書¶
　明一統志卷二十八¶
　　　　　　　　　　　　明　李賢等　撰¶
　　彰徳府(東至直𨽻大名府内黄縣界七十里南/至大名府濬縣界七十里西至山西潞)¶
　　　(州壺闗縣界一百七十里北至直𨽻廣平府/邯鄲縣界一百二十里自府治至京師一千)¶
　　　(二百里至南京/一千七百里)¶
　　　(糧二十五萬/二千石零)¶
建置沿革禹貢冀州之域天文室壁分野商河亶甲居¶
<pb:KR2k0008_WYG_028-1b>¶
　相即此春秋為晉之東陽地戰國為魏之鄴地秦為¶
　上黨邯鄲二郡地漢置魏郡治鄴東漢末冀州徙治¶
　鄴魏曹操受封於此後稱為鄴都晉仍為魏郡屬冀¶
　州後趙石虎前燕慕容雋並都之後魏於此置相州¶
　東魏靜帝徙都之改曰司州北齊武帝又都之改為¶
　清都尹後周復改為相州及魏郡治安陽隋初罷郡¶
　為相州大業初復改魏郡唐為相州天寳初改鄴郡¶
　乾元初復為相州五代梁置昭徳軍節度晉改彰徳¶
<pb:KR2k0008_WYG_028-2a>¶
　軍宋復為相州屬河北道金陞彰徳府元改彰徳路¶
　本朝改彰徳府領州一縣六¶
　安陽縣(附郭本紂都之地左傳茀陽即此地戰國為/魏寕新中邑秦更名安陽漢省入蕩隂縣晋)¶
　(始置安陽縣後魏併入蕩隂後復置後周自古鄴城/移相州治此隋析置相縣尋併入焉唐宋元皆仍舊)¶
　(本朝因之編/戸八十四里)湯隂縣(在府城南四十五里古羑里地/戰國為魏蕩隂地漢置蕩隂縣)¶
　(屬河内郡後魏省隋於縣東十七里置湯隂縣屬汲/郡尋省入安陽後復分安陽置湯源縣大業初省唐)¶
　(初復置湯源縣屬衛州貞觀初改湯隂縣屬相州宋/宣和初改屬濬州後仍舊屬金屬彰徳府元不改本)¶
　(朝因之編戸/四十一里)臨漳縣(在府城東北一百一十里本鄴/地魏文侯始封於此漢屬魏郡)¶
<pb:KR2k0008_WYG_028-2b>¶
　(東漢末魏公曹操居此晋始改為臨漳縣東魏復増/置鄴縣後周移臨漳治於城東二十里屬魏郡隋改)¶
　(為靈芝縣俄復舊唐屬相州宋省鄴縣入/焉金元仍舊本朝因之編户三十六里)林縣(在/府)¶
　(城西一百二十里本漢隆慮縣屬河内郡後漢改林/慮縣三國魏屬朝歌郡晋屬汲郡後魏省入鄴縣尋)¶
　(復置兼置林慮郡北齊郡廢後周復置郡隋罷郡置/巖州縣仍舊大業初州罷唐初復置巖州尋罷州以)¶
　(縣隷相州宋因之金陞為林州元因之/本朝洪武三年降為縣編戸三十五里)磁州(在府城/北七十)¶
　(里本秦邯鄲郡地漢為魏郡武安縣地後魏析置臨/水縣後周割臨水置滏陽縣及成安郡隋罷郡於滏)¶
　(陽置磁州後罷唐改為惠州後復為磁州宋以昭義/縣省入滏陽元初陞為滏源軍節度屬廣平路後復)¶
　(為磁州本朝並省滏陽縣入焉及/改今屬編戸四十一里領縣二)武安縣(在州城北/一百二十)¶
<pb:KR2k0008_WYG_028-3a>¶
　(里漢置屬魏郡曹魏屬廣平郡隋屬武安郡唐初屬置/洺州後改屬磁州宋金仍舊元初省入邯鄲縣尋復)¶
　(本朝因之編/戸三十四里)渉縣(在州城西二百里古沙侯國地漢/置漠縣後因漳水人民徒渉遂名)¶
　(渉縣屬魏郡後魏并入臨水縣後周移臨水縣治渉/城隋復於渉城置渉縣隷韓州唐隷潞州宋仍舊金)¶
　(陞為崇州元罷州復置縣屬真定/路本朝改隷磁州編戸一十八里)¶
郡名魏郡(漢晋/名)鄴郡(唐/名)¶
形勝旁極齊秦跨躡燕趙(晋左思魏都賦疆域則旁極/齊秦結湊冀道開胷殷衛跨)¶
　(躡燕趙山林幽映川澤回繚恒碣/碪&KR1095;於青霄河汾浩涆而晧溔)西澤潞東大名南¶
　衛輝北洺磁(圖/經)地險人豪(圖/經)其地平廣為天下要(相/臺)¶
<pb:KR2k0008_WYG_028-3b>¶
　(志序其地平廣闊大挟上黨撫/襄國蹠澶掖衛常為天下要)¶
風俗得京洛之風(隋志魏郡鄴都所在浮巧成俗雕刻/之工特云精巧士女被服咸以奢麗)¶
　(相髙其性所尚/習得京洛之風)俗陶淳古人尚英雄(圖經自殷王河/亶甲所都而俗)¶
　(已陶為淳古之風項籍與章邯/盟於洹水人盡尚英雄之習)勤於營生儉於費用¶
　(圖/經)有恒代遺風(宋顔氏家訓鄴下風俗專以婦持門/戸争訟曲直造請逢迎代子求官為)¶
　(夫訴屈此乃恒/代之遺風乎)雅重儒術(郡志土狭人稀習尚淳厚/雅重儒術而耕鑿甚勤)¶
　俗尚節儉(林縣圖經其俗鑿山採礦伐木為/炭緝麻為布麤衣糲食而尚節儉)¶
山川韓陵山(在府城東北一十七里曹魏劉楨詩朝𤼵/白馬暮宿韓陵即此東魏髙歡破爾朱榮)¶
<pb:KR2k0008_WYG_028-4a>¶
　(於此山下立碑溫子昇為文陳徐/陵謂北朝人物惟韓陵一片石耳)䝉賚山(在府城西/南二十五)¶
　(里後魏孝文帝遷洛陽/於山下頒賚從臣因名)寳山(在府城西南四十里多/産白石陶人取以為器)¶
　龍山(在府城西四十里魏/都賦虎澗龍山即此)銅山(在府城西北四/十里山舊産銅)魯¶
　山(在府城西北七十里相/傳春秋時魯般居其下)髙望山(在府城西北八十/里其山最髙可以)¶
　(遠/望)賀蘭山(在磁州城西北四十里相/傳昔宋賀蘭真人嘗居此)神麕山(在磁/州城)¶
　(西四十里/以形似名)飛鳯山(在湯隂縣西三/里以形似名)五巖山(在湯隂縣/西四十里)¶
　(山有五/谷故名)淺山(在湯隂縣西南侯趙川/與林縣太行山相接)鶴山(在湯隂縣/西四十五)¶
　(里相傳昔有/雙鶴棲其上)西牟山(在湯隂縣西五十/里湯河發源於此)東崓山(在臨/漳縣)¶
<pb:KR2k0008_WYG_028-4b>¶
　(西南一十五里東魏髙澄嘗/於此鑿池以為遊玩之所)太行山(在林縣西二十/里羣山一帶形)¶
　(勢崔嵬其間峰谷岩洞景物萬狀其在本府/界者綿亘二百里總曰太行為中州巨鎮)黄華山¶
　(在林縣西二十里一名林慮山山有三峰名仙人樓/玉女臺魯般門下有黄華谷北巖出瀑布又有抱犢)¶
　(固馬鞍山棲霞谷金/王庭筠嘗隠居於此)隆慮山(在林縣西北二十五里/南負太行北接恒嶽景)¶
　(最竒/絶)天平山(在林縣西南三十里山勢平坦有滴乳/泉沿石而下如滴乳然又有鑑泉清徹)¶
　(如/鑑)玉泉山(在林縣西南三十/里有泉清潔如玉)將軍山(在林縣西南三/十里昔齊侯伐)¶
　(晋趙勝率東陽之/師追之駐兵於此)倚陽山(在林縣西北三十里山/勢突聳而絶頂平坦可)¶
　(以避兵俗呼/為蟻尖山)&KR2762;峪山(在林縣西南三十五里山尤/竒絶其顛或有金燈隠現)粟¶
<pb:KR2k0008_WYG_028-5a>¶
　山(在武安縣東南一十二里相傳秦白起拒趙㢘頗/於此趙將絶糧起命將士以布囊盛粟積至山巔)¶
　(趙軍乃退土人/至今呼為粟山)玉峯山(在武安縣西南二十/里上有白石如玉)鼓山(在/武)¶
　(安縣南二十里一名滏山有二石如鼓南北相當冀/州圖經鄴城西有石鼔鳴則兵起髙齊之末此鼓嘗)¶
　(鳴而齊遂滅隋末鼔又鳴聲聞數百里而隋亡通鑑/髙澄虚葬歡於漳水之西而潜鑿鼓山石窟佛頂之)¶
　(旁為穴納其柩而塞之殺羣匠及齊亡/一匠之子知之發石取金而迯即此)紫金山(在武/安縣)¶
　(東北三十里山/有紫峯烏石)磁山(在武安縣西南三十里/土産磁石州名取此)崇山(在/渉)¶
　(縣東南三十里金陞涉縣為崇州以此/山名山頭青翠形如螺髻又名青頭山)流沙嶺(在林/縣西)¶
　(南三十里其嶺多沙/遇暴風飛走如流)愁思岡(在安陽縣境内陳思王/植不為魏文帝所容於)¶
<pb:KR2k0008_WYG_028-5b>¶
　(此悲吟因名契丹主執晋少帝及母/后輔臣至此岡後人訛呼為愁死岡)博望岡(在湯/隂縣)¶
　西河(在安陽縣境内卜子夏田子方叚干木所遊之/地以魏趙多儒在齊魯鄒之西故呼為西河非)¶
　(龍門西/河也)安陽河(一名洹水源自故洹水縣東至林安/陽二縣屢伏屢見東經永和鎮入衛)¶
　(河/)漳河(其源有二一出山西潞州長子縣名濁漳自/林縣西北入境一出平定州樂平縣名清漳)¶
　(自渉縣西入境俱東至林縣合/流經臨漳舘陶縣界入衛河)洺河(源出遼州太行/山至武安縣栢)¶
　(林里伏流至洺逺里復出/東經鉅鹿縣界入滹沱河)響水河(源出沙河縣趙村/庄經武安縣界入)¶
　(洺/河)儒教河(源出太行山麓流至武安縣沙窩/里伏流至儒教里復出入洺河)防水(在/安)¶
　(陽縣西南二十里水出/西山馬頭澗東經防城)湯水(源出湯隂縣治西𤣥泉/舊名蕩水流經縣東五)¶
<pb:KR2k0008_WYG_028-6a>¶
　(十里過内黄/縣界入衞河)羑水(源出湯隂縣西北鶴山流至羑/城北城淵東會防水入湯水)¶
　滏水(源出磁州西北神&KR0874;山湧沸如湯/出滏東流至臨漳縣界入漳河)浙水(一名三/陽河源)¶
　(自澤州陵川縣經/林縣南與洹水合)滄溪(在林縣西北四十里經/磻陽城西北入漳水)墨井¶
　(在府城西南郭村井中有石如墨晋/左思賦墨井鹽池𤣥滋素液是也)龍井(在湯隂縣/西真人社)¶
　(相傳晋孫登嘗居此社時亢陽農夫禱於龍洞得雨/將祭謝之登曰此病龍雨安能蘇禾稼乎如弗信請)¶
　(嗅之水果腥穢龍時背生大疽聞登言變為一翁求/治曰疾痊當有報不數日果大雨見大石中裂開一)¶
　(井其水湛然盖龍/穿此井以報也)䧟馬泉(在府城西南置度村鄴都/故事爾朱兆與髙歡戰兆)¶
　(敗走經此/馬為所䧟)拔劔泉(在府城西水治村相傳宋韓琦/以劔插地後拔劔泉隨湧出)葦¶
<pb:KR2k0008_WYG_028-6b>¶
　泉(在林縣西北林/慮山泉傍多葦)雙泉(在林慮山一名靈巖水源自/魯般門山谷東流入葦泉)¶
　七泉(在林縣東南七泉/社地出泉有七竅)白龜泉(在武安縣東北有廟/歳旱禱雨有白龜現)¶
　(雨即/降)洗參池(在林縣治西相傳/為王母洗藥之池)照碧池(在林縣治西/南池水清徹)¶
　(可以/照物)長鳴溝(在府城西二十里魏武帝引漳水/入城經銅雀臺下相激水聲長鳴)萬金¶
　渠(源出寳山經府城西分注/東南溉田其利可抵萬金)髙平渠(在安陽縣東南/二十里唐刺史)¶
　(李景所鑿引安陽水東流溉田宋韓琦判相/冄疏之置水磑名千金渠其水遶城而流)西門渠¶
　(在臨漳縣西門豹為鄴令/時所鑿引漳水以溉田)菊花渠(在臨漳縣南自鄴/引天平渠水溉田)¶
　(屈曲經三十里又北三十里有利物渠/亦引天平渠水以溉田唐咸亨中開)¶
<pb:KR2k0008_WYG_028-7a>¶
土産艾(湯隂縣扁/鵲墓旁出)磁石　孩兒魚(俱磁/州出)錫(武安/縣出)鐡　自¶
　然銅(俱渉/縣出)知母　胡粉(府境/出)¶
藩封趙王府(在府治東洪熈元年/以彰徳府治改建)臨漳王府(在府治南/景泰三年)¶
　(建/)湯隂王府　襄邑王府　洛川王府　南樂王府¶
　平鄉王府　廣安王府　江寧王府　獲嘉王府¶
　成臯王府　光山王府(俱同/城)¶
公署彰徳衛(在府城内東南/隅洪武七年建)守禦林縣中千戸所(在縣/治東)¶
　(南洪武二十八/年建隷彰徳衛)守禦磁州千戸所(在州治東北洪武/中建隷山西潞州)¶
<pb:KR2k0008_WYG_028-7b>¶
　(衛/)¶
學校彰徳府學(在府治西宋至和間建/本朝洪武三年重建)磁州學(在州治/東洪武)¶
　(五年建正統/十四年重建)安陽縣學(在縣治西北/元至元間建)湯隂縣學(在縣/治東)¶
　(南宋大觀元年建俱/本朝洪武三年重建)臨漳縣學(在縣治西舊在縣治/東洪武十八年淪於)¶
　(河二十七年/徙建於此)林縣學(在縣治東元至元間建/本朝洪武七年重建)武安縣¶
　學(在縣治東南金天會中/建本朝洪武五年重建)渉縣學(在縣治西南/洪武三年建)¶
宫室九華宫(在臨漳縣西銅雀臺東北後趙石虎建宫/以三三為位謂之九華梁沈約詩照耀三)¶
　(雀臺徘徊/九華宫)赤橋宫(在臨漳縣東南七里石虎自襄國/至鄴毎舍輒立一行宫有安陽湯)¶
<pb:KR2k0008_WYG_028-8a>¶
　(隂二宫又有臨漳永樂棃園赤橋四/宫皆在縣界疑當時遊獵宴息之所)紫陌宫(在臨漳/縣西北)¶
　(五里石虎建齊文宣因修為濟口廵幸徃/来百官祖餞皆至於此有橋亦名紫陌)披雲樓(在/臨)¶
　(漳縣治西南後趙石虎建南矚城/池繡欄凌雲雕梁接露故曰披雲)逍遥樓(在臨漳縣/治西南石)¶
　(虎建北望漳水極目/嬉遊真逍遥之竒觀)玳瑁樓(在臨漳縣治西南鄴中/記鄴城之上有玳瑁樓)¶
　(純用金銀装飾懸五色珠簾白玉鉤帶内有䃋/石床以玳瑁為龜甲文鋪以十色錦繡褥故名)清風¶
　樓(在府城内宋相韓/𤦺建王巖叟有詩)見山樓(在磁州元儒醫張煥/文建王沂為扁名并)¶
　(作記以其樓望太行諸山羣峯/叢出紫翠萬狀㘴得勝槩故也)紫金樓(在武安縣/北城上)晝¶
　錦堂(在府治北宋韓琦以宰相判鄉郡建於居第歐/陽修記蔡襄書碑刻尚存𤦺第别有榮歸虚心)¶
<pb:KR2k0008_WYG_028-8b>¶
　(二堂其後曽孫肖胄守相又建榮事堂歐陽修榮歸/堂詩白首三朝社稷臣壺漿夾道擁如雲金貂争看)¶
　(真丞相竹馬猶迎舊使君豈止軒裳誇故里已将/鍾鼎勒元勲不須授簡樽前客好學平津自有文)¶
　忘機堂(在府治北韓𤦺建於居第後圃𤦺詩/伊予本是忘機者因立佳名近狎鷗)醉白堂¶
　(在府治北韓𤦺建於居第池上名曰醉白取唐白樂/天池上之詩以為醉白堂之歌蘇軾為記有曰以樂)¶
　(天之平生而求之於公較其所得之厚薄淺深孰有/孰無則後世之論有不可欺者矣文致太平武定亂)¶
　(畧謀安宗廟而不自以為功急賢才輕爵禄而士不/知其恩殺伐果敢而六軍安之四夷八荒想聞其風)¶
　(采而天下以其身為安危此公之所有而樂天之所/無也乞身於強健之時退居十有五年日與其朋友)¶
　(賦詩飲酒盡山林園池之樂府有餘帛廩有餘粟而/家有聲伎之奉此樂天之所有而公之所無也忠言)¶
<pb:KR2k0008_WYG_028-9a>¶
　(嘉謀効於當時而文采表於後世死生窮達不易其/操而道徳髙於古人此公與樂天之所同也公既不)¶
　(以其所有自多亦不以其所無自少將推其同者而/自託焉方其寓形於一醉也齊得喪忘禍福混貴賤)¶
　(等賢愚同乎萬物而與造物/者遊非獨自比於樂天而已)雙桂堂(在湯隂縣許熈/載故居元時熈)¶
　(載仲子有壬季子有孚相繼登進士其長子/有恒樹雙桂堂以顯其親之教劉岳申有記)㑹盟亭¶
　(在洹水之上楚項羽與章邯會/盟於此後人置亭以表其處)狎鷗亭　觀魚亭(俱/在)¶
　(忘機堂前𤦺狎鷗亭詩亭壓東池復壊基園林須喜/主人歸憇棠猶茂應存愛植桞堪驚近過圍魚泳藻)¶
　(間諳物性月沉波底𤼵禪機羣鷗只在輕舟畔知我/無心自不飛觀魚亭詩雨後方池碧漲秋觀魚亭檻)¶
　(俯臨流時看隠荇駢頭戯忽見開萍作隊遊喜擲舟/前飜亂錦静潜波下起圓漚吾心大欲同斯樂肯插)¶
<pb:KR2k0008_WYG_028-9b>¶
　(筠竿餌/釣鈎)御書亭(舊在韓琦居第之後圃凡/奉詔勅等書皆貯於此)廣春亭(在/府)¶
　(治東南宋杜純建毎歳春前一日迎土牛於東郊/至日鞭春以廣生物之意今為彰徳衛鎮撫㕔)樂¶
　山亭(在林慮縣西舊龍泉觀元時道人髙道崇建王/沂有記盖西山臨林慮即亭以望歴歴可指故)¶
　(可樂/也)卓茆亭(在磁州治西元叅政安祐建祐詩従/此卓茆亭上客抱琴何處覓知音)五¶
　松亭(在林縣治西南五松並生/挺然可愛元縣丞李弼建)銅雀臺(在臨漳縣治/西魏曹操築)¶
　(并金虎氷井三臺相去各六十歩其上複道樓閣相/通中央懸絶鑄大銅雀髙一丈五尺置之樓頂臨終)¶
　(遺令施繐帳於上朝晡使宫人歌吹帳中望吾西陵/西陵操葬處也後樓臺俱毁土人掘地得瓦色頗青)¶
　(内平瑩印工人姓名皆八分隷書硯譜云人得此瓦/為硯貯水數日不滲劉宋謝眺詩繐帷飄井幹樽酒)¶
<pb:KR2k0008_WYG_028-10a>¶
　(若平生欝欝西陵樹詎聞歌吹聲唐劉方平詩金鳯/隣銅雀漳河望鄴城君王無處所臺榭若平生劉文)¶
　(房詩嬌愛更何日髙臺空數層含啼映雙袖不忍看/西陵沈雲卿詩銅雀昻然飛不去當時美人髮垂素)¶
　(我生不如陵上樹/年年樹根穿入土)金虎臺(在臨漳縣治西南鄴鎮曹/操於臺下鑿渠引漳水入)¶
　(白溝遺/址尚存)氷井臺(在臨漳縣治西南曹操建石虎/於上蔵氷三伏之月以賜大臣)抱螺¶
　臺(在府城北園中有廢臺如抱螺基圍盤曲/而上故名宋韓琦判相州日闢而新之)休逸臺¶
　(在府治北韓琦築於居第後圃中𤦺詩/草色且無歸後怨禽飛同到倦時還)飛僊臺(在府/治東)¶
　(宋杜純築臺髙十丈官僚/公暇登以觀望宛若飛僊)思古臺(在郡治宋太/守馮元建)¶
關梁安陽橋(舊名鯨背在府城/北四里跨洹水)建隆橋(在府城北四/十里跨漳水)滏¶
<pb:KR2k0008_WYG_028-10b>¶
　水石橋(在磁州跨滏水金大/定初建趙秉文記)永通橋(在湯隂縣南/跨宜溝河)通¶
　聖橋　忘歸橋(俱在林縣西南/跨天平山澗)¶
寺觀天寧寺(在府治西北/周廣順初建)大明寺(在磁州西北元元貞/間建本朝永樂中重)¶
　(修/)寂静寺(在林縣北元/至正間建)妙覺寺(在武安縣治東/宋元祐中建)崇明¶
　寺(在渉縣西北隅/宋嘉祐間建)崇壽寺(在湯隂縣治北宋宣和間/建巳上四寺俱本朝洪武)¶
　(中重/修)葆光觀(在湯隂縣西三十里唐天寳中建金大/定間重修盖晋孫登學道之所有嘯臺)¶
　(及煉丹井白/雲洞存焉)太虛觀(在府治西北元至順初/建本朝洪武間重修)靈泉觀¶
　(在渉縣東南玉泉社宋宣/和中建元至正中重修)玉興觀(在臨漳縣北/宣徳中建)¶
<pb:KR2k0008_WYG_028-11a>¶
祠廟黄帝廟(在舊滏陽縣世傳黄帝軒轅氏葬於陵臺/建廟於此宋太中祥符初賜名先天觀)¶
　堯廟(在府城乞伏村祀帝堯/有碑刻金趙秉文作記)湯廟(在林縣南闗社/祀商王成湯)河¶
　亶甲廟(在臨漳縣境内殷王河亶/甲建都於相故廟祀之)文王廟(在湯隂縣/北一十里)¶
　(商紂囚文王於羑里/廟後方城即羑里也)孝文帝廟(在安陽縣大孟村後/魏孝文帝南征駐蹕)¶
　(於此後人為立/廟碑刻尚存)扁鵲廟(在湯隂縣東南一十五里伏/道村扁鵲古名醫為同輩所)¶
　(嫉刺殺於此祠/堂碑刻尚存)西門豹廟(在府城北大夫村北齊/天保間建碑刻尚存)白¶
　起廟(在武安縣起秦/將武安君也)相如廟(在安陽縣西五十里黄/口村藺相如之家廟也)¶
　(子孫㪚處其/旁歳時祀之)張騫廟(在湯隂縣東三十/里騫漢博望侯)欒巴廟(在府/城東)¶
<pb:KR2k0008_WYG_028-11b>¶
　(永和村巴漢/尚書有仙術)郭巨廟(在林縣南闗社元大/徳間建巨漢孝子)嵇紹廟(在/湯)¶
　(隂縣西南紹晋永興間従惠帝北征至此遇成都/王頴兵敗紹以身捍帝而遇害宋韓𤦺碑文尚存)尉¶
　遲迥廟(在臨漳縣境迥為相州總管與楊堅將韋孝/寬戰死唐顔真卿作碑蔡有隣書石刻尚存)¶
　韓𤦺廟(在府治東南晝錦坊𤦺/宋相封魏國忠獻王)岳飛廟(在湯隂縣治/西南飛宋將)¶
　(本朝建賜額精忠/勅有司春秋致祭)¶
陵墓扁鵲墓(在湯隂縣路旁扁鵲見前相傳墳上土/可療疾禱而求之或得一小丸如丹劑)張¶
　耳墓(在府城東白璧/里耳漢封趙王)周昌墓(在滏陽縣境内漢髙帝/封子如意為趙王昌為)¶
　(王相卒葬於/此墓前有祠)李固墓(在磁州東諸翟村固東漢人有/名徳為梁冀所害碑刻尚存)¶
<pb:KR2k0008_WYG_028-12a>¶
　杜喬墓(在磁州北二十五里姚村宋林/慮令王獵嘗徃奠謁建祠其旁)袁紹墓(在臨/漳縣)¶
　(西北一十六/里紹漢州牧)曹操疑冢(在講武城外凡七十二處森/然彌望髙者如小山布列直)¶
　(至磁州而止宋王安石詩青山如浪入漳州銅雀臺/西八九邱螻蟻徃還空隴畝騏驎埋沒㡬春秋京鏜)¶
　(詩疑冢多留七十餘謀身自謂永無虞/不知三馬同槽夢曽為兒孫逺慮無)嵇紹墓(在湯/隂縣)¶
　(境/内)韓𤦺墓(在安陽縣舊輔巖縣城琦卒之前一夕大/星隕治所櫪馬皆驚神宗命𤼵兩河卒為)¶
　(治冢篆其碑曰兩朝顧命定䇿元勲又常/令其子若孫一人官於相以䕶邱墓云)仙母冢(在/磁)¶
　(州黄花谷内上有祠堂後/漢仙人王津葬母於此)¶
古蹟大甲舊都(在古鄴城西南/太甲殷王也)河亶甲城(在府城西北/洹水南岸)¶
<pb:KR2k0008_WYG_028-12b>¶
　邙城(在湯隂縣東南三十里/殷紂子武庚所封之地)鄴城(在臨漳縣西二十/里本戰國魏之鄴)¶
　(邑三國魏後趙前/燕東魏皆都於此)講武城(有二一在漳河之上一在/滏陽縣皆魏曹操所築)¶
　永定廢縣(在府城東四十里本晋長樂縣隋/改堯城唐改今名宋省入安陽縣)昭義廢¶
　縣(在磁州本隋臨水縣屬魏郡唐/改昭義縣屬磁州宋省入滏陽)羑里(在湯隂縣北/九里一名牖)¶
　(城又名防城北臨牖/水即紂囚文王處)浣衣里(在湯隂縣境内晋侍中/嵇紹死所紹遇害血濺)¶
　(御衣及事寧左右欲浣之惠帝曰此嵇/侍中血勿去也因名其地為浣衣里)魏徵宅(在安/陽縣)¶
　(唐魏徵所居後/為睿宗潜邸)韓𤦺宅(在府城/東南隅)西園(在鄴縣舊治魏/曹操所作古今)¶
　(題詠甚多唐胡曽詩月滿西園夜未央金風不/動鄴天凉髙情公子多秋興更領詩人入醉鄉)康樂¶
<pb:KR2k0008_WYG_028-13a>¶
　園(宋韓琦判相州時所作有名園初/闢至和中思與康時衆樂同之句)¶
名宦周西門豹(戰國魏鄴令鄴俗素信巫覡歳為河伯/娶婦選良民處女投河中豹問知其害)¶
　(曰今歳娶婦幸來告吾亦送之至見其女豹曰醜煩大/巫入報即投之河中又繼投二人羣巫驚懼乞命従)¶
　(此遂止因開其河/為十二渠以溉田)史起(戰國魏鄴令引漳水灌田民/歌曰鄴有賢令兮為史公决)¶
　(漳水兮灌鄴旁終/古潟鹵兮生稻粱)漢京房(魏郡太守得以考功法治/郡歳竟得乗傳奏事在郡)¶
　(嘗上書極/言災異)銚期(魏郡太守平五校賊郡/界清平人尤服其威信)馮魴(魏郡太/守政成)¶
　(人和以髙第/入為太僕)岑熈(魏郡太守招聘隠逸與叅政事視/事二年輿人歌曰我有枳棘岑君)¶
　(伐之我有蟊賊岑君遏之狗吠不/驚足下生氂含哺鼓腹焉知凶菑)張酺(魏郡太守郡/人鄭據時為)¶
<pb:KR2k0008_WYG_028-13b>¶
　(司隷校尉奏免執金吾竇景景後復任遣掾夏猛私/禱於酺令治據子酺即收猛繋獄檄執金吾矯稱以)¶
　(報私/讐)黄香(魏郡太守郡舊有内外園田常與人分種/收糓歳數千斛香曰食禄之人不與民争)¶
　(利乃悉以賦人課令耕種時被水年饑乃分奉禄及/所得賞賜班贍貧者荒民獲全子瓊亦繼為魏郡太)¶
　(守鄴民喜曰/黄氏有子矣)三國王脩(魏魏郡太守為治抑強扶/弱明信賞罰百姓稱之)陳¶
　矯(魏魏郡太守時繋囚千數至有歴年者矯謂周有/三典漢約三章今惜重輕之理而忽乆繋之辜謬)¶
　(矣悉自覽罪/狀一時論决)晉荀朂(安陽令有遺愛/民為立生祠)唐彬(鄴縣令道/徳齊禮期)¶
　(年化成遷/弋陽太守)盧志(鄴縣令成都王頴鎮鄴愛其才/量委以心膂後為魏郡太守)喬智¶
　明(隆慮縣令人愛/之號為神君)竇允(臨水令克己厲俗改修政/事士庶悦服咸歌詠之)南¶
<pb:KR2k0008_WYG_028-14a>¶
　北朝庾岳(魏相州刺史執法平當百姓稱之鄴舊有/園池時果初熟丞吏送之不受曰未進御)¶
　(吾何得先食/其謹如此)王雍(魏相州刺史魏主戒雍曰作牧亦/易亦難其身正不令而行所以易)¶
　(其身不正雖令不従所以難/雍一遵王命在任累有政績)張蒲(魏相州刺史扶弱/抑強進善黜惡風)¶
　(化大行卒於官/吏民痛惜之)李沂(魏相州刺史政尚清簡百姓愛/之嘗請州郡立學詔従之政為)¶
　(諸州/最)陸馥(魏相州刺史為政清平抑強扶弱盗賊屏/息徴為散騎常侍百姓乞留者數千人孫)¶
　(昕之亦為/相州刺史)李安世(魏相州刺史敦農桑斷淫祀表/薦善士捕斬劇賊州内肅然)李¶
　平(魏長史行相州事勸農桑修太學簡博士選生徒/教之乃畫履虎尾踐薄氷註頌其下以示戒子奬)¶
　(亦為相/州刺史)尉遲迥(周相州總管持正守法恩澤下流隋/攻相城迥堅守之伏劔奮忠以保相)¶
<pb:KR2k0008_WYG_028-14b>¶
　(民/)隋梁彦光(相州刺史發擿姦伏若神豪滑潜竄闔人/境犬治於是招致儒師立鄉校以徳化)¶
　(吏民/感悦)樊叔畧(相州刺史政為第一璽書褒美并賜粟帛/百姓為之語曰智無窮清鄉公上下正)¶
　(樊安定叔畧嘗封/清鄉安定公故云)唐許圉師(相州刺史專以寬治州/人刻石頌美部有受賕)¶
　(者圉師不忍按但賜清白箴/其人自愧後修飭更為㢘士)宋璟(相州刺史政尚清/毅吏民無敢犯者)¶
　張説(相州刺史河北道觀察/使勤恤民隠有惠政)李景(相州刺史相地勢/乃於州西開萬金)¶
　(髙平二渠引洹水東/流以灌田民獲其利)李仁綽(臨漳令開菊花利物二/渠引天平渠水以溉田)¶
　(民徳/之)崔𢎞正(衛州刺史田𢎞正表/其治行徙相州刺史)楊徳幹(相州刺史/歴四郡所)¶
　(至有威嚴時人語曰寧/食三斗炭莫逢楊徳幹)宋田錫(知相州居官不懈有/善譽毎上章論事)¶
<pb:KR2k0008_WYG_028-15a>¶
　索湘(知相州時有羣盜聚西山下謀攻刼磁相隣郡/𤼵兵千人捕逐無敢近湘以州兵三百偵其入)¶
　(境即掩擊/而盡擒之)冦凖(初為成安令百姓便之/後以宰相出知相州)薛英(知相州/專以仁)¶
　(愛及民上下/不忍欺之)李迪(知相州有惠/政吏民懐之)王徳用(磁相巡檢以/氊車載勇士)¶
　(詐為婦人飾擒劇賊張洪覇後判相州徳用雖/有職而仁厚愛民奉法秉職有左選所不逮也)宋庠¶
　(判相州雖大臣出鎮而留/意吏事未嘗以委同寮)崔立(知相州有循良之政/又識韓𤦺於布衣以)¶
　(女妻之人/服其鑒)張存(知相州純意愛民一切/苛刻之事皆不忍為)程珦(知磁州/慈恕而)¶
　(剛斷熈寧法行為守令者奉命/惟恐後珦獨抗議指其未便)王獵(知林慮縣縣依/山俗以蒐田為)¶
　(生不知學獵立孔子廟擇秀民誨之居/官無絲毫擾吏民愛信共目為清長官)宗澤(知磁州/時太原)¶
<pb:KR2k0008_WYG_028-15b>¶
　(失守官兩河者率託故不行澤曰食禄而避難不可/也即日就道磁經敵蹂躪人民逃徙帑廩枵然澤至)¶
　(繕城浚隍治器械募義勇為固守/之計金人來攻磁澤遣兵擊敗之)趙不試(以宗室知/相州建炎)¶
　(初金人來割地不試固守不下及州被圍乆外援不/至不試知不可為與敵約勿殺城中人既啓門遂與)¶
　(闔家赴井死州/人皆免於死)金丁暐仁(磁州判官政無留訟時詔/使㢘察官吏以暐仁㢘命)¶
　(攝守/事)黄乆約(磁州刺史磁並山素多盗既獲而欵服/者審録官不時至繋者多以杖殺乆約)¶
　(曰民雖為盗豈可不死於/法乃盡請讞之而後行)李遹(渉縣令民苦乏水溉/田遹行視西山下得)¶
　(美泉度地為渠引水溉田數/百頃去任民刻石頌徳焉)元王士元(知磁州值軍/興餽餉需索)¶
　(日繁民不堪命士元心念其民力為/區畫至為將士陵辱詞責弗之避)吕士榮(湯隂尹/杜絶私)¶
<pb:KR2k0008_WYG_028-16a>¶
　(謁惠政及人教民孝弟化暴勝殘幾於無/訟去任民心不忘立碑以紀其遺愛焉)吳秉彛¶
　(彰徳路總管存心忠厚/政尚寛簡民甚愛之)李起巖(滏陽主簿勸民興/學諭民孝弟廉恥)¶
　(書絶私謁三字於門見者憚之民有兄弟争訟起/巖曰骨肉乖争實由政化未孚深自咎責其人慙)¶
　(謝而/退)郅朗(武安尹練達吏事剛方嚴毅介/然無纎毫取於人政聲燁然)李仲彬¶
　(武安尹為政知大體不求赫赫名於民之利病孜/孜興除擇師教子弟講釋菜禮以易風俗為己任)¶
　(既去邑/人思之)王琚仁(涉縣尹邑城東隅嵗為山水圯壊/民不寧居琚仁設法築堤其患乃)¶
　(息去任民攀留不忍釋/後慕其徳為之刻石)李良弼(涉縣尹興廢舉滯/勸善懲惡由是士)¶
　(知向儒農知務本詞訟簡而盜/賊息去任民刻石以示不忘)本朝詹俊(洪武初/磁州同)¶
<pb:KR2k0008_WYG_028-16b>¶
　(知始至大書坐隅曰忠勤廉謹民有掘故址得藏/金納半於官俊不許而歸之嘗遇飛蝗呼天哀告)¶
　(蝗遂出境遇乆旱作歌自/責大雨即至民至今思之)楊辛(洪武間臨漳知縣/適漳水泛溢辛為)¶
　(巨筏數百渡民於髙陵全活數百家民相率詣縣/拜曰吾民得活者公之力也辛曰此吾分内事何)¶
　(以謝為後徙縣治皆/辛規畫民至今稱之)陳文通(洪武末彰徳知府廉/介有為門無私謁俗)¶
　(多婦人争訟文通榜止之由是政平訟息嵗飢嘗/勸富民出粟人争輸米以賑復分巳俸賑城中不)¶
　(給者比歿民皆號/慟如失父母焉)郤忠(洪武末臨漳知縣值嵗荒/民生男女慮不能育皆棄)¶
　(之忠出禁令以己俸給與獲生者甚衆/在任决獄無滯囹圄恒空民咸徳之)沙玉(永樂初/涉縣知)¶
　(縣慮民無恒産乃設酒饌請富民親為立劵借財買/牛具以給貧乏者督民每丁種蔬一畝以備饑饉民)¶
<pb:KR2k0008_WYG_028-17a>¶
　(遂足食嘗值禾稼方熟督民晝夜收穫未畢/飛蝗大至鄰邑禾食盡而渉民得保生焉)張楫(安/陽)¶
　(知縣厯任既乆志/操愈堅時稱其賢)應琚(永樂初知彰徳府府俗富民/子弟多投肄兵以隠役琚乃)¶
　(諭以教條限以額數令民習學月加考較值嵗旱齋/沐徒跣徧禱境内諸神祠不三日而甘澍至嵗大稔)¶
　章士浡(永樂初由進士知磁州勤慎㢘介修理/學宫綽有成績而民不以勞病  省志)劉安¶
　(永樂中除武安知縣門無私謁勤於撫字修舉百廢/嘗以詿誤逮赴京民以失依逃去比白復任民即復)¶
　(業其得民類/如此  省志)楊縉(永樂間以監察御史陞彰徳知府/甫朞夏淫雨河水湧溢為患縉乃)¶
　(率寮屬自責以禱神未㡬果天霽水/復故道民以無患至今民有餘思)劉澤(永樂間彰/徳知府清)¶
　(儉守職慈祥治民尤恤鰥貧/百姓無不思慕其徳  省志)馬忠(宣徳初以監察御/史改武安知縣撫)¶
<pb:KR2k0008_WYG_028-17b>¶
　(字有方秩滿民乞留陞本府通判仍署/縣事以疾自引至今民思慕之  省志)安理(宣徳中/以監生)¶
　(除知磁州作五𤓰渠以興水利/民為立碑以紀其事  省志)髙仲仁(宣徳中磁州/訓導通五經)¶
　(尤勤于訓/誨  省志)劉禮(宣徳末知渉縣/以績著  省志)傅禄(宣徳間知彰徳/府修政立事興)¶
　(學養賢厯有/成績  省志)謝琛(正統中除知林縣奏免逋税民困/以甦興廢舉墜動遵成憲政暇多)¶
　(吟詠以憂去民/乞留焉  省志)王鋭(由進士景㤗間以南京戸部郎/中陞彰徳府知府以績最累陞)¶
　(副都御史廵撫陕/西延綏  省志)黄宗孝(景㤗間任湯隂縣主簿作/歌勸民至今思之  省志)¶
　方鯉(由進士知彰徳府政尚寛厚民不忍欺嵗旱齋/沐徒跣徧謁神祠果獲甘雨以蘇民望  省志)¶
　李昭(天順初知磁州有惠政葺理學/校壇廟民不勞而事集  省志)尚璣(成化元年/由貢士除)¶
<pb:KR2k0008_WYG_028-18a>¶
　(湯隂知縣以績著/䝉詔旌異  省志)張珵(成化初磁州判官嘗疏河/道以除水患請减東北沙)¶
　(鹻田額税三之一以憂/去民甚思慕之  省志)周完(初知林縣以績著䝉給/勅命旌異陞浙江寧波)¶
　(府通判以憂去成化二十一年復/除彰徳知府政績益懋  省志)韋堅(成化初彰徳/府經厯三考)¶
　(績最陞伊陽縣/知縣  省志)張夢輔(由貢士初除直隷碭山知縣/秩滿陞知頴州以憂去成化)¶
　(十五年復除知磁州隨任輒有/治績所在民咸懐之  省志)李經(成化六年由/進士知臨漳)¶
　(縣以績最擢陕西道/監察御史  省志)劉湜(成化中由貢士任儀封縣/教諭陞歸徳府儒學教授)¶
　(厯考福建湖廣庚子等科鄉試/所在稱得人士類推服  省志)¶
流寓王庭筠(河東人金昌明中嘗試館職罷歸卜居彰/徳買田隆慮讀書黄華山寺因號黄華山)¶
<pb:KR2k0008_WYG_028-18b>¶
　(主工詩能文書學米元章尤善山水墨竹仕至翰林/修譔子曼慶亦能詩并書仕至行省郎中自號澹游)¶
　李秉彛(北平人徙家於相讀書工篆隷仕元為彰徳/路轉運使厯戸部尚書所居有閑邪齋號閑)¶
　(邪老人/有文集)王博文(東魯人徙家於相元初從憲宗南征/厯官禮部尚書累遷江南道行御史)¶
　(臺中丞卒贈魯國公謚文定三子長師道同知/東安州事次景哲同知睢州事次為豊州同知)王磐¶
　(永年人徙家於相世祖聘為翰林直學士改山東宣/撫司入為太常少卿仕至學士承㫖卒贈太傅洛國)¶
　(公謚文定號/鹿菴有文集)杜瑛(文安人徙家於相世祖問平宋之/䇿對以養民強兵授大名等路提)¶
　(舉卒贈翰林學士謚文獻子茂/仲睢州教授榮季東平路經厯)髙鳴(太原人徙家於/相時稱河東先)¶
　(生世祖召為翰林直學士累官吏部尚書追封魏/國公所著有河東集三子書訓易訓詩訓俱顯仕)崔¶
<pb:KR2k0008_WYG_028-19a>¶
　陞(青州樂安人父剛宣徳初以才選入官除趙府庫/使因占籍安陽遂家焉陞登成化己丑進士除兵)¶
　(部武選司主事以憂去復除戸部/陞兵部武選司員外郎  省志)¶
人物漢盖寛饒(魏郡人舉賢良對䇿髙第嘗為衛司馬/遇士卒甚有恩及歳代衛卒數千人請)¶
　(復留一年以報厚徳宣帝嘉之擢司隷校尉刺舉無/所避後奏封事犯上意執金吾附㑹劾奏寛饒大逆)¶
　(不道下吏寛饒/自剄衆憐之)霍諝(鄴縣人仕為北海相入為尚書/僕射大將軍梁冀秉權諝因陛)¶
　(見陳其罪及冀誅桓帝嘉其忠節封/鄴都亭侯出為河南尹遷司隷校尉)郭巨(隆慮人家/貧養母盡)¶
　(孝毎供饌母必分與孫巨謂妻曰兒分母饌貧乏不/能供子可冄有母不可冄得乃埋其子掘地三尺得)¶
　(黄金一釡上有丹書曰天賜孝/子郭巨官不得奪人不得取)魏桓(安陽人以清節/數被徴鄉人勸)¶
<pb:KR2k0008_WYG_028-19b>¶
　(之應聘桓曰夫干禄求進所以行志也今後宫百數/其可損乎厩馬千匹其可減乎左右權豪其可去乎)¶
　(皆對曰不可桓乃嘆曰使桓生行/死歸於諸子何有哉遂隠身不出)杜喬(林慮人少為/諸生舉孝㢘)¶
　(辟司徒楊震府遷南郡太守轉東海相入拜/侍中時梁冀專權喬正色不撓卒為所害)晉邵續¶
　(安陽人父乗仕為散騎侍郎續素朴有志博覽經史/妙觧天文初為成都王穎㕘軍後為樂陵太守綏懐)¶
　(有方散亡歸附尋以兵/屬元帝累官冀州刺史)南北朝孔伯恭(鄴人仕魏累/官鎮東將軍)¶
　(後以散騎常侍彭城鎮將/都督徐南北兖州諸軍事)申徽(魏郡人仕魏為襄州/刺史性㢘勤事無稽)¶
　(滯入後周累遷都官尚/書右僕射進小宗伯)陸彦師(魏郡人好學能文親/歿與兄卭廬墓負土)¶
　(成墳北齊表其閭卭當襲父侯爵以讓彦師固辭乃/止時稱兄弟孝義萃於一門隋初以彦師為尚書左)¶
<pb:KR2k0008_WYG_028-20a>¶
　(丞轉吏/部侍郎)陸爽(臨漳人少聰明年九歳日誦二千言仕/北齊累官中書侍郎周武帝聞其名召)¶
　(授宣納上士入隋為太/子内直遷太子洗馬)隋趙輔和(臨漳人明易學占/筮初為北齊神武)¶
　(館客所言無不中入/隋累官通直常侍)堯君素(湯隂人仕為鷹擊將軍/大業末従屈突通拒唐)¶
　(師於河東通軍敗左右請降君素不従越/王侗見而嘆之拜金紫光禄大夫後死節)唐傅奕(相/州)¶
　(鄴縣人仕為太史丞時國制草具多仍隋舊奕稍更/之嘗上疏詆浮圖法武徳九年太白晝見秦分奕言)¶
　(秦王當有天下帝以奏付王及太宗即位召/賜食謂曰向所奏㡬敗我自今無有所諱)戴胄(安/陽)¶
　(人仕為秦王府㕘軍遷大理少卿犯顔諌諍累辨寃/獄遷尚書左丞㕘預政事子至徳西臺侍郎遷右僕)¶
　(射父子相繼/世詫其榮)鄧世隆(相州人隋末為王世充兄子書/報秦王夸慢棲白鹿山號隠𤣥)¶
<pb:KR2k0008_WYG_028-20b>¶
　(先生貞觀初召授國子主簿修史學士帝遣房𤣥齡/諭曰爾作書各忠其主耳毋有後疑官至衛尉丞)¶
　李延壽(相州人仕為崇文館學士嘗追述父志作南/北史一百八十篇上之又撰太宗政典髙宗)¶
　(觀之咨美直/筆賜帛褒之)杜正倫(相州洹水人初直秦王府文學/館魏徴薦其才擢兵部員外郎)¶
　(累遷中書侍郎従孫咸舉進士累遷尚書左丞咸子/㤗之開元時為工部尚書愕之為將作少監封博陵)¶
　(侯/)馮元常(安陽人舉眀經及第調浚儀尉擢監察御/史厯尚書左丞嘗諌中宫權重宜少抑為)¶
　(武后所惡出為廣州都督卒為周興/所害神龍中旌其家曰忠臣之門)源乾曜(相州臨/漳人第)¶
　(進士神龍中以殿中侍御史出知江東遷諌議大夫/開元中拜相帝東幸以京兆尹留守京師治尚寛簡)¶
　(居三年政/如始至)王同皎(相州安陽人尚中宗女桓彦範等/誅二張遣同皎與李多祚迎中宗)¶
<pb:KR2k0008_WYG_028-21a>¶
　(復位封琅琊公後為武三思/所誣被害睿宗時謚曰忠)盧從愿(本范陽人六世/祖昶徙居臨漳)¶
　(從愿擢眀經舉制科仕為山南黜陟廵/撫使開元末為中書舍人遷刑部尚書)李傑(相州/滏陽)¶
　(人本名務光少以孝弟擢第為河東廵察黜陟使課/最諸道先天中自陕州刺史以河南尹府無淹事人)¶
　(吏愛之後為/御史大夫)邵説(安陽人郭子儀辟置幕府累遷長/安令秘書少監徳宗立擢吏部侍)¶
　(郎以/才顯)杜羔(正倫孫貞元初進士遭兵父死母離不知/所之憂號終日及為澤潞判官鞫獄因得)¶
　(母後至佛寺得柱間文字乃父所記因識其墓厯振/武節度使以工部尚書致仕卒贈右僕射謚曰忠)¶
　崔𤣥亮(磁州昭義人舉進士為監察御史清慎介特/改諌議大夫朝廷推為宿望宋申錫逮捕𤣥)¶
　(亮流涕苦諍帝/感悟重其不撓)杜中立(羔之子以廕為通事舍人尚/公主為駙馬都尉以不任事)¶
<pb:KR2k0008_WYG_028-21b>¶
　(憒憒不樂上異之因轉太僕少卿遷司農卿即除吏/姦尋為京兆尹宰相欲厯試其能出為義武節度使)¶
　(卒贈工部尚書居官/精明所至吏人畏伏)宋韓令坤(武安人父倫亳州團/練使令坤有才畧仕)¶
　(為大平軍節度加侍衛同平章事太祖親征/李筠令坤率兵屯河陽澤潞平以功加侍中)韓重贇¶
　(武安人少以勇力聞仕為都校領防禦使従太祖征/澤潞為侍衛領節度使及征太原為行營元帥卒贈)¶
　(侍中子崇訓官至檢校太傅崇/業左屯衛大將軍能世其家)蔡審廷(武安人少能/騎射初従周)¶
　(世宗征伐有功累官内殿直都虞侯宋初授冀州刺/史従太祖征太原訓練士卒甚整後為鎮州兵馬都)¶
　(鈐/轄)劉用(相州人祖萬進都指揮使父守忠驍衛大將/軍用曉音律善騎射初事太宗於晋邸立戰)¶
　(功累官祁州刺史景徳初為邢州副部署真/宗北征以守城勞進爵邑厯知齊陳潞等州)韓國華¶
<pb:KR2k0008_WYG_028-22a>¶
　(安陽人太平興國初進士累官左司諌性純直有時/譽淳化初契丹請和遣使河朔察之盡得其詐以聞)¶
　(毎歳後苑賞花國華以直昭文館陪宴後以右諌/議大夫知泉州子琉賜出身琚璩琦並進士及第)魏¶
　丕(相州人累官復州刺史遷左驍衛大將軍典工作朝/廷有事征討毎令修剏器械無不精辨雅好歌詩)¶
　(嘗使南唐且俾觀其意與李煜登昇元閣/賦詩有朝海浪拱星辰之句以風動之)陳貫(安陽/人舉)¶
　(進士真宗識其名擢寘髙第少倜儻喜言兵累官/刑部郎中直昭文館知相州嘗著兵畧世頗稱之)陳¶
　安石(貫子宋嘉祐中為䕫陕轉運判官厯知蘇邠州/河中府皆有政績累遷至吏部侍郎選人將改)¶
　(京官須次乆臨當引對率困於刑寺審問安石請罷/冄問以絶曩弊遂為後法後以龍圖直學士知河陽)¶
　韓𤦺(國華子風骨秀異天聖中弱冠舉進士時方唱/名太史奏日下五色雲見初授將作監丞厯開)¶
<pb:KR2k0008_WYG_028-22b>¶
　(封推官為陕西帥朝廷倚以為重嘉祐中拜相其後/擁英立神不動聲色措天下於㤗山之安封魏國公)¶
　(卒謚忠獻後/追封魏王)韓忠彦(𤦺子舉進士初為秘書丞徽宗/時拜右僕射帝用其言數下詔)¶
　(蠲逋責甄叙流人忠直知名之士稍見收用進左僕/射封儀國公以與曽布不協出知大名弟端彦賛善)¶
　(大夫純彦徽猷直學士粹彦/吏部侍郎嘉彦駙馬都尉)蘇寀(滏陽人擢第嘗以/侍御史使契丹還)¶
　(道聞英宗晏駕契丹置宴仍用樂寀謂送者曰兩朝/兄弟君臣之義吾與君等一也此而可忍孰不可忍)¶
　(遂為之徹樂累官給事中知審刑院寀長/於刑名屢為法官數以讞議受詔奨焉)張君平(滏/陽)¶
　(人以父承訓與契丹戰歿補官屢立戰功遷右班殿/直天聖中為滑州修河都監塞决河遷鈐轄卒君平)¶
　(有吏材尤眀於水利自議塞河朝廷毎訪以/利害子鞏為河隂𤼵運判官嗣其父職云)竇舜卿¶
<pb:KR2k0008_WYG_028-23a>¶
　(安陽人以廕累官邕州觀察使厯邠寕環慶副都管/數立戰功熈寧中十上章求退且丐易文階改刑部)¶
　(侍郎提舉嵩山崇/福宫卒謚康敏)岳飛(湯隂人少負氣節好左氏春/秋孫呉兵法誓以忠義報國)¶
　(初授河南河北諸州招討使轉少保志圖恢復用兵/能以寡敵衆屢破強敵未嘗一敗大業垂成為秦檜)¶
　(所害後追封鄂王謚武穆五子雲雷霖震霆雲左武/大夫隨飛征戰數立竒功雷霆俱閤門祗候霖敷文)¶
　(閣待制震茶鹽提舉/霖子珂知嘉興府)韓浩(𤦺孫靖康中以奉直大夫/守濰州建炎二年金人攻)¶
　(城浩率衆死守/城䧟力戰死之)姚興(相州人以武功累遷荆湖南路/兵馬副都監金兵渡淮興以四)¶
　(百騎當金人十數萬自辰至午戰數十合援兵不至/父子俱死金人相謂曰有如姚興者十輩吾屬敢前)¶
　(乎事聞詔贈容州觀察/使更謚忠毅立廟祀之)韓肖胄(忠彦孫父治以太僕/少卿知相州肖胄初)¶
<pb:KR2k0008_WYG_028-23b>¶
　(以䕃厯開封司録尋代父知相州自琦至肖胄三世/守鄉郡人以為榮建炎初知江州入為祠部郎應詔)¶
　(陳五事紹興初以端明學士使金通問金人知其家/世甚重之累遷簽書樞宻院事後與其弟膺胄寓居)¶
　(越卒謚/元穆)李道(安陽人初與兄旺聚衆歸宗澤澤因事/誅旺命道掌其軍後依襄陽鎮撫使桑)¶
　(仲知隨州累遷湖北副總管卒贈太/尉謚忠毅以女為光宗后追封楚王)韓同卿(琦五世/孫知泰)¶
　(州累遷慶逺軍節度使加太尉卒謚恭靖同卿女為/寧宗后其季父侂胄自以有定䇿功聲勢薰灼同卿)¶
　(毎懼盈滿不敢干政以故天下皆知侂胄為后族而/不知同卿為后父同卿沒一年而后崩侂胄竞敗人)¶
　(始服其善/逺權勢云)金胡礪(武安人韓昉見而異之曰他日必/名世天會中舉進士第一授右拾)¶
　(遺權翰林修譔改定州觀察判官定州學校士子聚/居者嘗百數礪督教不倦經指授者悉為塲屋上游)¶
<pb:KR2k0008_WYG_028-24a>¶
　(官至翰林學士刑部尚/書卒贈安定郡開國侯)田確(安陽人幼家貧勵志讀/書登進士第厯天眷皇)¶
　(統間官至/吏部尚書)王競(彰徳人以䕃補官天眷中試館閣競/文居最累官禮部尚書翰林學士承)¶
　(㫖修國史競博學能文善草隷書字大字/兩都宫殿牓題皆競手筆士林推為第一)韓玉(相州/人曽)¶
　(祖錫濟南尹玉舉進士為翰林應奉應制/一日百篇文不加㸃累官至鳳翔總管)趙秉文(滏/陽)¶
　(人舉進士累官禮部尚書翰林學士有才藻工書翰/能直言自幼至老未嘗一日廢書所著有滏水文集)¶
　(及易叢説中庸/説資暇録等書)元胡祗遹(武安人少孤長讀書見知/名流厯官員外郎出為太)¶
　(原路治中累遷山東提刑按察使以疾歸朝廷徴耆文/徳者十人祗遹為之首復辭以疾卒贈禮部尚書謚)¶
　(靖子持太/常博士)蔡珍(安陽人素驍勇従憲宗及世祖征伐/所至有功南方平遂入宿衛後為親)¶
<pb:KR2k0008_WYG_028-24b>¶
　(軍千戸佩金符時白海初建行營命珍督/役號令嚴肅卒事民不知擾世祖嘉之)郭昻(林州/人習)¶
　(刀槊能挽強稍通經史尤工於詩至元初上書言事/㢘希憲材之授山東統軍司知事累官廣東宣慰使)¶
　(所至招降猺獠擒討蠻酋人服其威信子震杭州/路鎮守萬戸惠僉江西㢘訪司事預知寕都州)安¶
　祐(磁州人弱冠上書世祖竒之授以近侍毎有委用/規模宏逺官至集賢大學士卒贈平章追封興國)¶
　(公謚/文康)杜秉彛(安陽人瑛曽孫仕為監察御史累官禮/部尚書㕘知政事進中書左丞集賢大)¶
　(學士有文集四十/卷子原輝州知州)許熈載(湯隂人博古通今事母以/孝聞仕為會福院照磨能)¶
　(以儒飾吏嘗病古人遺教雜見於禮書漫無統紀乃/輯為女教書後開義學以教鄉人所著有東岡小藁)¶
　許有壬(熈載仲子幼頴悟讀書一目五行延祐中進/士累官集賢大學士改樞宻副使拜中書左)¶
<pb:KR2k0008_WYG_028-25a>¶
　(丞歴事七朝垂五十年遇國家大事無不盡言且/善筆札工詞章所著有至正集卒諡文忠兄有恒)¶
　(歴官大理路知事弟有儀經筵/檢討有孚湖廣儒學副提舉)莊文昭(安陽人舉/進士歴官)¶
　(保定路總管刑部尚書/遷陕西行省㕘知政事)徐昺(安陽人天厯初進士/擢監察御史累官禮)¶
　(部尚書國子祭酒歴遷翰林/學士承㫖子企雲州知州)韓從益(安陽人累官/江浙行省㕘)¶
　(政歴轉昭文館大學士啇議中書/省事卒贈右丞魏郡公諡文肅)高謙(磁州人幼/翹俊業兼)¶
　(儒吏釋褐將仕佐郎歴轉河間等路都轉運鹽使/及常州湖州路總管致仕加吏部尚書所纂有格)¶
　(例百/餘冊)邢温(安陽人累官至東昌路總管卒贈户部/尚書諡康肅父秉仁為廣平路總管子)¶
　(從周澤/州知州)梁貞(安陽人性純孝官至山南東道按察/副使以母老辭歸侍飬母卒廬於墓)¶
<pb:KR2k0008_WYG_028-25b>¶
　(側遂杜/門不出)梁琮(安陽人父卒廬墓以孝行稱累官福/建轉運副使所著有官吏須用十六)¶
　(卷唐律類/要六卷)髙傅(鳴曽孫為林州團練萬户赴調遇/盗邏卒且戰且行盗率大衆突擊)¶
　(傅疋馬挟勁弓射無不中盗懾不敢前救軍不/至盗復合攻誘以降傅厲聲大罵力戰而死)趙¶
　正倫(湯隂人頴悟特達長於詩賦泰/定中登進士第官至吏部尚書)薛大猷(湯隂/人蚤)¶
　(中甲科棄而不仕隠居教授/學者多宗之有四書講義)董搏霄(磁州人累官/河南行省右)¶
　(丞所至理寃獄革弊政嘗克復杭湖徽饒諸路斬/獲無算尋駐兵南皮縣而毛貴兵奄至搏霄督兵)¶
　(力戰而死事聞追封魏國公諡忠定是日其/弟昻霄在濟南亦死追封隴西郡侯諡忠毅)本朝¶
　郭資(武安人洪武乙丑進士轉翰林庶吉士歴官/北平左布政使永樂初擢北京刑部尚書改)¶
<pb:KR2k0008_WYG_028-26a>¶
　(戸部洪熈初兼太子賔客以太子太師致仕居官㢘/介士林重之宣徳間復起掌戸部卒追封湯隂伯謚)¶
　(忠/襄)藺從善(磁州人洪武癸酉科舉人授揚州府學教/授累官翰林院學士致仕從善資禀凝重)¶
　(問學老成進講經筵/從容詳雅聞者嘆服)髙敏(安陽人由太學生擢禮科/給事中處事公正官至大)¶
　(理寺左/少卿)侯軏(安陽人登永樂乙未進士拜監察御史/有能聲厯遷福建按察司副使復陞四)¶
　(川左布政使/政績著聞)石璞(臨漳人永樂辛卯科舉人除監察/御史陞厯江西副使左右布政使)¶
　(召為工部尚書嘗賛理軍務征處州賊山西督餉河/南治河所在著績累陞太子太保兼工部尚書調兵)¶
　(部時湖廣武岡民夷稱逆璞為撫治生擒偽王某悉/平其黨論功進階光禄大夫以疾自引去天順初起)¶
　(為南京都察院左都/御史尋致仕  省志)周顒(世居安陽父澄冐繼父秦/姓為渉縣人顒中永樂癸)¶
<pb:KR2k0008_WYG_028-26b>¶
　(卯科鄉舉累官監察御史始復周姓既而陞山西右/㕘議終鴻臚寺卿子晟冕俱第進士餘各貴顯云)¶
　(省/志)羅綺(磁州人由進士拜監察御史厯陞大理寺右/少卿刑部左侍郎出使稱㫖回鎮守四川松)¶
　(潘尋調都察院左副都御史退居數年羌民有詣/闕保留者築緑野亭於郡城西以自樂  省志)郭¶
　本(安陽人早孤事母孝母卒哀痛㡬絶殯葬以禮廬/守墓側晨夕焚香泣拜負土成墳又築臺名思親)¶
　(手植青白楊數十株時有白項烏二飛/集馴擾不去人以為孝感所致  省志)李和(安陽人/由進士)¶
　(除吏科給事中有直聲厯陞通政司通政累官南/京工部右侍郎子蓉中成化庚子科鄉舉  省志)劉¶
　潺(安陽人景泰丁丑進士由刑部主事起家仕至都/察院副都御史廵撫遼東子輔弼連舉成化庚子)¶
　(丙午科鄉/試  省志)崔銑(安陽人登𢎞治乙丑進士累官國子/監祭酒究心理學與王湛相友善)¶
<pb:KR2k0008_WYG_028-27a>¶
　(省/志)¶
列女許氏(趙洙妻大學士有壬姪女元末賊䧟遼陽洙/時為儒學提舉夫婦避匿資善寺洙以叱賊)¶
　(死賊誘許氏復以刄脅之許氏慟哭仆地罵聲不絶/口曰吾一家皆死使我得報當醢爾輩矣遂遇害寺)¶
　(僧哀其貞烈/與洙合葬之)安氏(名正同磁州人王時妻平章政事/祐孫女也時以㕘知政事分省太)¶
　(原安氏従之賊兵䧟太原安氏與妾李/氏同赴贈死事聞井梁國夫人謚荘潔)邢氏(安陽人/韓軌妻)¶
　(元末避兵軌守黄華砦盜攻之甚急邢語其女/曰恐事不濟我與女必受辱遂俱投岩下而死)蕭氏¶
　(安陽人杜原妻元末兵亂原挈家之官真定道遇/羣賊蕭謂原曰汝當避難我自為計遂投河而死)易¶
　氏(安陽人焦三妻三歿易哭之甚哀水漿不入口及/治棺紿匠氏曰吾夫遺衣甚多欲悉置棺中可大)¶
<pb:KR2k0008_WYG_028-27b>¶
　(其制匠信之比歛易乃/入室自縊遂同棺葬焉)馬氏(湯隂人名瑞香幼讀孝/經列女傳通大義父母)¶
　(鍾愛擇壻得薛鷇贅之生一女鷇拙於家事婦翁怒/責遂離去踰三年父母欲令適人馬氏書禮無再醮)¶
　(之義以告父母不従乃投井而死留片紙於其女懐/中書謝别父母之辭聞者慟之御史王構為作傳)¶
　馬氏(臨漳人王従義妻夫亡子甫二歳舅姑在堂躬/織紡以善養及卒葬祭以禮洪武十六年有司)¶
　(上其事詔旌/異之  省志)髙氏(安陽人名巽字淑柔陸鑰妻同/郡髙文忠公𤣥孫女也適鑰未)¶
　(一載鑰任滄州學正以文忤時法當殞身髙氏聞之/歛袵前曰夫之不幸妾之不幸夫死妾何適遂返室)¶
　(閉戸自縊遺子鶴齡甫五/歳女夀梅甫三歳  省志)艾氏(磁州人劉智妻年二/十二夫亡無出守志)¶
　(以事翁姑孝養益謹比相繼歿守服終依父母居父/母亦亡克厯苦節三十餘年鄉人皆異之  省志)¶
<pb:KR2k0008_WYG_028-28a>¶
　陳氏(安陽人李諒妻年十九歳生一子旻方十三而/夫沒於役事陳聞訃哀慟絶粒食三日姑強之)¶
　(乃食糜粥已而扶柩葬畢織絍以養舅姑姑嘗患疽/吮之即愈比終以禮殯葬撫旻克底有成孀居五十)¶
　(餘年無瑕玷可議成化十五年有司以/其事聞詔旌表為貞節之門  省志)郝氏(磁州守/禦所都)¶
　(軍袁昇妻昇従征于北陣亡生男先卒舅姑以其早/寡欲奪而嫁之郝以死自誓藉刺繡易糗耩且善事)¶
　(舅姑如是者踰三十年不改前節成/化十七年事聞詔旌其門  省志)武氏(磁州學生/梅瓉妻事)¶
　(繼姑最謹夫早亡子穉/矢志自守終身  省志)¶
仙釋蕭綦(漢末修道天平山延夀宫善吹簫能致/鳯鸞翔集號碧霄真人道成白日冲舉)李志¶
　方(初名益安陽人金宣宗時補為戸部令史中原多/故棄官隠隆慮山坐錬乆之謁邱處機錫號重𤣥)¶
<pb:KR2k0008_WYG_028-28b>¶
　(子嘗主天慶宫有萬鶴繞壇之異生平不作詩惟羽/化時留頌曰四大既還本一靈方到家白雲歸洞府)¶
　(明月落棲霞/投筆而逝)寳公(俗姓武氏磁州人慧性超絶胸次/不凡金大定初於滏陽造仰山寺)¶
　(殿宇華麗柱上作金龍像蟠之忽有題詩柱上者曰/人道班鳩拙我道班鳩巧一根兩根柴便是家縁了)¶
　(寳公大悟即入西山結茅以居後徧厯諸山/住&KR2762;峪寳嚴寺一夕大風震地晏坐而逝)¶
　　衛輝府(東至直𨽻大名府滑縣界五十里南至/開封府延津縣界四十里西至山西澤)¶
　　　(州陵川縣界二百一十里北至彰徳府湯隂/縣界七十里自府治至京師一千四百里至)¶
　　　(南京一千/五百里)¶
　　　(糧二十四萬五/千六百石零)¶
<pb:KR2k0008_WYG_028-29a>¶
建置沿革禹貢冀州之域天文室璧分野本殷紂所¶
　都朝歌之地周武王克殷分其北為邶南為鄘東¶
　為衛後封康叔于衛春秋時邶鄘入之戰國屬魏¶
　秦屬河東郡漢為汲縣地屬河内郡曹魏置朝歌¶
　郡屬冀州晉改汲郡後魏徙郡治枋頭城而於此¶
　置義州後周改衛州隋大業初改汲郡唐武徳初¶
　復為義州尋復改衛州天寳初又為汲郡乾元初¶
　復為衛州屬河北道宋因之金改河平軍徙治胙¶
<pb:KR2k0008_WYG_028-29b>¶
　城元改衛輝路還治汲縣本朝改為衛輝府領縣¶
　六¶
　汲縣(附郭本殷牧野之地漢置汲縣屬河内郡魏屬/朝歌郡晋為汲郡治後魏置伍城郡及縣周以)¶
　(縣屬衛州隋復改為汲縣屬汲郡唐徙衛/州治此宋元仍舊本朝因之編戸四十里)胙城縣¶
　(在府城東三十五里古胙國周公别子封胙伯於此/春秋時為南燕國漢置南燕縣屬東郡晋時慕容徳)¶
　(據之號東燕縣隋始改為胙城縣屬滑州唐置胙州/及析置南燕縣後州廢省南燕入胙城宋元仍舊本)¶
　(朝改今屬編/戸一十九里)新鄉縣(在府城西五十里本漢河内/郡獲嘉汲二縣地隋於古新)¶
　(樂城置新鄉縣唐初屬義州後屬衛州宋熈寕中省/入汲縣元祐初復置金元仍舊本朝因之編戸三)¶
<pb:KR2k0008_WYG_028-30a>¶
　(十二/里)獲嘉縣(在府城西北一百里本殷之寗邑地周/為修武地秦屬三川郡漢武帝幸緱氏)¶
　(至汲縣得南越相吕嘉首因置縣名獲嘉屬河内郡/晋因之又増置殷州東魏置西修武髙齊移獲嘉治)¶
　(共城隋開皇中移治於此唐初置殷州貞觀中州廢/以縣屬懐州宋元仍舊本朝因之編戸一十八里)¶
　淇縣(在府城北五十里古朝歌地周為沬邑秦屬三/川郡漢置朝歌縣屬河内郡三國魏屬朝歌郡)¶
　(晋屬汲郡後魏廢元置淇州/本朝降為縣編户二十二里)輝縣(在府城西六十里/古共伯之國周傭)¶
　(國地春秋時并於衛漢置共縣屬河内郡晋屬汲郡/隋改為共城縣唐初以縣置共州并析置凡城縣尋)¶
　(廢州及省凡城入焉屬衛州金改河平縣又改蘇門/縣後陞為輝州元因之本朝仍為縣編戸三十六)¶
　(里/)¶
<pb:KR2k0008_WYG_028-30b>¶
郡名古衛(周/名)朝歌(魏/名)汲郡(晋/名)¶
形勝左孟門右太行(史/記)南濵大河西壓上黨(宋地/理志)峯麓¶
　竒峻地當衝要泉甘水溫(俱元/志)¶
風俗剛武尚氣力(漢書周末有子路夏育民人/慕之故其俗剛武上氣力)民情頗¶
　事商賈地饒俗淳勤於播種孝弟之行有聞於時(俱/元)¶
　(志/)重義疎財有先王遺風(輿地/志)人知向學彬彬有文¶
　(續郡/志)¶
山川仙翁山(在府城西三十里/山彪村一名神山)蒼山(在府城西北四十/里一名蒼峪山産)¶
<pb:KR2k0008_WYG_028-31a>¶
　(珉石上有龍潭神/祠歳旱禱雨有應)黄山(在府城西北四/十里土皆黄色)壇山(在府城/西北四)¶
　(十里陳召村/有六度寺)林落山(在壇山之北/有香泉寺)同盟山(在獲嘉縣/東北五十)¶
　(里相傳武王伐紂與/諸侯同盟於此故名)蘇門山(在輝縣西北七里一名/百門山晋孫登隠此號)¶
　(蘇門先生阮籍徃見之與商畧終古嘿然不應籍退/至半山聞山巔有聲若鸞鳳乃登嘯也元韓凖詩誰)¶
　(謂江南好蘇門第一流泉聲竹林夜山色稻花秋捫/石看題詠臨池憶釣遊何時卜歸隠眀月載孤舟)¶
　共山(在輝縣東北八里俗呼九山以九日登臨/故名昔共伯逍遥得道於共山之首即此)黒麓¶
　山(在輝縣北/四十里)白鹿山(在輝縣西北五十里山有石/似鹿形故名長泉水出於此)太¶
　行山(在輝縣西五十里西南連懐慶府界/一帶峯麓雖各有名然總呼為太行)朝陽山(在/淇)¶
<pb:KR2k0008_WYG_028-31b>¶
　(縣西一十五里巖/石竒怪草木叢茂)靈山(在淇縣西北二十里有黒龍/泉及神廟歳旱禱雨輙應)¶
　青巖山(在淇縣西南三十/里上有水簾洞)金牛嶺(在淇縣西/一十五里)五陵岡¶
　(在新鄉縣東北二十/里其阜之大者有五)黄河(自新鄉縣西南敦留村入/境東南流經胙城縣入開)¶
　(封府原/武縣界)衛河(源𤼵蘇門山東北流經府城/北一里東入大名府濬縣界)斮脛河(一/名)¶
　(太和泉亦名陽河源𤼵輝縣東流經淇/縣界入衛河紂斮朝渉之脛於此故名)清水(源出輝/縣西南)¶
　(七十里山陽鎮東南流經獲嘉/縣界又東北入淇縣界合淇水)淇水(源出彰徳府/林縣西大號)¶
　(山流經淇縣西北三/十里合清水入衛河)蒼水(自彰徳府林縣界流入/蒼峪口東南流潜行地)¶
　(下又東南復出至/道元村入清水)太白陂(在獲嘉縣西北一十五里/自修武縣入境下流入于)¶
<pb:KR2k0008_WYG_028-32a>¶
　(清/水)遮馬陂(在府城西南一十三里後/魏爾朱榮殺朝士於此)太公泉(在府城/西北二)¶
　(十五里下流達於衛河/上有周太公吕望廟)百門泉(在蘇門山泉通百道/故名衛風泉源在左)¶
　(淇水在右泉上有威惠王祠禱雨有應殿名清輝金/宣宗因改州曰輝元呉安持詩地本居幽僻天教慰)¶
　(寂寥池無千畝廣泉有萬珠跳㘴覺清心骨行思厭/市朝従今頻徃返歸路不辭遥孫之傑詩百丈原泉)¶
　(湧千尋翠壁寒武陵城郭静盤谷水雲閒康節/行窩古孫登長嘯䦨逍遥隨杖履老我畫圖間)七賢¶
　泉(在輝縣山陽西/社七賢見堂亭)卓水泉(在輝縣治西/平地湧出)金沙泉(在輝/縣胡)¶
　(村西社地皆黄沙又獲嘉縣/白雲寺内有金沙銀沙二泉)聖水池(在府城北圯固/社上有漢張騫)¶
　(廟歳旱禱/雨輙應)¶
<pb:KR2k0008_WYG_028-32b>¶
土産青鐡　珉石(俱汲縣/蒼山出)括蔞根(胙城/縣出)僊茅(新鄉縣魯/包村出)¶
　官粉　知母　竹(俱輝/縣出)錫　碾石　青瓷(俱淇/縣出)¶
藩封汝府(在府/城内)潞府(在府城内萬/厯十六年建)¶
公署守禦衛輝前千戸所(在府城内東洪武二/十三年建屬懐慶衛)¶
學校衛輝府學(在府城内西北隅元至元間/建本朝洪武三年重建)汲縣學(在/府)¶
　(城内東洪/武三年建)胙城縣學(在縣治東南元至正間建/本朝洪武十四年重修)新鄉¶
　縣學(在縣治/東南)獲嘉縣學(在縣治西二學/俱洪武三年建)輝縣學(在縣/治西)¶
　(元至元間建本朝/洪武九年重修)淇縣學(在縣治西北元至元間/建本朝洪武三年重修)¶
<pb:KR2k0008_WYG_028-33a>¶
宫室摘星樓(在淇縣古朝歌城上相傳紂/與妲己觀斮朝渉之脛處)邀月樓(在府/治中)¶
　(唐刺史/李憲建)飛雲樓(在府北城上金大定/間防禦使楊伯傑建)警嚴樓(在府治/内元延)¶
　(祐間總/管所建)七賢堂(在輝縣西南七十里山陽鎮晋王戎/向秀阮籍阮咸劉伶嵇康山濤俱隠)¶
　(於此世謂竹林七賢後人建堂祀之今為道觀金元/好問詩石壇髙樹暎寒藤閒有沙鷗静有僧總愛山)¶
　(陽竹林好七賢/來了更誰曽)百泉亭(在百門泉上金明昌間建元/儒許衡嘗與門生㳺詠於此)¶
　湧金亭(在百泉亭東泉従地湧出日照如金故名内/有宋蘇軾書蘇門山湧金亭六字金主簿李)¶
　(添瑞/重修)思親亭(在輝縣關村社元許衡寓居是邑與門/生時至百泉亭吟詠為樂衡歿後其子)¶
　(師可為衛輝路總管覩其遊/息之所而思之故立此亭)聚遠亭(在蘇門/山顛)郊臺(在/淇)¶
<pb:KR2k0008_WYG_028-33b>¶
　(縣呉里社相傳殷時郊/祀之所元於此建佛寺)鹿臺(在淇縣南陽社紂造以/聚天下之財周書散鹿)¶
　(臺之財即此大/名府亦有此臺)太公臺(在府城南陵西社相傳周武/王伐紂築此臺以拜太公吕)¶
　(望為師/故名)共臺(在輝縣治内臺髙一丈五尺上有亭相/傳為衛世子共伯妻共姜守節之所元)¶
　(知州伯/善重修)嘯臺(在百門山上即孫/登隠居長嘯之所)鳯凰臺(在府城北五/十里清水南)¶
　(岸又蒼山中/亦有此臺)筠谿軒(在卓水泉上元李重𤣥茅伯/達建翰林學士王磐作記)¶
關梁延津闗(在府城東南/二十五里)臨清闗(在新鄉縣/北唐時置)徳勝橋(在/府)¶
　(城西關外衛河上本朝天兵下河/北至此不勞攻取而民自歸附)邵公橋(在新鄉縣/治北衛河)¶
　(上宋縣尹邵摶造邑/人立碑以紀其績)雙溪橋(在輝縣在城社/金明昌間造)¶
<pb:KR2k0008_WYG_028-34a>¶
寺觀寧境寺(在府治西舊為院晋開運初/建本朝洪武中重建改為寺)華嚴寺(在胙/城縣)¶
　(治東元至元間建/本朝洪武中重修)興國寺(在新鄉縣治西南宋太平/興國間建本朝洪武末重)¶
　(修/)華蔵寺(在新鄉縣治東/南洪武中建)崇興寺(在獲嘉縣治西北/洪武中因舊址重)¶
　(建/)白雲寺(在獲嘉縣治西舊名白茅寺元至/元中建本朝洪武中重修改今名)太一廣¶
　福萬夀宫(在府城内金天眷間建初名三/清院元至元中重修賜今名)大素觀(在/新)¶
　(鄉縣治西南元至元間/建本朝永樂初重修)白鶴觀(在新鄉/縣城東)景龍觀(在青/巖山)¶
　(元至元/間建)¶
祠廟湯廟(在新鄉縣南/門内元重建)文王廟(在獲嘉縣/東南五里)武王廟(在獲/嘉縣)¶
<pb:KR2k0008_WYG_028-34b>¶
　(東北/八里)微子廟(在新鄉縣微子/殷王紂之庶兄)箕子廟(在淇縣治南箕/子殷王紂之諸)¶
　(父唐栁宗/元作碑)比干廟(在府城北北固社比干紂諸父殷/有三仁微子箕子比干也此廟魏)¶
　(文帝建後毁本朝重建毎歳四月/四日有司致祭又淇縣亦有廟)太公廟(在府城内/西南有漢)¶
　(崔瑗所書/碑刻尚存)老子祠(在汲縣後魏鎮西將軍㢘侯/建鐫石為老子像而祠之)張騫¶
　廟(在府城北北固社/騫漢封博望侯)崔珏廟(在府城西城北社有碑/記又新鄉縣亦有廟)¶
　八蜡廟(在府城外南闗又獲嘉縣/亦有廟八蜡見河南府)晋廟(在輝縣在城/社廟前有泉)¶
　(自汾晋潜流至此始發/故土人立廟祀其神)衛源廟(在百門泉上泉乃衛/河之源隋唐以來已)¶
　(有此廟盖祀其泉神土人稱為靈源公宋封威惠王/元加封洪濟威惠王本朝以水之本名稱之毎歳)¶
<pb:KR2k0008_WYG_028-35a>¶
　(四月八日有司致祭元張恒詩上國風㠶快轉輸石/林杳藹䕶神居龍吟别浦泉聲細鳥拂空潭樹影虚)¶
　黒龍神廟(在府城西廟前有潭相傳龍潜其中遇/旱禱雨多應故廟祀之毎歳有司致祭)耶¶
　律楚材祠(在輝縣關村社/楚材元中書令)王昌齡祠(在府城西北隅/元翰林學士徒)¶
　(單公履/作記)¶
陵墓比干墓(在府城北一十里即武王所封者有石題/曰殷太師比干之墓後魏孝文帝南廵親)¶
　(幸弔祭刻/文墓上)魏襄王墓(在府城西南二十七里漢初有/人於此冡盜金得竹簡書十餘)¶
　(萬言世號/汲冡書)蘧伯玉墓(在府/城西)徐孝肅墓(在汲縣白婁村/元魏時人土人)¶
　(稱為徐/孝子墓)羅公逺墓(在輝縣西南公逺善隠形唐明皇/秋宴取杖向空擲之為大橋與遊)¶
<pb:KR2k0008_WYG_028-35b>¶
　(月宫明皇求其術不傳怒而殺之後使自蜀還見公/逺曰於此候駕上疑之𤼵冡啓棺止存一履移葬衛)¶
　(地/)杜太忠墓(在輝縣東一十里太/忠宋太尉有軍功)姚樞墓(在輝/縣北)¶
古蹟牧野(在府城南陵西社朝歌之南/周武王伐紂陳師牧野即此)鉅橋(在淇縣東/北呉里社)¶
　(殷紂於此置倉積粟周書𤼵鉅/橋之粟即此大名府亦有此橋)紂窩(在淇縣東四流/口社石河内相)¶
　(傳商紂/葬於此)南燕國(在胙城縣/有古基)邶城(在府城東北周武王/克商分畿内為邶鄘)¶
　(衛三國一/説在河内)鄘城(在府城東北一十三里又新鄉/縣西南三十二里有古鄘國)凡城¶
　(在輝縣西南二十里周公子凡伯國/左傳凡蔣邢茅胙祭周公之𦙍也)延津城(在府城/南左傳)¶
　(鄭伯弟叔叚侵鄭至于廩延曹/操遣于禁渡河守延津即此)獲嘉城(在新鄉縣西/南一十二里)¶
<pb:KR2k0008_WYG_028-36a>¶
　(本新中鄉漢武得吕/嘉首始置縣於此)王莽城(在輝縣西北八十五里/三城如鼎足王莽所築)¶
　古汲城(在府城西南二十五/里後漢崔瑗所築)枋頭城(在淇縣南八里/後魏嘗為汲郡)¶
　(治又於古汲/縣置伍城郡)鄧城(在輝縣西南/山陽西社)齊州城(在獲嘉縣西/南二十五里)¶
　(今名齊/州村)朝歌邑(在淇縣北關西社即殷舊都/朝歌地漢置縣莽更曰雅歌)淇園(在/淇)¶
　(縣西北禮河社昔衛武公年九十有五猶自箴警國/人賦詩曰瞻彼淇澳菉竹猗猗以美其徳漢武帝塞)¶
　(瓠子河取淇園之竹以為楗冦恂/伐淇園之竹為矢百餘萬即此)鐡邱(在汲縣境内/春秋衛太子)¶
　(登鐡邱/即此)石邱(在胙城縣東北三十里相/傳漢成帝時星隕之石)太公舊居(在/府)¶
　(城西北二十五里舊有太公/望廟晋盧無忌為汲令立碑)荆軻舊居(在淇縣界内/軻戰國時刺)¶
<pb:KR2k0008_WYG_028-36b>¶
　(客嘗居/於此)黄河故道(自新鄉縣南入界北行與胙城縣/相接金明昌五年河犯武城隄泛)¶
　(及金山越明年鑿新河修石岸十四里有竒以塞其/舊元時河自原武縣决而東南流經陽武封邱兹河)¶
　(遂/絶)沁河故道(自新鄉縣西入界東北行與汲縣相接/又云故道在漢隄西従新鄉界入北抵)¶
　(清河又云上自獲嘉縣西南/武陟縣入本境下接新鄉縣)漢隄(自新鄉縣西南入/境東北至胙城縣)¶
　(又北入汲縣界或云在獲嘉縣南四十里下接新鄉/縣又云在胙城縣西南上接新鄉縣界西北接汲縣)¶
　(石岸在城西南/奥敦公所修也)屏盜碑(在府治牙門東五代周郭進/為衛州刺史治有聲望羣盜)¶
　(屏跡世宗𠡠杜/韡序其事于碑)牴詭(獸名以石為之在府治前/説文云此獸其性忠直)¶
名宦漢樊儵(封南燕侯儵治春秋學之/十年自夀張侯徙封於此)虞詡(朝歌長/先是劇)¶
<pb:KR2k0008_WYG_028-37a>¶
　(盜攻殺長吏詡至募壯士使入賊中誘令刼掠乃伏/兵擒殺又潜令縫者傭作賊衣識其裾有出市者輒)¶
　(擒獲賊由是駭/散咸稱神明)崔瑗(汲令教民開稻田數百頃為政/七年人歌之曰天降神明君賜)¶
　(我慈/仁父)晋王宏(汲郡大守撫百姓如家人耕桑樹藝室/宇阡陌躬自教示曲盡事宜在官有殊)¶
　(績武帝賜穀千/斛下詔稱之)南北朝明亮(魏汲郡太守清白著稱/愛人有惠政及卒民吏)¶
　(咸追/思之)鄭述祖(魏殷州刺史有惠政/風檢尤為衆所稱譽)崔楷(魏殷州刺史/闔家赴州時)¶
　(賊勢已逼或勸避之楷不聽及賊來攻楷力拒守衆/争奮咸稱崔公尚不惜百口吾等何愛一身力竭城)¶
　(陷楷持節不/屈賊害之)唐孔若思(衛州刺史故事以宗室為州/别駕見刺史驁放不肯致恭)¶
　(若思劾奏之有詔/别駕見刺史致恭)敬暉(衛州刺史時河北經突厥所/騷方秋築城暉曰金湯非粟)¶
<pb:KR2k0008_WYG_028-37b>¶
　(不守奈何捨收穫而事城/隍哉縦民歸歛所部利安)徐彦伯(衛州刺史有善政/状聞璽書嘉勞)¶
　崔𢎞禮(衛州刺史以才/名稱著於時)裴子雲(新鄉令邑人王恭戍/邊留牸牛六頭於舅)¶
　(李璡家五年産犢三十頭恭還索牛璡曰爾牛已死/其半止還三頭恭訴之子雲收入獄捉璡至曰賊盜)¶
　(牛三十頭蔵爾荘内即栲之璡急曰吾牛實/外甥牸牛所生於是以五頭酬璡餘盡還恭)陸璪(新/鄉)¶
　(令有惠政邑/人立祠祀之)崔珏(淇縣令水沒民田珏乃設祭河上/見巨蛇列水面而死水遂息邑人)¶
　(被其惠/歌頌之)五代郭進(周衛州刺史平河/朔之盜民得安居)宋李之才(獲嘉/主簿)¶
　(攝共城令有治行聞邵雍苦學親造其廬而問之授/以物理性命之學之才器大難乎識者故乆不調)¶
　陳貫(知衛州簿書筦庫賦租出入皆自檢覆嘗/謂僚屬曰視縣官物如己物容有姦乎)鄭驤¶
<pb:KR2k0008_WYG_028-38a>¶
　(簽書衛州判官有善状轉運/使劉從徳表薦之進一官)石公弼(衛州司法㕘軍/淇水監牧馬逸)¶
　(食人稻為田主所傷時牧法至宻郡守韓宗哲欲坐/以重辟公弼言但當懲圉者民不可罪卒如其議)¶
　陳瓘(知衛州專以仁慈及民庭無/滯訟兩被内除皆辭不就)曽有開(知衛州時/水災人乏)¶
　(食擅貸常平錢粟與/之且奏乞蠲其息)金王維翰(獲嘉令初維翰令永/霸縣豪欲嘗試設事)¶
　(陳訴維翰窮竟之遂伏其詐健訟衰息及/徙獲嘉佐胥持國治河决有勞遷一階)孟奎(汲縣/令有)¶
　(㢘名時相完顔守禮接士大夫在/其門者號冷岩十俊奎其一也)元陳祐(衛輝路總/管㢘介公)¶
　(正惠政及民既去/民思之如父母)劉秉直(衛輝路總管以經術治/民更新庶務一郡大治)王¶
　昌齡(守衛輝路起堤坊導水溉田在任八年惠化大/行昌齡才行相輔政恕中行人以中行稱之)¶
<pb:KR2k0008_WYG_028-38b>¶
　董文用(衛輝路總管時有重役妨農文用驅胥校以/應民用不困又時議欲通衛河以便漕者文)¶
　(用曰此地最下若通/之是無衛也乃止)尚文(輝州守時河朔大旱輝獨/以禱得雨境内大稔懐孟)¶
　(民馬氏宋氏誣伏殺人積歳獄不能决提刑使者/命文徃讞推迹究情得獄吏羅織状兩獄皆得)李¶
　稷(淇州判官淇當衝要稷至能理劇嵗/大旱告於朝堂以賑之民獲以蘇)王珍(衛輝路/總管以)¶
　(㢘自守及卒囊無/遺貲人甚稱之)李璋(新鄉尹素以㢘明稱為政勤/敏案牒鱗集胥吏滿前剖折)¶
　(之後無不敬服去/任民立徳政碑)杜良(知輝州冦侵鄰郡輝民驚擾/良曰勿自亂我能庇爾衆俄)¶
　(聞冦潰闔境帖然又能察奸弊之/吏時刻杖决使不得逞政教大行)姜師望(胙城尹/有能聲)¶
　(在任百廢俱興積年之/獄立為剖折人服其眀)本朝張俊(洪武末汲縣知縣/革吏胥奸弊民有)¶
<pb:KR2k0008_WYG_028-39a>¶
　(怠於農事者躬督之賦役親驗版籍務得均/平暇即綜理學校以勵生徒去任邑人思之)牛衡¶
　(永樂中胙城知縣清慎有為勤於撫字案牘詳明/期年之間民無游惰盗賊屏息去任民心不忘)¶
　李麟(永樂中輝縣知縣雙溪橋久圯往来病涉乃/以石為之不日而成復建鐘樓興廢舉墜革)¶
　(吏胥侵漁之/弊民得其安)董愷(永樂中淇縣知縣涖/事公正賦役均平)邢表(由進/士知)¶
　(獲嘉縣尋陞衛輝知府有惠/政及去民脱履遮留  省志)楊清(新鄉知縣以/績著  省志)徐¶
　英(胙城知縣斷訟明决請/托不行卒於官  省志)¶
流寓邵雍(其先范陽人雍幼隨父古徙共城宋天聖中/古登蘇門山顧謂雍曰若聞孫登之為人乎)¶
　(吾所尚也遂卜隠於山下雍廬百源之上布裘疏食/躬㸑以養父受學李之才覃思於易後遷居洛陽)¶
<pb:KR2k0008_WYG_028-39b>¶
　姚樞(永平栁城人仕元為行臺郎中以臺長事貨因/棄官来輝州作家廟别為室奉孔子及周程朱)¶
　(子像讀書鳴琴若将終身世祖在潜邸以禮聘至敷/陳治道數千言世祖竒其才後官至中書左丞昭文)¶
　(舘大學士/翰林承㫖)許衡(本河内人嘗徃来河洛間後從姚樞/於蘇門得程朱書遂與竇黙相講習)¶
　(大有所得既而盡室依樞以居慨然以道為己任從/之遊者甚衆家貧躬耕處之泰然謳誦之聲聞於戸)¶
　(外如金聲世祖/聞之召用焉)姚燧(樞從子器識豪邁從學許衡以/真知實踐為事為文閎肆該洽)¶
　(有西漢風仕元官至翰林學/士承㫖有牧菴集行於世)¶
人物周太公望(汲人姓姜名子牙年八十餘避紂居北/海濵聞西伯善養老乃之周文王出獵)¶
　(遇於渭水之陽載歸立為師稱曰尚父佐武/王伐紂以安天下授以丹書之戒封于齊)寗越(衛/人)¶
<pb:KR2k0008_WYG_028-40a>¶
　(苦耕之勞謂友曰何由免此友曰勤學三十年當免/曰他食吾不食抱寢吾不寢勤學十五年以當三十)¶
　(年庶乎可免越果博通典/籍成王師事之拜為上卿)甯戚(衛人家貧無資為人/挽車至齊國於車下)¶
　(飯牛扣牛角而歌曰南山矸白石爛中有鯉魚長尺/半生不逢堯與舜禪短布單衣纔至骭從昏飯牛至)¶
　(夜半長夜漫漫何時旦桓公聞而異/之命管仲迎之拜為上卿後遷國相)甯俞(衛人即武/子仕為大)¶
　(夫文公有道之時無事可見成公無道至於失國乃/能周旋其間不避艱險卒保其身以濟其君孔子稱)¶
　(之曰邦有道則智邦無道則愚/其智可及也其愚不可及也)北宫文子(衛人相衛/侯如楚見)¶
　(令尹圍之威儀言於衛侯曰令尹似君矣將有他志/雖獲其志不能終也公曰何以知之對曰詩云敬慎)¶
　(威儀惟民之則令尹無威儀民/無則焉不可以終公曰善哉)公叔文子(衛人即公/孫枝仕為)¶
<pb:KR2k0008_WYG_028-40b>¶
　(大夫為人㢘静時稱其不言不笑不取嘗薦家臣僎/為大夫同升於公朝卒謚貞惠文子孔子稱其可以)¶
　(為/文)公子荆(衛人仕為大夫其為居室始有曰茍合矣/少有曰茍完矣富有曰茍美矣無欲速盡)¶
　(美之心孔子稱其善居室/呉季札以為君子人也)史魚(衛人仕為大夫靈公/不用蘧伯玉而任彌)¶
　(子瑕史魚驟諌不從病將卒命其子曰吾生不能正/君死無以成禮置屍牖下靈公徃弔怪而問焉其子)¶
　(以父言告之公愕然曰寡人之過也於是進伯/玉而退子瑕孔子聞之曰直哉既死猶以尸諌)蘧伯¶
　玉(衛人仕為大夫行年五十而知四十九年之非六/十而化孔子至衛主於其家稱之曰君子哉蘧伯)¶
　(玉邦有道則仕邦無道則卷而懐/之後世封内黄侯從祀孔子廟庭)哀駘它(衛人貎惡/魯哀公召)¶
　(而觀之果以惡駭天下授以國政朞月而政教/大行仲尼聞之曰是必才全而徳不形者也)卜商¶
<pb:KR2k0008_WYG_028-41a>¶
　(衛人孔子弟子居文學科為人篤實退而老於/西河教授門人魏文侯師事之後世封河東公)髙柴¶
　(衛人孔子弟子足不履影啓蟄不殺方長不折執親/之喪泣血三年未嘗見齒避難而行不徑不竇孔子)¶
　(稱為愚葢其為人智不足/而厚有餘後世封共城侯)端木賜(衛人孔子弟子居/言語科頴悟眀敏)¶
　(料事多中好比方人物智足以知聖/人得聞一貫之㫖後世封黎陽公)㢘潔(衛人孔子/弟子後世)¶
　(封莒父伯以上俱/從祀孔子廟庭)呉起(衛人嘗學於曽子好用兵為/魯将破齊復為魏将擊秦魏)¶
　(武侯浮西河而下顧謂起曰美哉山河之固起曰在/徳不在險武侯善之為西河守大振聲名既而見疑)¶
　(適楚悼王聞其賢以為相於是撫養士/卒平越取陳却晋伐秦諸侯畏楚之強)漢杜詩(河内/汲人)¶
　(性至孝初為郡功曹以公平稱光武知其才拜成臯/令遷南陽太守政治清平教化大行及卒貧困無田)¶
<pb:KR2k0008_WYG_028-41b>¶
　(宅喪無所歸事聞詔使/治喪郡邸贈絹千疋)趙咨(東郡南燕人父暢為博/士咨少孤有孝行累官)¶
　(燉煌太守又拜東海相在官清/簡討日受俸豪宗畏其儉約)向長(朝歌人隠居不/仕性尚中和貧)¶
　(無資給嘗讀易至捐益卦喟然歎曰吾已知富不如/貧貴不如賤但未知死何如生耳建武中男女嫁娶)¶
　(既畢遂肆意與同好/禽慶俱遊五嶽名山)向栩(長之後累官侍中每朝廷/有大事栩侃然正色無所)¶
　(撓屈百/官憚之)三國孫登(汲郡人於北山為土窟居之好讀/易嘗撫一絃琴性無怒人或投之)¶
　(水中欲觀其怒既出大笑人見之與語不應魏司馬/昭聞之使阮籍徃觀亦不語嵇康從之三年而别曰)¶
　(先生終不言乎登曰子識火乎生而有光不/用其光若子難乎免於今之世果如其言)南北朝¶
　李彪(衛人少有大志好學不倦仕魏官至御史中尉/性剛直彈劾不避權幸帝呼為李生而不名謂)¶
<pb:KR2k0008_WYG_028-42a>¶
　(羣臣曰朕有李生/猶漢之有汲黯)徐孝肅(後魏時汲郡人尚儉約養/母至孝母終茹蔬飲水盛)¶
　(冬單纕毁瘠骨立祖禰皆負土成墳廬/于墓側四十餘載被髮徒跣遂以終身)唐劉政㑹(胙/城)¶
　(人隋大業間為太原鷹揚府司馬以兵隷髙祖麾下/累功封邢國公貞觀初轉洪州都督卒太宗手詔政)¶
　(㑹昔預義舉有殊功葬宜異等於是/贈民部尚書謚曰襄子元意襲爵)謝偃(衛州人貞/觀初應詔)¶
　(對策髙第太宗聞其善賦召見帝先為序頗言天下/乂安功徳茂盛授偃偃縁帝命為述聖賦甚有規諷)¶
　(之意帝善之時/人稱為謝賦)尚獻甫(衛州汲人善占候為渾儀監/令撰方域等篇熒惑犯五諸)¶
　(侯自陳曰臣命納音金也今居太史位火犯/之且死武后為遷水衡都尉以厭之竟卒)甄濟(汲/郡)¶
　(人至徳間為安禄山掌書記察禄山有異志詐以風/疾舁歸禄山反使蔡希徳引行刑者封刀召之濟引)¶
<pb:KR2k0008_WYG_028-42b>¶
　(首待刀希徳以實病白禄山得免後賊平濟詣京師/肅宗命舘於三司令受偽官爵者列拜以愧其心累)¶
　(遷祕書郎/國子司業)班宏(衛州人天寳中進士累官刑部侍郎/京官考使清㓗勤力晨入官署夕而)¶
　(出吏不堪其勞而已益恭徳/宗以其熟天下計進位尚書)劉崇望(政㑹七世孫舉/進士累官劍南)¶
　(節度使遷兵部尚書兄崇龜官/至靖海軍節度使並有才名)髙郢(衛州人九嵗能/屬文父伯祥為)¶
　(好畤尉安禄山将殺之郢尚幼觧衣請貸賊並貸之/寶應初舉進士官至同平章事以右僕射致仕嘗掌)¶
　(制誥家無留稿或問之/曰王言不可蔵私家)髙定(郢之子早辯惠七嵗讀/尚書至湯擔跪問父曰)¶
　(奈何以臣伐君郢曰應天順人對曰用命賞于祖不/用命戮于社是順人乎郢異之仕至京兆府㕘軍)¶
　崔寧(衛州人世業儒寳應初為利州刺史朱泚亂徳/宗出幸奉天寧謂所親曰上從善如轉規但為)¶
<pb:KR2k0008_WYG_028-43a>¶
　(盧杞惑耳杞聞而譛/殺之中外為之稱寃)關播(汲人舉進士為滁州刺史/有善政揚綰常衮皆善之)¶
　(引為都官員外郎徳宗問政治之要播對/稱㫖累遷平章政事以太子少師致仕)宋魏仁溥¶
　(衛州汲人幼孤貧世宗時累官樞宻使轉中書平章/集賢殿大學士宋初進位右僕射從征太原道卒贈)¶
　(侍中謚宣懿為人謹厚善/書計有寛度時稱長者)魏咸熈(仁溥子性仁孝仕/為屯田郎中累遷)¶
　(至太僕少卿嘗㑹賔客家童覆按碎器客皆驚愕咸/熈色不變令更設饌具其寛厚若此子昭慶昭文昭)¶
　(素皆仕/於時)魏咸信(咸熈弟初仕為春坊通事舎人選尚/公主授駙馬都尉累加至檢校太傅)¶
　(同平章事卒贈中書令子昭亮少能賦詩太宗/喜之累官至四方館使弟昭侃官至供偹庫使)張昭¶
　允(衛州人初以父䕃試大理評事端拱初為雄州監/軍擊敗契丹景徳中累遷右神武将軍善筆札習)¶
<pb:KR2k0008_WYG_028-43b>¶
　(射曉/音律)髙若訥(自榆次徙衛州舉進士及第累官判尚/書都省為人疆學善記至於申韓老子)¶
　(之書醫厯鍾律之學皆能博究有/集二十卷卒贈右僕射謚文荘)韓璹(汲人舉進士/累官至太中)¶
　(大夫判将作監轉正議大夫致仕璹吏事絶人閲案/牘終身不忘嘗以開封府判官迎契丹使使問南朝)¶
　(不聞打圍何也璹曰我后/仁及昆蟲非時不為耳)賀鑄(衛州人性倜儻有大/志喜談當世事元祐)¶
　(中累官泗州通判又倅太平州工詩詞為/時輩所推服晚號慶湖遺老有慶湖集)林舎(共城/人早)¶
　(舉進士為大理評事年三十掛冠與蘇軾同年軾有/書云先生熈朝及第壮志休官以節志推之賢於淵)¶
　(明逺/矣)吕蕡(汲郡人父通仕為太常博士蕡為比部郎/中後知巴西縣致仕因葬通京兆藍田遂)¶
　(家焉蕡有六子五登科大忠/大防大鈞大臨皆其子也)杜常(衛州人昭憲皇后/族孫也折節學問)¶
<pb:KR2k0008_WYG_028-44a>¶
　(無戚里氣習嘗跨驢讀書不覺觸桑木而墮額為之/傷登進士第累官至工部尚書崇寧中以龍圖閣學)¶
　(士知河陽會苦/旱及境而雨)陳顔(汲縣人父光調夀陽尉未赴值/金兵取汴光病圍城中顔間關)¶
　(渡河徃省其父因扶病北歸光家奴誣告光殺人繫/獄不勝拷掠因自誣服顔詣郡請代死帥臣曰此真)¶
　(孝子也遂併釋之/金天會間旌其門)元慕完(新鄉人明敏有大志累官/侍御史刑部侍郎持法平)¶
　(允决訟如流為衆所/服至順間封魏郡公)張思眀(自獲嘉徙輝州思明穎/悟過人讀書日記千言)¶
　(由侍儀舍人累官中書左丞平生不治産不畜財收/書三萬餘卷尤眀於律與謝仲和曹鼎新同稱三絶)¶
　(卒贈清河郡/公謚貞敏)王惲(汲縣人父鐸精律學仕金為戸部/主事惲博學有俊才舉進士官至)¶
　(翰林學士承㫖追封太原郡公謚文定所著有/秋澗集百餘卷子公孺衛州推官孫苛秘書郎)王遜¶
<pb:KR2k0008_WYG_028-44b>¶
　志(惲曽孫歴官監察御史出為江西㢘訪副使召簽/太常禮儀院元末京城不守公卿争出降遜志獨)¶
　(家居衣冠而坐其友王翼來告曰新朝寛大盍出詣/官自言状遜志斥之曰君既自不忠又誘人為不義)¶
　(耶即日/投井死)本朝楊鏞(汲縣人性敏好學修身慎行親/近賢者洪武中由太學生歴官)¶
　(山東左/布政使)張理(胙城人性純厚孜孜問學尊師親友/接人惟尚謙卑洪武中歴官江西左)¶
　(布政/使)李炳(新鄉人自幼勤學及長噐識過人優於/政事洪武中由太學生歴官有能聲仕)¶
　(至四川左/布政使)尚廸(獲嘉人儀度殊常才識越人洪武/中由太學生歴官刑部郎中永樂)¶
　(中陞四川/左布政使)郭堅(汲縣人由進士拜監察御史有能/聲累陞陕西左布政使  省志)¶
　王宣(淇縣人由進士授給事中/仕至四川左㕘政  省志)戚寧(新鄉人由進/士擢御史尋)¶
<pb:KR2k0008_WYG_028-45a>¶
　(陞山西副/使  省志)¶
列女共姜(衛世子共伯之妻也共伯早死共義守義父/母欲奪而嫁之共姜不許作栢舟之詩以死)¶
　(自/誓)夏侯氏(唐胙城人劉寂妻也父長雲為鹽城丞喪/眀無子時已生二女求與寂絶歸侍父後)¶
　(五年父亡毁不勝䘮被髪徒跣負土作塜廬其左/寒不綿日一食者三年事聞詔賜米帛表其門)¶
仙釋劉海蟾(白鶴觀知事崔重微忽見道人謁於堂下/揖之坐不語但微哂重微起取金相贈未)¶
　(入房已聞弄筆聲急回視已失道人壁間/有題字以仙書證乃秦人劉海蟾之筆)昶公(輝縣/人自)¶
　(幼穎悟精勤戒律住持白茅寺一日䇿杖閑遊謂其/徒曰寺東山塢間脩篁古栁異於他年乃吾棲真之)¶
　(所竟如/其言)¶
<pb:KR2k0008_WYG_028-45b>¶
　　懐慶府(東至衛輝府獲嘉縣界二百四十里西/至山西平陽府絳州垣曲縣界二百五)¶
　　　(十里南至河南府鞏縣界七十里北至山西/澤州界六十五里自府治至京師及南京俱)¶
　　　(一千八/百里)¶
　　　(糧三十三萬/六百石零)¶
建置沿革禹貢冀州覃懐之地天文室壁分野商為¶
　畿内地周初為三監及邶鄘衛地後屬晋戰國時¶
　又為魏衛鄭三國秦為三川河南二郡之北境漢¶
　初為殷國尋改河内郡晋為河内汲二郡地後魏¶
<pb:KR2k0008_WYG_028-46a>¶
　置懐州兼置河内郡隋初郡罷州存大業初廢州復¶
　置河内郡唐初置懐州治野王城天寳初改為河内¶
　郡乾元初復為懐州屬河北道宋屬河北西路金改¶
　為南懐州又置沁南軍元初復為懐州改懐孟路延¶
　祐中又改懐慶路本朝改為懐慶府領縣六¶
　河内縣(附郭春秋時野王邑漢為野王縣屬河/内郡晋河内郡治此隋改為河内縣唐)¶
　(為懐州治以太行紫陵忠義三縣省入五/代宋金元仍舊本朝因之編户八十三里)濟源¶
　縣(在府城西七十里周為原地後更名軹東周/周為畿内地春秋屬晋戰國屬魏秦漢皆為)¶
<pb:KR2k0008_WYG_028-46b>¶
　(軹縣地隋析置濟源縣以濟水發源故名唐初/置西濟州後省州以縣屬懐州後屬孟州宋金)¶
　(因之元初改縣為原州尋罷州復為/縣屬孟州本朝改今屬編户五十里)脩武縣(在/府)¶
　(城東一百二十里商為甯邑周武王伐紂治兵/於甯故曰脩武秦更名曰南陽城漢置脩武縣)¶
　(屬河内郡東魏置廣寧郡又置西脩武縣尋省/北齊移縣治西脩武故城隋又移治濁鹿故城)¶
　(唐仍徙治西脩武屬懐州宋省入武陟縣尋/復置金元仍舊本朝因之編户二十九里)武¶
　陟縣(在府城東一百里本春秋晋之懐邑漢為/懐縣隋析置武陟縣屬殷州唐初於此置)¶
　(陟州後州廢以縣屬懐州省懐縣入焉/宋金元仍舊本朝因之編户五十六里)孟縣(在/府)¶
　(城南六十里周武王㑹諸侯於孟津即此地東/周為畿内地春秋屬晋為河陽戰國屬魏為河)¶
<pb:KR2k0008_WYG_028-47a>¶
　(雍漢為河陽縣元魏始築城於此北齊置河陽關隋/仍為河陽縣屬懐州唐初改大基縣後復為河陽縣)¶
　(屬河南府後又陞為孟州宋置三城節度金仍為孟/州元屬懐慶路本朝改州為縣以河陽縣省入編戸)¶
　(三十/里)溫縣(在府城南五十里周為蘇忿生之封邑東/周為畿内邑漢為溫縣屬河内郡復廢隋)¶
　(復置屬懐州唐初置平州尋復為縣屬懐州改屬洛/州後又屬孟州宋金元仍舊本朝改今屬編戸二十)¶
　(一/里)¶
郡名覃懐(古/名)河内(漢/名)¶
形勝帶河為固(漢書冦恂傳河内帶河為/固北通上黨南泊洛陽)舟車都會(郡/志)¶
　(太行北峙沁水東流近帶黄河/逺挹伊洛舟車都會號稱陸海)山川延袤雄跨衛孟¶
<pb:KR2k0008_WYG_028-47b>¶
　(舊圖/經)北鄰於澤南至於溫(元/志)東帶沁河西連沇水南¶
　據虎牢北倚太行(溫縣/志)地勢平曠(修武武陟縣志右/據河内左聫薊門)¶
　(沁水中流/地勢平曠)¶
風俗奢儉得中(元志風土得四方之正是/以習俗好尚奢儉得中)好性理崇禮¶
　義(元志薰染許魯齋道學/之化皆好性理崇禮義)興淳儉之化息崇侈之習¶
　(元/志)人淳事簡(修武圖經多好讀/書故人淳而事簡)¶
山川太行山(在府城北二十里山勢綿亘數千里雖各/因地立名其實皆名太行禹貢太行恒山)¶
　(至於碣石盖相接也魏武帝苦寒行北上太行山艱/哉何巍巍羊腸坂詰屈車輪為之摧金元好問詩太)¶
<pb:KR2k0008_WYG_028-48a>¶
　(行醲秀/在山陽)馬頭山(在府城西北三十里上有石柱鐡環/相傳洪水懐山時民嘗繫舟於此)¶
　三尖山(在府城西北四十/里三峯聳列故名)方山(在府城北四十里周/圍方正上可容數百)¶
　(人/)眀月山(在府城東北四十里/髙峻舒豁可以登眺)孤山(在府城北五十/里山勢特立)¶
　碗子城山(在府城北五十里山/勢嶮峻上有古城)金傘山(在府城東北/五十里竒嵓)¶
　(峭壁崒嵂可/愛有萬夀觀)栢山(在府城東北五/十里多産松栢)雲巖山(在府城東/北六十里)¶
　(山谷深邃雲/氣氤氲因名)青山(在府城東北六十里倚/太行之側林木青翠)琮山(在濟/源縣)¶
　(西北一十里/溴水所出)武山(在濟源縣西北一十二里北接/猴嶺山之東麓有巨石如卧牛)陵¶
　山(在濟源縣西北一十五里孤峯特立宋蘇軾詩俯/規盤谷接天壇平地危峯豈易攀鰲足斷来移海)¶
<pb:KR2k0008_WYG_028-48b>¶
　(外天星落/處化人間)西釡山(在濟源縣西二十/里以形似之故名)小浙山(在濟源/縣東北)¶
　(二十里上/有成湯廟)共山(在濟源縣北稍西原/鄉之北㶌水出焉)巉山(在濟源縣/西南二十)¶
　(五里有石/巉巖因名)白澗山(在濟源縣東北三十里山/有懸瀑如練下注沁水)孔山(在/濟)¶
　(源縣東北三十里有穴南北相通逺近洞/見唐白居易詩孔山刀劔立沁水龍蛇走)東玉陽山¶
　(在濟源縣西三十里唐睿宗女玉真公主修/道於此山之西有西玉陽山亦其棲息之所)熊山(在/濟)¶
　(源縣東北五十里三面距/沁河惟西向一峯突出)猴嶺山(在濟源縣西北五/十里北接太行上)¶
　(有狙猿麓因名/俗稱侯景山)王屋山(在濟源縣西八十里禹貢底/柱析城至於王屋註山状如)¶
　(屋/)麻籠山(在濟源縣西九/十里天壇山北)天壇山(在濟源縣西一百/二十里王屋山北)¶
<pb:KR2k0008_WYG_028-49a>¶
　(山峯突兀其東曰日精西曰月華絶頂有石壇名清/虚小有洞天旦夕有五色影夜有仙燈即唐司馬承)¶
　(禎得道之所唐李白詩願隨天子天壇上閒與仙人/掃落花劉禹錫詩陽洛天壇上依稀似玉京夜分先)¶
　(見日月淨逺聞笙又有仙貓洞金元好問/詩同向仙家䑛丹鼎不隨雞犬上青天)胡峩山(在/濟)¶
　(源縣西一百二十里山勢/嵯峩居人多胡姓因名)藥櫃山(在濟源縣西一百/五十里山多藥草)¶
　六真山(在修武縣北二十里相傳為六真子修道之/所舊有六真觀山南有六真洞下有新河西)¶
　(入吴/澤陂)嵇山(在修武縣西北三十五里/晋嵇康嘗居其下故名)天門山(在修武/縣西北)¶
　(四十里諸山惟此最低故名天門以巖下可/容百家又名百家巖上有精舍及鍜竈處)溫峪山¶
　(在修武縣北五十里山北二十里有石峡峭壁/千仭懸瀑下注匯而為潭即黑白二龍潭也)紫金¶
<pb:KR2k0008_WYG_028-49b>¶
　山(在孟縣西八里舊名嶺山其地宜/麥故又名麥山唐太宗嘗獵於此)華蓋峯(在濟源/縣西天)¶
　(壇山南陽臺宫後/宋徽宗遊幸之所)金莎嶺(在濟源縣治/南上有園亭)八仙嶺(在濟/源縣)¶
　(西天壇/山東)九芝嶺(在濟源縣西九十/里陽臺宫之前)盤谷(在濟源縣北/二十里唐李)¶
　(愿歸隠於此名賢題詠甚富韓愈送愿歸盤谷序有/云太行之陽有盤谷盤谷之間泉甘而土肥草木叢)¶
　(茂居民鮮少或曰謂其環兩山之間故曰盤或曰是/谷也宅幽而勢阻隠者之所盤旋友人李愿居之為)¶
　(之歌曰盤之中維子之宫盤之土維子之稼盤之泉/可濯可沿盤之阻誰争子所窈而深廓其有容繚而)¶
　(曲如徃而復嗟盤之樂兮樂且無央虎豹逺跡兮蛟/龍遁藏鬼神守䕶兮呵禁不祥飲且食兮夀而康無)¶
　(不足兮奚所望膏吾車兮秣吾/馬從子于盤兮終吾生以徜徉)天井谷(在盤谷西北/石上有數坎)¶
<pb:KR2k0008_WYG_028-50a>¶
　(其深若井水自上溢相接而落逺視若倚劔然唐韓/愈詩是時新晴天井溢誰把長劔倚太行衝風吹波)¶
　(落天外飛雨/白日洒洛陽)王母洞(在天壇山北洞下淵深莫測/元歳時投金龍玉簡於此)髙¶
　槲坡(在濟源縣西一百/一十里多産槲樹)太行陘(在府城西北三十里/一名丹陘連山中斷)¶
　(曰陘太行首始河内北至/幽州中有八陘此其一也)沁河(在府城北二里源出/沁州綿山穿太行達)¶
　(濟源經武陟入黄河元郭守敬言沁河雖澆灌猶有/漏堰引其餘水東流至武陟縣北合入御河灌田二)¶
　(千餘/頃)丹河(在府城東北一十五里源出澤州界内穿/太行名曰丹口南流三十里入沁河近河)¶
　(多竹木田園皆引此/水灌溉為利最溥)堯河(在府城北自太行山谷/而出灌田甚為民利)黄¶
　河(自山西亘曲縣東流經本府濟源/孟溫三縣境入河南府鞏縣界)預河(在修武縣/南五里積)¶
<pb:KR2k0008_WYG_028-50b>¶
　(潦而成流/入衛河)澇河(在溫縣北一十里積/澇而成流入溴水)濟瀆(在濟源縣/西北三里)¶
　(禹貢導沇水東流為濟即此其源初發王屋山下曰/沇水既見而伏復出於此為濟有三源東源周迴七)¶
　(百歩其深莫測西源周迴六百八十五歩其深一丈/與東源合流至溫縣南入于黄河其水性下且勁過)¶
　(黄河之南溢而為滎徃東若/斷若續或伏或見而入于海)溴水(在濟源縣其源有/三一出琮山俗呼)¶
　(為白澗水春秋公㑹諸侯于溴梁即此一出縣西二/十里曲陽城西南山一出陽城南溪俱東南流與瀧)¶
　(水合又東南至/溫縣入于黄河)枋口水(在濟源縣東北三十里兩山/之間沁水經焉舊以枋木為)¶
　(門故名枋口晋司馬孚累石為之又名沁口唐韓愈/詩平沙緑浪榜枋口白居易詩危磴上懸泉澄灣轉)¶
　(枋口宋文彦博詩下馬入枋口漾船沿碧溪雪消山/骨瘦風急浪頭低隋盧奐唐溫造俱於此開渠灌田)¶
<pb:KR2k0008_WYG_028-51a>¶
　(名廣/濟渠)瀧水(源出濟源縣西四里/東南流與溴水合)淇水(源在王屋山東/自天壇避秦溝)¶
　(出焉引流/南入黄河)天漿溪(在濟源縣南二十里源出軹城西/南其水二源各出一溪東北合流)¶
　(會泥溝水正/東與溴水合)馬頭溪(在濟源縣東北八里西有千功/堰六十餘泉俱入此溪唐韓愈)¶
　(詩馬頭溪深不可厲/倩車載過水入箱)望仙溪(源在王屋山之北其/水伏流南入於河)錦¶
　溪(在金莎嶺東唐白居易詩蓮房/墜粉鴛鴦雨荷盖交香翡翠風)溫峪潭(在修武縣/北七十里)¶
　(溫峪山北有黒白二龍潭潭西/有白龍君廟遇旱禱雨輙應)萬艘潭(在孟縣治南/宋范鎮詩私)¶
　(船官運鬬縱横殖貨交通繞近城燈/火夜凉人未散古潭宜復萬艘名)靈井(在濟源縣/西二十里)¶
　(東魏時敵攻城城内少水有土井隨汲即/涸刺史平鍳俯井而祝之泉乃湧出故名)燕家井(在/濟)¶
<pb:KR2k0008_WYG_028-51b>¶
　(源縣西王屋里相傳昔有燕真人/號烟蘿子常於此洗參食之故名)磕井(在濟源縣西/北水嘗不涸)¶
　玉泉(在濟源縣東瀧水北岸唐盧/仝嘗汲此泉煑茶其傍有寺)五色泉(在濟源縣/北唐溫造)¶
　(别墅橋東竇家荘之/南泉下有五色沙石)鑑泉(在濟源縣東北竇家/溪南俗呼琵琶泉)瀑布¶
　泉(在太行/山上)二色泉(在濟源縣東北/有金沙湧泛)雙泉(在濟源縣西/南二泉並出)¶
　(故/名)珍珠泉(在濟源縣東/北湧若貫珠)黄母泉(在修武縣西北一十/五里黄母村唐大中)¶
　(間趙令開新河引入吴澤陂又有黄母泉王烈泉昭/鳥泉巧婦泉馬鳴泉七里泉五里泉並在本縣六真)¶
　(鄉又有熨斗泉靈泉陶泉濁/鹿泉會泉並在本縣七賢鄉)溫泉(在孟縣城北夏凉/冬溫流入溴水)¶
　堯池(在府城西北太行/山陽帝堯祠前)煉丹池(在濟源縣西/天壇山下)白龍池¶
<pb:KR2k0008_WYG_028-52a>¶
　(在濟源縣西/南水流不涸)白虎池(在濟瀆廟後其/左有青龍亭)淬劔池(在修武/縣北晋)¶
　(嵇康淬劔於/此石刻尚存)畜魚池(左孟縣城内唐時濟水漲畜魚/於此舊貢黄魚鮓水泊尚存今)¶
　(居人種/蓮蒲)神農澗(在温縣境内相傳炎帝神農氏採/藥至此嘗五穀以杖畫地遂成澗)七¶
　谷溝(在濟源縣西一百三十/里七山之水俱合於此)順利渠(即府城之壕塹/元至元中總管)¶
　(石抺引濟水穿城而入作二/橋曰利津覧勝碑刻尚存)吴澤陂(在修武縣北一/十里左傳魏獻)¶
　(子田大陸/即此地)宣王陂(在修武縣北一十里孔子欲北之/趙至此聞趙鞅殺大夫竇鳴犢遂)¶
　(不過河後以孔子/追封文宣王因名)平臯陂(在温縣古平臯城南/黄河北多菱蓮蒲葦)觀灘¶
　(在武陟縣東四十/五里沁河之北)¶
<pb:KR2k0008_WYG_028-52b>¶
土産竹　地黄　山藥　牛膝　皂角　礬紅(俱河内/縣出)¶
　瓷(河内修武二/縣出有窰)天門冬(河内濟源/二縣俱出)鐡　萆&KR1082;　石綠¶
　(俱濟源/縣出)硝(孟縣/出)¶
藩封鄭王府(在府治東正/統九年建)涇陽王府　朝邑王府(俱在/鄭王)¶
　(府東正統/十年建)廬江王府　繁昌王府　東坦王府　徳¶
　慶王府(俱同/城)¶
公署懐慶衛(在府治東洪/武七年建)¶
學校懐慶府學(在府治東南元至元八/年建本朝洪武初重建)河内縣學(在/府)¶
<pb:KR2k0008_WYG_028-53a>¶
　(城内西北/洪武中建)濟源縣學(在縣治東南元至元十年/建至本朝洪武間重建)修武¶
　縣學(在縣治西北/金天㑹間建)武陟縣學(在縣治東南/元至正間建)孟縣學(在/縣)¶
　(治南金大/定間建)溫縣學(在縣治東南元至元間以上/四學俱係本朝洪武初重建)¶
宫室迎風樓(在府城北宋王巖叟詩千峯南/向四時碧一水東流萬古寒)望嶽樓(在/府)¶
　(城内元初建臺髙百尺上起飛構後有/堂曰具瞻靣嵩少背太行得一郡勝槩)平嵩閣(在孟/縣舊)¶
　(州後圃因城為臺北倚太行南憑嵩少俯瞰黄河實/河陽美觀宋李廸詩南指嵩髙北太行太行中出貫)¶
　(雲長君王不恃金湯/險自有仁恩結萬方)揚清閣(在孟縣治後圃宋慶厯/中河陽令鮮于亨於此)¶
　(築亭曰聫芳架閣曰揚清後毁縣令髙/元敏復新之仍名揚清黄庭堅作記)懐川閣(在府/城内)¶
<pb:KR2k0008_WYG_028-53b>¶
　(舊懐州治宋/尹洙建有詩)靈源閣(在濟瀆上俗呼水殿/時人抛香釃酒於此)懐古堂(在/府)¶
　(城内舊懐州治唐/太守杜正倫建)牧愛堂(在府城内舊/節度使㕔事)徳威堂(在孟/縣舊)¶
　(州治宋文彦博嘗以司空判河陽後其子及甫亦知/河陽遂建此堂名取書徳威惟畏之義蘇軾作銘)¶
　太師堂(在孟縣舊州治宋文彦博以太師致仕居洛/陽子及甫適知河陽時迎養焉府舍地鹵下)¶
　(濕因作堂以居刻父二/詩於石范祖禹作記)草堂(在濟瀆廟西宋知河陽/傅堯俞建司馬光詩林)¶
　(間清濟水門外太行車蘇軾詩先生卜築臨清濟喬/木而今似畫圖黄魯直詩公家濟源上太行正當門)¶
　(脩竹帶藩籬百禽鳴朝暾仰視浮雲作俯窺流水奔/相望有盤谷李愿故居存俗呼其遺址為傅家園)¶
　望懐亭(在濟源縣東北三十里下/臨枋口唐賢游詠之所)房公亭(在濟瀆西/唐縣令房)¶
<pb:KR2k0008_WYG_028-54a>¶
　(琯/建)裴公亭(在濟瀆廟側唐相裴休建無名氏詩裴相/亭成未退身空煩舞袖與歌塵至今亭下)¶
　(蕭蕭竹似對/西風怨主人)萬栁亭(在濟源縣西瀧水北岸唐白居/易詩獨立蒼茫殘照外落花飛)¶
　(絮點/人衣)鎮山亭(在府城上金沁南軍節度使耿光禄/建盖以鎮遏太行之冦碑刻尚存)虢¶
　公臺(在温縣治西南周封虢仲之地因名晋宣帝過/故邑嘗進温父老宴賀於此故又呼賀酒臺)¶
　大臺(在河内縣東漢光武/遣王梁擊赤眉於此)五龍臺(在孟縣西舊/有五龍廟)沁臺¶
　(在濟源縣西北三/十里今以名村)醒酒臺(在修武縣東北百家巖前/有巨石晋劉伶醒酒處)¶
　夜香臺(在濟源縣西宋縣令陳省華妻馮氏於此夜/焚香籲天曰不求金玉富足惟祈子孫有成)¶
　(既而三子相繼登甲科為/顯官馮封滕國太夫人)禮賢館(在孟縣治後圃宋/吕公著守河陽時)¶
<pb:KR2k0008_WYG_028-54b>¶
　(司馬光范鎮徃謁公著舘/之於此故名光鎮俱有詩)¶
關梁大槲關(在府城北太/行山唐置)碗子城關(在府城北太行山/畔羊腸所經實險)¶
　(隘之/地)軹關　狐嶺關(俱在濟/源縣西)河陽古關(在孟縣/西南)黄河¶
　關(在孟縣南/黄河北岸)沁河橋(在府城北/關五里)丹河橋(在府城東/北一十里)通¶
　濟橋(在府城東北濟源縣/東瀧水上亦有之)覧勝橋(在府城/内北街)利津橋(在/府)¶
　(城内/西街)濟石橋(在濟源縣西/北龍潭水上)¶
寺觀天寧寺(在府城内東街元泰定/初建本朝洪武中重修)興隆寺(在府城/内西北)¶
　(即元仁宗潜邸延祐初/建本朝永樂中重修)明月寺(在明月山元泰定/間建本朝永樂中)¶
<pb:KR2k0008_WYG_028-55a>¶
　(重/修)義臺寺(在府城内東北元泰定/間建本朝洪武中重修)化城寺(在濟源/縣東北)¶
　(三十里有洞唐相裴休舊學之/所咸通中建本朝永樂中重修)延慶寺(在濟源縣/西北龍潭)¶
　(里唐垂拱間建本朝洪武中重修其西有龍潭潭/上有澄源閣定菴雪菴四令公祠宋王巖叟詩龍)¶
　(影幽潭事已空惟餘翠竹混青松路/窮西北無他景只有青山一萬重)洪福寺(在濟/源縣)¶
　(治東金大定間建/本朝永樂中重修)崇明寺(在修武縣治東北元至/元間建寺北有石室)¶
　勝果寺(在修武縣治南宋紹聖/中建本朝永樂中重修)法雲寺(在武陟縣/治東後周)¶
　(廣順間建本朝/永樂中重修)上生寺(在孟縣治東南金大定/間建本朝洪武初重修)福¶
　智寺(在温縣治西北元至正/中建本朝洪武末重修)天真觀(在府城内西/南元至正間)¶
<pb:KR2k0008_WYG_028-55b>¶
　(建本朝永/樂中重修)大古觀(在府城東王僕村元大徳/初建本朝洪武末重修)奉仙¶
　觀(在濟源縣西北唐垂拱初建元/至元中重修宋賀蘭棲真於此)通𤣥觀(在武陟/縣治西)¶
　(北元至/正初建)嶽雲宫(在孟縣南門外/元至元間建)陽臺宫(在天壇山/晋烟蘿子)¶
　(棲真之所唐開元中/建元至正間重修)紫微宫(在天壇山唐司馬承/禎棲真之所宋紹聖)¶
　(初建元大/徳間重修)靈都宫(在濟源縣西三十里尚書谷唐/玉真公主昇仙處天寶間建元)¶
　(至元間重修有碑後有憇鶴臺宋文彦博詩再到/靈都訪勝遊青山依舊白雲秋焼丹帝子名猶在)¶
　(憇鶴仙人/跡尚留)天慶宫(在濟源縣西北/隋開皇間建)¶
祠廟北海廟(在濟源縣治西北祀北海之神説者/謂濟瀆泉脉通北海故於此建廟)濟瀆¶
<pb:KR2k0008_WYG_028-56a>¶
　廟(在北海廟南祀北瀆大濟之神天下有四瀆而濟/瀆最著其中若有神物時顯靈驗禱者心誠則所)¶
　(抛之物即沉否則不沉毎見潮錫湧出舊所抛者或/器物綺帛之類出水而乾雖千百年者宛如新造廟)¶
　(宇森嚴古木叢茂祀/典尊崇厯代皆然)禹廟(在濟源縣東/祀夏禹王)湯廟(在府城/西北又)¶
　(修武武陟濟源俱/有之祀商王成湯)三公廟(在濟源縣治西祀周公召/公畢公武陟縣南二里亦)¶
　(有周/公廟)鄭荘公廟(在河内縣荘公/春秋時鄭君)崔府君廟(在武陟縣/西南府君)¶
　(唐蒲州刺/史名子玉)霍節使廟(在府城沁北關街宋靖康末金/人䧟懐州知州霍安國不屈而)¶
　(死一門無噍類人/思其忠立廟祀之)郭巨祠(在府治西/巨漢孝子)魏夫人祠(在府/城西)¶
　(北紫金壇下沐澗側夫人晋修武令劉幼彦妻學仙/得道飛昇於南嶽世號紫虚元君後人立祠祀之宋)¶
<pb:KR2k0008_WYG_028-56b>¶
　(碑尚/存)四令祠堂(在濟源縣西北延慶寺側宋陳省華/嘗為邑令其子堯叟堯佐堯咨隨侍)¶
　(後父子俱贈中書令曽孫虞部員外郎知儉建/堂肖像其中以祀之名曰四令司馬光作記)許文¶
　正公祠(在河内縣學西鄉人/慕其道學而立之)¶
陵墓禪陵(在修武縣北葬漢獻帝/以其禪位于魏故名)趙盾墓(在温縣西八/里盾春秋時)¶
　(晋大/夫)鉏麑墓(在温縣西岳村春秋時晋人靈公使刺/趙盾鉏麑晨徃見盾盛服将朝坐而假)¶
　(寐退而嘆曰不忘恭敬民之主也賊民之主不忠/棄君之命不信有一於此不如死也觸槐而死)聶¶
　政墓(在濟源縣軹深井里俗/呼為刺客墓墓傍有廟)鄧禹墓(在濟源縣東南/溴水上禹東漢)¶
　(功/臣)郭巨墓(在府城北/沁河北岸)山濤墓(在武陟縣西/濤晋名臣)管輅墓(在/河)¶
<pb:KR2k0008_WYG_028-57a>¶
　(内縣輅晋人/精於術數)習鑿齒墓(在修武縣西南太平/鄉習村鑿齒晉文人)屈突通¶
　墓(在濟源縣北訓掌谷口/東麓通唐濟州都督)徐有功墓(在濟源縣東舊/青龍里有功唐)¶
　(名/臣)裴休墓(在濟源縣東北裴/村西休唐宰相)令狐楚墓(在濟源縣西/北劉紹谷楚)¶
　(唐河陽/節度使)韓愈墓(在孟縣北愈唐名儒/皇甫湜作神道碑)許衡墓(在修武/縣西北)¶
　(六十里衡元名儒卒之日懐人無貴賤少長皆/哭於門四方學士有數千里來祭哭墓下者)郝經¶
　墓(在孟縣西許村經元翰/林學士盧摯作神道碑)¶
古蹟雍城(在修武縣西古雍國周文王子/所封左傳郜雍曹滕文之昭也)邗城(在府城/西北三)¶
　(十里古邗國周武王子所封左傳/邗晋應韓武之穆也今為邗臺村)向城(在濟源縣西/南即周向國)¶
<pb:KR2k0008_WYG_028-57b>¶
　(蘇忿生所隷之邑左傳/桓取向以與鄭即此)攅城(在修武縣西北二十里/周襄王賜晋文公攅茅)¶
　(之田即此今/為大陸村)河陽城(在孟縣西南三十里春秋天王/狩于河陽即此漢置縣隋文帝)¶
　(於此建/河陽宫)期城(在府城西三十里左傳王與/鄭隰城即此今名覆背村)付逯城(在/府)¶
　(城西南三十里俗呼絺/城左傳王與鄭絺即此)東金城(在府城東/四十三里)西金城(在/府)¶
　(城東北/四十里)南陽城(在修武縣北左傳晋啓南/陽即此唐韓愈世家焉)懐城(在武/陟縣)¶
　(西十一里左傳赤/翟伐晋圍懐即此)平臯城(在府城東左傳赤翟伐晋/圍邢邱註云今河内平臯)¶
　(縣是/也)原城(在濟源縣西北一十五里晋文/公伐原示信即此今名原鄉)曲陽城(在/濟)¶
　(源縣西南一十五里史記秦拔我新垣/曲陽之城國語王以陽樊賜晋即此)軹城(在濟源/縣南一)¶
<pb:KR2k0008_WYG_028-58a>¶
　(十三里史記秦昭王伐魏取軹漢為縣/文帝封薄昭為軹侯即此今名軹村)柏崖城(在濟/源縣)¶
　(唐初王世充以/懐州僑治此城)武徳城(在府城東南五十里後魏置/武徳郡隋廢郡改縣曰邢邱)¶
　(唐改曰武徳/宋廢為鎮)小修武城(在修武縣東四里漢髙祖/得韓信軍小修武即此)安¶
　昌城(在府城東南六十里漢縣成帝封張/禹為安昌侯即此隋亦有此縣唐省)濁鹿城(在/脩)¶
　(武縣西北三十里一名山陽城魏封漢獻帝為/山陽公居此帝後葬城北人呼漢陵今以名村)孟州¶
　城(在孟縣金大定中城為河水所害築城徙治土人/謂之上孟州興定中復治故城土人謂之下孟州)¶
　(元初復治/上孟州)河陽三城(在孟縣西南舊有三城按北齊/書神武使潘岳鎮北城即舊北)¶
　(中府城今下孟州是髙永樂守南/城今孟津是中潬城今浹灘是)西濟州城(在濟源/縣西北)¶
<pb:KR2k0008_WYG_028-58b>¶
　(唐置跨城東垣稍北乃/唐以来濟源縣城也)紫陵城(在府城西北三十里/唐初置縣尋廢今呼)¶
　(紫陵/村)忠義城(在府城西南三十里唐初/置縣尋廢今為崇義鎮)太行城(在府/城東)¶
　(北四十里唐/初置縣尋廢)沁水城(在濟源縣東北沁水南/沁臺西今呼王寨城)廢王屋¶
　縣(在濟源縣西八十里本周召康公邑縣西/有祠後周置縣唐改邵伯元省入濟源)紫金壇¶
　(在府城西北四十三里太行之陽諸/峯之上毎歳重陽日郡人登髙於此)□人亭(在武陟/縣西南)¶
　(春秋傳郤至與/周争□田即此)鐡岸(在濟源縣北濟廟東夾/濟河岸如鐡石因名)㬰隠園¶
　(在濟源縣治今三膳軒碑屋故/基皆園之跡有唐元和年記)會春園(在沁水北岸/五代周顯徳)¶
　(中/置)竹園(在府城舊崇教鄉/宋大中祥符中置)竇氏園(在濟源縣鐡岸北/宋王巖叟詩李郭)¶
<pb:KR2k0008_WYG_028-59a>¶
　(名園竇氏鄰傅林花竹遠相/親李郭傅三園相去不逺)沁園(在府城東北三十/里沁水北岸金時)¶
　(官僚宴遊之地/有石圖本尚存)張衡宅(在濟源縣東沁口之北隋煬/帝幸榆林上太行開直道九)¶
　(十里直抵衡宅留宴三/日賜宅旁田三十頃)張㫖宅(在府城舊節婦坊㫖/宋直龍圖閣初㫖游)¶
　(學數年不還家人欲嫁其妻/李李守節而死因以名坊)盧仝荘(在濟源縣西北/二十里石村北)¶
　(之玉川仝詩云買得/一片田濟源花洞前)石敬塘别墅(在濟源縣西六十/里韓村社俗呼為)¶
　(特進荘敬塘五代晋/髙祖也微時居此)許衡别墅(在府城東/北景賢村)¶
名宦秦司馬卬(趙将定河内數有功項羽/立為殷王王河内都朝歌)漢周亞夫(為/河)¶
　(内太守/有治聲)寇恂(為河内太守光武北征恂講兵肄射伐/淇園竹為矢百餘萬收租四百萬斛轉)¶
<pb:KR2k0008_WYG_028-59b>¶
　(以給軍朱鮪據洛陽遣/兵來攻温恂擊破之)宋均(為河内太守政化大行/均嘗寢病百姓為禱請)¶
　(旦夕問起居其/為民愛如此)任延(為河内太守視事/九年有循良之政)馬棱(自會稽/太守轉)¶
　(河内有/治聲)趙憙(為懐令大姓李子春豪猾為患憙窮/詰其姦京師為請者數十終不聽)樊¶
　凖(為河内太守時羌復屢入寇凖輙/将兵討逐修理塢壁威名大行)周景(為河内太/守好賢愛)¶
　(士拔才薦善/常恐不及)周舉(以侍中遷河内/太守有治聲)陳蕃(以樂安太守/左遷修武令)¶
　(名譽/益振)魏朗(為河内太守/政稱三河表)宗慈(為脩武令時太守出自/權豪多取貨賂慈棄官)¶
　(去/)王渙(為温令縣多姦猾渙以方畧/擊誅之境内清夷商人露宿)牟長(為河内太/守在郡諸)¶
　(生講業常千餘人前後多至萬餘著尚/書章句皆本之歐陽氏號牟氏章句)三國劉馥(魏/河)¶
<pb:KR2k0008_WYG_028-60a>¶
　(内太守政/績最著)司馬孚(魏時河内典農有治最/寛以愛民恭以待士)晉何曽(為/河)¶
　(内太守以/威嚴稱)石崇(為脩武令/有能名)裴楷(為河内太守/有清通之譽)夏侯湛¶
　(為野王令以卹隠為急/而緩於公調政清務簡)潘岳(為河陽令岳多植桃李/號曰花縣後轉懐令勤)¶
　(於政/績)李矩(都督河南三郡軍事遷滎/陽太守封修武侯有治稱)陸子彰(以齊州/刺史行)¶
　(懐州事寬大愛/人軍政修備)盧賁(為懐州刺史在郡决渠東注者/名刺史渠又𣲖入温縣者名温)¶
　(潤渠以溉舄/鹵人資其利)南北朝髙允(魏懐州刺史時年将九十/每秋月廵問疾苦勸人學)¶
　(業風化大行故老為/立祠樹碑紀徳焉)于栗磾(魏鎮東将軍有勇力/築壘河上以備侵軼)平¶
　鑒(東魏懐州刺史敵攻城城内井泉竭鑒/具衣冠祝之泉即湧溢合城取足焉)鄭述祖(北/齊)¶
<pb:KR2k0008_WYG_028-60b>¶
　(懐州刺史以/清白著稱)唐叚秀實(為懐州長史時安慶緒亂安/西節度使李嗣業圍之秀實)¶
　(督餉募士市/馬以助其軍)溫造(河陽節度使奏復懐州古/秦渠枋口堰溉諸縣田)崔𢎞禮¶
　(河陽節度使治河内/浚秦渠溉田千頃)烏重𦙍(河陽三城節度使待官/屬有禮善撫士與下同)¶
　(甘/苦)令狐楚(河陽節度使代烏重𦙍始重𦙍徙滄州以/河陽士三千從士不樂潰歸将轉掠旁州)¶
　(楚至中潬以數騎/徃勞之衆志遂定)韋澳(河陽三城節度/使為政安静)田布(河陽節/度使省)¶
　(冗将募戰卒寛賦/勸穡人皆安之)楊元卿(河陽節度使何進滔亂魏/博元卿請自齎三月糧舉)¶
　(軍出討文/宗嘉美之)敬昕(河陽節度使武宗以王宰兼河陽/行營攻討使以扞敵昕饋餉不絶)劉¶
　沔(自義城軍節度使/鎮河陽討平劉稹)張鷟(河陽尉有客失驢捕急盗/放驢匿鞍鷟令客勿秣夜)¶
<pb:KR2k0008_WYG_028-61a>¶
　(縱之驢尋向所餵處遂/捕其家得鞍人服其智)石雄(討平劉稹進檢校兵部/尚書徙河陽節度使)¶
　李珏(河陽節度使罷横賦宿逋百餘萬召為/吏部尚書珏去鎮而府庫十倍於初)五代竇¶
　儀(晋河陽推官有執守臨事不/阿弟僖亦為推官亢直無偽)符彦卿(晋河陽三城/節度使契丹)¶
　(入寇拒/戰有功)宋曹璨(河陽節度使善撫/士卒兼著威愛)曹瑋(知河陽縣有/寛政戒所部)¶
　(不擾/民)張齊賢(判河陽威惠有/斷吏畏民愛)寇凖(知河陽三城謙恭/下士平易近民)¶
　陳省華(知濟源縣勤政施仁惠及/黎庶其後遂家於濟源)張知白(河陽節度/判官真宗)¶
　(朝上書言事/擢右正言)孫奭(知河陽縣及朱能獻乾祐天/書奭驛疏請斬能以戒幻惑)陳堯¶
　叟(知河陽縣/臨事有斷)富弼(以宰相三判河陽郡/人喜之如見父母)文彦博(河陽/三城)¶
<pb:KR2k0008_WYG_028-61b>¶
　(節度使威徳並著人甚戴之/子及甫知河陽亦有惠政)韓絳(知河陽三城有/政譽百姓懐之)吕¶
　公著(知河陽三城蠲役/法以寛下戸輸錢)呉元扆(冄知河陽河溢城将/壊元扆督工壅塞民)¶
　(免墊/溺)陳襄(知河陽縣治邑整/整有緒百姓便安)傅堯俞(神宗朝與王安/石議論不合移)¶
　(知河陽閲歳五徙自知/不為時所容請間而去)朱光庭(河陽判官遇事公/直不可干以私)霍¶
　安國(知懐州時有治狀靖康初/金人䧟懐州安國死之)金王競(河内令時歳/饑盜起競設)¶
　(方畧購賊不數月盡得之夏秋之交沁水泛溢歳𤼵/民築隄豪猾夤縁為奸競覈實之減費㡬半民為之)¶
　(諺曰西山至河岸縣官兩人半盖以競自前令韓希/甫皆有幹能正平令張元亦有治績而差不及故云)¶
　宋扆(沁南軍節度使貞祐初/元兵至懐州城破死之)元仇濟(懐孟路緫管興/學捄災民思其)¶
<pb:KR2k0008_WYG_028-62a>¶
　(徳/)梁貞(濟源縣尹縣有虎食牛貞牒城隍神而虎遂/死原昌井深而少水貞為檄投井中而水溢)¶
　(民甚/徳之)譚澄(中統初懐孟路縂管歳旱令民鑿唐溫渠/引沁水以溉田民用不饑教之種植地無)¶
　(遺/利)趙元善(濟源縣尹多善政民/懐其徳刻石頌之)徐徳恩(濟源縣簿蝗/入境徳恩禱)¶
　(之風寒大作蝗悉斃歳大/旱致禱即雨民愛戴之)范忠(河陽尹溴水泛溢隄/潰忠令塞其决處仍)¶
　(命鑿渠濬/水民利之)虎秉(河内知縣性剛果有志/節抑強扶弱决事眀敏)張煥(濟源縣/丞㢘介)¶
　(不茍吏畏民/服宿弊盡革)本朝沃墅(洪武初温縣知縣時民艱/於食墅令墾闢荒蕪樹藝)¶
　(桑棗百姓歌曰田野闢沃公力衣/食足沃公育比代去民遮道留之)劉瑜(永樂初懐/慶知府臨)¶
　(政不徐不亟作新文學郡/遂以治百姓至今思之)靳禮(永樂間知孟縣勤/政恤民以憂去民)¶
<pb:KR2k0008_WYG_028-62b>¶
　(保留之/  省志)張煥(永樂中濟源縣丞廉介不苛/吏畏民服宿弊盡革  省志)孫廸(宣/徳)¶
　(中武陟縣丞以績著陞陳留知縣比去/民為留鞾懸諸治門以識不忘  省志)李湘(正統/初懐)¶
　(慶知府律已廉潔恩威兼著/卒官百姓如喪父母  省志)虞瑄(正統中知温縣/有善政後以憂)¶
　(去邑民五百餘人詣闕乞/留陞河南知府  省志)崔謙(正統末任修武知/縣後以績最陞懐)¶
　(慶知府/  省志)胡宣(初任扶溝知縣優于治劇/保調温縣知縣  省志)倪□(成化/中以)¶
　(進士任兵部主事知懐慶府以/績最累給誥命旌異  省志)張珙(成化中懐慶/府經歴署温)¶
　(縣事有治績詔陞南/召縣知縣  省志)¶
流寓嵇康(晋譙郡人寓居河内之山陽寛/簡有大志能詩文為時所重)傅堯俞(鄆州/人徙)¶
<pb:KR2k0008_WYG_028-63a>¶
　(居濟源舉宋進士嘉祐中為監察御史屢進讜言元/祐中拜中書侍郎司馬光嘗稱其有清直勇三徳)¶
人物周聶政(軹人戰國時濮陽嚴仲子與韓相侠累有/隙欲報之聞政勇敢乃奉黄金百鎰為政)¶
　(母夀政以母在不許及母死獨行仗/劔刺殺侠累因自披靣抉眼而死)漢甪里先生(軹/人)¶
　(避秦居商雒山為四/皓之一也又云吴人)郭觧(軹人始以游侠睚眦殺人/後折節為儉以徳報怨厚)¶
　(施而薄望振人/之命不矜其功)石奮(河内溫人景帝朝為九卿子建/甲乙慶皆以馴行孝謹官至二)¶
　(千石景帝號奮為萬石君奮歸養于家歳時過宫門/闕必下車趨見路馬必式賜食于家必稽首俯伏而)¶
　(食家以孝謹聞雖齊魯諸/儒質行皆自以為不及)蔡義(溫人以眀經給事大/将軍幕府昭帝召見)¶
　(説詩悦之擢光禄大夫後/拜相以定䇿功封陽平侯)張禹(河内軹人眀習經學/仕為博士元帝朝授)¶
<pb:KR2k0008_WYG_028-63b>¶
　(太子論語成帝即位尊禮師傅與鄭寛中説書金/華殿累遷光禄大夫代王商為丞相封安昌侯)趙¶
　子(河内人事燕韓嬰受詩學生徒甚盛趙子以授蔡/誼誼授食子公與王吉食生授栗豊吉授長孫順)¶
　(由是韓詩有王/食長孫之學)傅喜(溫人傅太后從弟好學有志行/成帝遷為太子庶子哀帝時丁)¶
　(傅二家驕侈喜獨謙退守/節歴遷大司馬封髙武侯)蔡茂(河内懐人哀平間以/儒學顯徴試博士累)¶
　(遷侍中王莽居攝茂以病歸光武初徴拜議郎/遷廣漠太守後代戴渉為大司徒清儉匪懈)張𤣥¶
　(河陽人少習顔氏春秋建武中拜博士琅/琊徐業與語大驚曰今日相遭真觧矇矣)藥菘(河内/人天)¶
　(性朴忠嘗為郎獨直臺上家貧無衾枕毎食糠覈帝/入臺見而嘉之詔太官賜朝夕飡歴官南陽太守)¶
　衛颯(修武人家貧好學隨師無糧常傭以自給建武/初除侍御史遷桂陽太守理卹民事居官如家)¶
<pb:KR2k0008_WYG_028-64a>¶
　(修庠序之教/邦俗從化)野王二老(光武遣鄧禹西征送之於道/既返因於野王獵路見二老)¶
　(者即禽光武問曰禽何向並舉手西指言此中多虎/大王勿徃光武曰茍有其偹虎亦何患父曰湯即桀)¶
　(於鳴條而大城於亳武王即紂於牧野而大城於郏/鄏彼二王者偹非不深也光武悟顧左右曰此隠者)¶
　(也将用之/辭而去)丁蘭(河内人母喪刻木像事之若生鄰人/張叔醉詈母像以杖擊其首蘭歸見)¶
　(母像色若有不懌詢知之即奮擊張叔吏捕蘭/像為之垂泣郡嘉其孝通神眀奏之詔圖其形)張範¶
　(修武人性恬静徴命無所就弟承以方正拜議郎董/卓亂範承命徒共誅之弟昭亦為議郎魏曹操以範)¶
　(為㕘軍承領/趙郡太守)三國司馬芝(河内人避亂荆州躬耕守/節魏曹操以為廣平令歴)¶
　(甘陵陽平太守所在有績明帝賜爵關内侯芝不/矜亷隅在公卿間直道而行子岐仕為陳留相)司¶
<pb:KR2k0008_WYG_028-64b>¶
　馬懿(溫人少有竒節博學洽聞漢末兵亂慨然有憂/天下之心後受曹操顧命輔政傳至孫炎是為)¶
　(晋武帝追尊/懿為宣帝)常林(魏河内人年七歳父黨造門問伯/先在否汝何不拜林曰臨子字父)¶
　(何拜之有長益知名歴官刺史封髙陽鄉侯司馬懿/以鄉邑耆徳每為之拜或勸止之林曰彼自欲敦長)¶
　(幼之節貴非吾所畏拜非吾所制也時/論欲致之公輔林遂稱疾卒謚貞侯)司馬朗(河内/人年)¶
　(十二試經魏辟為司空掾屬後為堂邑長/入為丞相主簿遷兖州刺史政化大行)晉山濤(河/内)¶
　(懐人器量不羣少與阮籍為竹林友武帝朝為吏部/尚書甄收人物各為題目時稱山公啓事累官至尚)¶
　(書僕射加侍中初伐呉濤曰自非聖人外寕必/有内憂釋吳以為外懼不亦美乎人服其逺)山簡¶
　(濤子性溫雅有父風仕為征南将軍鎮襄陽毎出遊/習家池上置酒輙醉而歸名之曰髙陽池時有童兒)¶
<pb:KR2k0008_WYG_028-65a>¶
　(歌以嘲之子遐/仕至東陽太守)向雄(河内山陽人初仕魏為秦州刺/史成寕初為御史中丞遷侍中)¶
　(太康初為河南尹有/大志在朝多諌正)向秀(河内懐人清悟有逺識雅/好老荘註荘子𤼵眀竒趣)¶
　(與嵇康親善康沒作思舊賦/仕至黄門侍郎散騎常侍)茍晞(河内山陽人少為/司隷部從事後都)¶
　(督青兖二州練於官事文書盈/案裁决如流位至録尚書事)郭文(軹人少愛山水/尚嘉遯恒著糜)¶
　(裘葛巾採竹葉木實貿鹽以自給後隨晋東遷王導/迎置西園一旦忽求還山未㡬蘇峻叛人以為知㡬)¶
　南北朝司馬楚之(溫人晋宗室少有英氣能折節待/士劉裕墓晋楚之歸北魏授汝南)¶
　(大将軍封瑯琊王後為鎮西大将軍在/邉二十年以清儉著聞子悦豫州刺史)張蒲(修武人/父暈仕)¶
　(後燕慕容垂位至兵部尚書以清方稱蒲少有父風/慕容寶時仕為尚書左丞後遷相州刺史扶弱抑強)¶
<pb:KR2k0008_WYG_028-65b>¶
　(風化/大行)常爽(魏溫人篤志好學五經百家多所研綜州/郡辟命皆不就置館教授門徒至七百餘)¶
　(人時號儒/林先生)趙黙(溫人魏獻文時選部尚書當官謹飭/進爵河内公孝文立累功進爵為王)¶
　(謚曰/康子)司馬子如(溫人東魏丞相髙歡入洛以為大行/臺尚書天平初除尚書左僕射與髙)¶
　(岳等共知朝政齊/受禪封須昌縣公)司馬筠(溫人博通經史尤眀三禮/梁天監初為暨陽令有清)¶
　(節入為/尚書丞)張子信(河内人渉文學隠居白鹿山時出遊/京邑北齊太寕中徴為尚藥典御武)¶
　(平初為大中大夫善/易算及風角之術)隋張衡(河内人幼懐志尚有骨/鯁風仕至御史大夫知)¶
　(無不言後以讒賜死唐髙祖代隋/追贈大将軍南陽郡公謚曰忠)唐王琚(河内人有/才眀天文)¶
　(象緯/之學)王友貞(河内人父知敬善隷書武后時授麟臺/少監友貞少為司經局正字母病醫言)¶
<pb:KR2k0008_WYG_028-66a>¶
　(得人肉啖良已友貞割股以進母病愈詔旌其門神/龍初徴為太子中舍人固辭𤣥宗在東宫表以蒲車)¶
　(召不/至)穆寧(河内人剛正負氣節初以眀經調鹽川尉/安禄山反遣使誘寕寕斬以徇仕肅代二)¶
　(朝累官太子諭徳終秘書監長子賛御史中丞次質/右補闕次員侍御史次賞監察御史昆弟皆和粹世)¶
　(以珍味目之賛為酪質為/酥員為醍醐賞為乳臠)王智興(懐州溫人少驍鋭/累立戰功厯遷侍)¶
　(御史後平賊進中丞後加尚書左僕射又以戰功封/鴈門郡王進兼侍中卒贈太尉子晏平以功為散騎)¶
　(常侍遷朔方/靈鹽節度使)王晏宰(晏平弟甘露之變以功為御史/大夫累擢邠寕慶節度使後以)¶
　(太子少保分司/東都進少傅)裴休(濟源人講經著書終年不出戸/舉賢良方正為監察御史操守)¶
　(嚴正文宗朝拜相後罷為宣武軍節度使卒贈太尉/休為人藴藉能文章書有體法宣宗稱為真儒者)¶
<pb:KR2k0008_WYG_028-66b>¶
　韓愈(南陽人即今修武縣北南陽城是也七歳讀書/日記數千百言比長盡通六經百家之學擢進)¶
　(士第累官刑部侍郎時憲宗迎佛骨愈上表極諌貶/潮州刺史除鱷魚患尋改袁州召拜國子祭酒歴轉)¶
　(吏部侍郎卒贈禮部尚書謚曰文愈為文粹然/一出於正佐佑六經學者仰之如㤗山北斗云)盧仝¶
　(濟源人號玉川子好學博覧工詩嘗為月蝕詩譏元/和逆黨韓愈稱其工為茶歌句多竒警邑有盧仝煑)¶
　(茶/泉)張庭珪(濟源人慷慨有志尚舉進士累遷監察御/史黄門侍郎數直諫御史蒋挺坐法詔决)¶
　(杖朝堂庭珪執奏以為可殺不可辱時/服其知治體後入為少府監卒謚正穆)李商隠(河内/人世)¶
　(勣之裔孫舉進士調𢎞農尉又試拔萃中選補太子/博士遷檢校工部員外郎詩文瑰邁竒古世號其詩)¶
　(為西/崑體)五代叚希堯(河内人晋髙祖為河東節度時以/希堯為判官髙祖屯忻州軍中有)¶
<pb:KR2k0008_WYG_028-67a>¶
　(擁呼萬歳者希堯勸斬之髙祖/立遷諫議大夫累官禮部尚書)向拱(河内人少倜儻/負氣仕周累立)¶
　(戰功遷檢校太師武寕軍節度使宋封秦國公卒贈/中書令子徳眀官至洛苑使昱進士出身孫懌國子)¶
　(助教悦虞/部郎中)盧億(河内人少篤學以孝弚聞歴晋漢周/累官𢎞文館直學士宋初遷河南少)¶
　(尹以清介自持億性恬退聞其子多遜/知制誥即上章求解遂以少府監致仕)宋盧多遜(億/子)¶
　(周進士積官集賢校理宋初累遷翰林學士㕘知政/事太宗時拜中書侍郎平章事多遜博渉經史文辭)¶
　(敏給好任數有謀/畧坐事流崖州)穆衍(河内人累官直龍圖閣知慶/州嘗從韓絳宣撫陕西遇慶)¶
　(卒潰亂衍母在耀亟謁歸卒知衍名不敢近元/祐初大臣有議棄熈蘭者衍以為不可議遂止)史抗¶
　(濟源人宣和末為代州沿邉安撫副使金人圍代急/抗夜呼二子稽古稽哲曰吾昔語用事者鴈門宜擇)¶
<pb:KR2k0008_WYG_028-67b>¶
　(帥増戍彼皆不吾省今城必䧟吾将死事汝輩亦勿/以妻子為念而負國也二子泣曰唯命眀日城破父)¶
　(子三人突圍力/戰死於城隅)李伯宗(河陽人第進士歴大理卿刑/部侍郎言今情重法輕者許)¶
　(奏請情輕法重者不得焉恐非仁聖忠恕之意徽/宗納之以顯謨閣待制卒贈光禄大夫謚曰榮)傅¶
　察(濟源人堯俞從孫端重有特操為文溫麗舉進士/蔡京欲娶以女察拒之初調青州司法㕘軍宣和)¶
　(中以吏部員外郎使金不屈/死贈徽猷閣待制謚忠肅)傅伯成(察之孫少從朱/熹學登隆興初)¶
　(進士第累官集英殿脩譔知建寕鎮江府皆有善政/理宗時以寶謨閣學士奉祠伯成純實無妄毎稱人)¶
　(善不啻如己出語及姦邪則詞色俱/厲不少假借卒年八十四謚忠簡)陳芳(河陽人一/門十四世)¶
　(同居三百年孝義為時所重/芳仕為大理丞詔旌表其門)李曽伯(覃懐人後居嘉/興厯官寶章閣)¶
<pb:KR2k0008_WYG_028-68a>¶
　(直學士進權兵部尚書累以直言受賞曽伯初與賈/似道俱為閫帥邉境之事知無不言似道嫉之卒使)¶
　(不竟其/用云)元許衡(河内人號魯齋幼嗜學穎悟不凡及/長經傳子史禮樂名物星厯兵刑食)¶
　(貨水利之𩔖無所不通仕為集賢大學士兼國子祭/酒累遷中書左丞追封魏國公謚文正以道學鳴有)¶
　(文集傳世從祀孔子廟庭子師/可廣平路總管師敬西臺中丞)吕□(河内人從許衡/學衡為祭酒薦)¶
　(□為伴讀輔成教養其功為多嘗為四川行院都事/勸主帥李徳輝不殺王立未㡬立降巴人感徳立祠)¶
　(祀之累官翰林侍讀學士致/仕卒追封東平郡公謚文穆)馬景道(河内人隠居教/授徴拜國子助)¶
　(教陕西行省/提舉皆不就)蕭讓(武陟人資敏純篤才徳優贍仕至/山南湖北道提刑按察使卒贈司)¶
　(徒孟國公謚忠肅子七人珍仕至大司徒中都留/守珝無為路學教授親沒廬墓事聞詔旌其門)呉¶
<pb:KR2k0008_WYG_028-68b>¶
　恭祖(孟州人沉毅有才識仕為福建行省理問有能/聲累陞建興汀福四路總管所至以重厚見稱)¶
　(卒贈兵部尚書追封/渤海郡侯謚正肅)楊一(懐孟人至元間憐其叔清/家貧宻以分契詣神祠焚)¶
　(之與清同居者/三十年無間言)閔本(河内人性剛正敏給始為御史/臺掾平反寃獄甚有聲五轉為)¶
　(吏部尚書移刑戸二部皆以能見稱嘗上章乞謝事/不允詔授集賢侍講學士大兵薄京城本乃北向冄)¶
　(拜大書其職銜姓名于屋壁/與妻程氏及二女皆縊死)馬英(河内人性孝友父/喪哀毁二兄繼歿)¶
　(獨事母并奉二寡嫂與居比母喪卜地葬諸/喪親負土為四墳手植松柏廬墓側終其身)本朝馮¶
　冕(孟縣人洪武初以儒士舉為欒城縣丞有廉能/聲尋用薦陞春坊贊善大夫九年遷刑部尚書)¶
　(以疾歸/老于家)劉幹(修武人洪武癸酉科舉人仕為長洲/縣丞清修苦節公平仁恕民信愛之)¶
<pb:KR2k0008_WYG_028-69a>¶
　(比卒如失父母貧不能歸民為買舟資送留衣冠/葬於虎丘山側立石表其上曰劉公墩歳時致祭)¶
　(焉/)王鐸(修武人洪武丙子科鄉舉除鳳陽府教授/尋用薦陞金華知府子愈懋孫璠俱進士)¶
　(第志/省)髙俊(温縣人永樂初由貢士累/官山西右布政使  省志)王黻(河内人/永樂癸)¶
　(卯科舉人仕為山東嶧縣知縣蒞政㢘勤眀達大/體秩滿嶧民詣闕保留賜勅褒異仍任三載後致)¶
　(仕老弱遮道/挽留  省志)趙瑛(河内人除監察/御史  省志)孫毓(武陟人初/登洪武丙)¶
　(子科鄉舉後代祖父行戍十有四年居母喪廬墓/三年躬負磚土築為墳臺髙丈五許年九十詔賜)¶
　(冠帶㡬百齡/而卒  省志)¶
列女聶嫈(軹人聶政姊政刺殺韓相侠累自皮面抉/眼而死韓暴其尸於市購問無知者嫈徃)¶
<pb:KR2k0008_WYG_028-69b>¶
　(視之知是政乃伏屍哭曰是軹深井里人聶政也/以妾在之故重自刑以絶蹤妾奈何畏誅終滅賢)¶
　(弟之名乃呼天悲/哀遂死政之傍)何氏(元懐孟人夫沒守志養舅/姑以夀終親負土築其墳)¶
　(髙三/尺)康孝女(本朝濟源人父友賢年老無子擇王/珏入偦女勸母納妾生子而乏乳女)¶
　(亦生女遂捨之乳其弟曰吾父老矣女可得弟不/可再得也母嘗構疾甚輙嘗糞甜苦夫早沒誓不)¶
　(再適時/人稱之)秦氏(修武人江彦深妻夫早逝誓不再適/勤儉奉養舅姑洪武二十八年有司)¶
　(以聞旌表其/門  省志)鄭氏(温縣人孟景妻年十七適景二/十三而景亡二子俱幼家且貧)¶
　(甚甘於守節父母憐其少寡議欲再適乃截髮自/誓躬勤紡績以養舅姑撫育二子及舅姑繼沒竭)¶
　(力營葬哀毁骨立守節四十九年始終無瑕玷/有司以其事聞天順庚辰詔旌其門  省志)¶
<pb:KR2k0008_WYG_028-70a>¶
仙釋司馬承禎(温人事潘師正傳辟榖道引之術唐睿/宗召問其術對曰為道日損損之又損)¶
　(以至於無為帝曰治身則爾治國若何對曰國猶身/也故游心於淡合氣於漠與物自然而無私焉則天)¶
　(下治帝嗟嘆曰廣成之/言也卒謚貞一先生)賀蘭(號棲真自言百歳善服/氣徃徃不食或時縦酒)¶
　(能啖肉至數斤始居嵩山紫虚觀後徙濟源奉仙觀/宋真宗召至問曰人言先生能點化萬金信乎對曰)¶
　(臣願陛下以堯舜之道點化天下顧方士偽術不足/為陛下道真宗奇其言賜號宗𤣥大師賚以紫服白)¶
　(金仍蠲觀之田賦未㡬求還舊居卒/時大雪經三日頂猶熱人多異之)古峰和尚(姓周/氏為)¶
　(盤谷寺僧甘心守浄修廢寺三十餘所悟三/空之性理為一代之名僧臨終有偈  省志)¶
　¶
<pb:KR2k0008_WYG_028-70b>¶
　¶
　¶
　¶
　¶
　¶
　¶
　¶
　明一統志卷二十八¶
