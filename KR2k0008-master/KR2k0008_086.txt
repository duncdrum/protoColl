# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.926732
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八十六
<pb:KR2k0008_WYG_086-1a>¶
欽定四庫全書¶
　明一統志卷八十六¶
　　　　　　　　　　　　　明　李賢等　撰¶
　　雲南布政司¶
　雲南古梁州之南境為徼外夷地漢置益州郡領於益¶
　州部刺史自唐至宋為蒙氏段氏所據元置雲南諸路¶
　行中書省及肅政亷訪司于中慶又置曲靖等路慰宣¶
　司于曲靖臨安等處宣慰司于臨安大理金齒等處宣¶
<pb:KR2k0008_WYG_086-1b>¶
　慰司都元帥府于金齒本朝改置雲南等處承宣布政使¶
　司領雲南大理臨安楚雄澂江廣西廣南鎮沅䝉化景東¶
　永寜順寜一十二府曲靖姚安鶴慶武定尋甸麗江元江¶
　永昌八軍民府北勝新化二州者樂甸一長官司禦夷孟¶
　定孟艮二府孟養軍民指揮使司車里木邦老撾緬甸八¶
　百大甸大苦刺麓川平緬底馬撒八宣慰使司干崖南甸¶
　隴川三宣撫司鎮康灣甸大侯威逺四州芒市鈕几孟璉¶
　茶山麻里五長官司置雲南都指揮使司領雲南左雲南¶
<pb:KR2k0008_WYG_086-2a>¶
　右雲南中雲南前雲南後廣南大理臨安曲靖景東¶
　楚雄洱海平夷越州䝉化陸凉永昌大羅一十八衞¶
　瀾滄騰衝二軍民指揮使司宜良易門安寜馬隆楊¶
　林堡十八寨木宻關七守禦千户所置雲南等處提¶
　刑按察司分普安臨元金滄洱海四道監察諸府州¶
　衞所三司並治于雲南府云¶
　　　雲南府(東至澂江府邑市縣界一百八十里南/至澂江府河陽縣界一百二十里西至)¶
　　　　(臨安府廣通縣界三百五十里北至尋甸軍/民府界二百一十里自府治至南京七千二)¶
<pb:KR2k0008_WYG_086-2b>¶
　　　　(百里至京師一萬六百四十六百四/十五里  糧三萬四千二百石零)¶
建置沿革禹貢梁州之界天文井鬼分野周以前為徼¶
　外西南夷僰鳩獠慓躶毒獹咢烏蠻所居地楚莊蹻¶
　畧地西至滇池因王其地號滇國秦常頞通五尺道¶
　頗置吏焉漢武帝遣將臨滇滇王舉國降遂置益州¶
　郡治滇池蜀漢改益州郡為建寧郡又分建寜置雲¶
　南郡晉因之兼置寜州宋齊並為建寜郡隋置昆州¶
　後廢唐初復置後為南詔蒙氏所據改為善闡府歴¶
<pb:KR2k0008_WYG_086-3a>¶
　鄭趙楊三氏至大理段氏以髙智深領善闡牧遂世¶
　有其地元初置善闡萬户府至元中改置中慶路本¶
　朝洪武中改雲南府領州四縣九¶
　昆明縣(附郭漢為滇池縣地隋為昆州之境唐為晋/寜縣地元初立二千戸所後改置善州領昆)¶
　(明官渡二縣後州廢縣存尋又省官/渡入焉本朝因之編户二十七里)富民縣(在府城/西北九)¶
　(十里唐初為西寜州地貞觀中改西寜曰梨州烏蠻/酋些門些未始築馬舉籠城號梨灢甸元至元初立)¶
　(梨灢千户所後改為富民/縣本朝因之編户二里)宜良縣(在府城東南一百/五十里昔蠻酋囉)¶
　(氏築城號囉裒籠唐貞觀中置匡州領匡川等縣元/初立宜良匡城及大池千戸所至元中改置宜良州)¶
<pb:KR2k0008_WYG_086-3b>¶
　(領大池大赤二縣後改州為縣併/二縣入焉本朝因之編户四里)嵩盟州(在府城東/北一百二)¶
　(十里古滇國地烏蠻車氏等居此後為枳氏所奪因/名枳磑昔有漢人築金城于此曰長州因築臺與蠻)¶
　(盟故名其地曰嵩盟唐時䝉氏置長城郡宋時屬大/理段氏改嵩盟郡元初立嵩盟萬户府至元中改為)¶
　(長州尋陞為嵩盟府後復為州領楊林邵甸二縣本/朝初因之洪武中省邵甸縣入州成化間楊林縣亦)¶
　(併入編/戸九里)晉寧州(在府城東南一百里漢滇池縣地晉/隆安初置晉寜州唐武徳初置昆州)¶
　(及晉寧縣後䝉氏段氏皆為陽城堡部元初立陽城/堡萬戸府至元中復為晉寧州本朝因之編戸五里)¶
　(領縣/二)歸化縣(在州北二十里安江城昔有吳氏居之/因名大吳籠後為些莫徒蠻永偈所據)¶
　(元初𨽻呈貢千所至元中分置/歸化縣本朝因之編户三里)呈貢縣(在州北六十/里有故城曰)¶
<pb:KR2k0008_WYG_086-4a>¶
　(呈貢城世為烏白些門些莫徒門茶僰五種蠻所居/元初立呈貢千户所至元中改為晟貢縣本朝改呈)¶
　(貢縣編/戸四里)安寜州(在府城西南八十里古滇國螳螂川/也漢為益州郡之連然縣晉屬建寜)¶
　(郡隋屬昆州唐武徳初置安寧縣𨽻昆州䝉閣羅鳳/叛唐以蘇閉阿裒治之大理以髙氏守之元初𨽻陽)¶
　(城堡萬戸府至元初立安寜千戸所後/改為州本朝因之編戸一十里領縣二)羅次縣(在州/八九)¶
　(十里古壓磨目村本烏蠻羅部農落彈所居地大理/時髙量成令高白連慶治其地元至元中因羅部置)¶
　(羅次州𨽻中慶路後改為縣屬/安寧州本朝因之編戸三里)禄豐縣(在州西一百/八十里古禄)¶
　(琫甸白村昔烏僰蠻居之以其地瘴熱遷徙不常大/理時髙智昇子義勝治其地元初𨽻安寜千户所至)¶
　(元中置禄豐縣屬安寜/州本朝因之編戸三里)昆陽州(在府城南一百五十/里地在滇池南漢屬)¶
<pb:KR2k0008_WYG_086-4b>¶
　(益州郡晉屬寜州梁時為土人爨瓉所據隋南寜夷/爨翫拜昆州刺史唐開元前置河東等二十二州𨽻)¶
　(嶲州改𨽻黎州都督後沒于南詔宋時大理以髙氏/治之名巨橋城元立巨橋萬戸府至元中改為昆陽)¶
　(州本朝因之編/戸四里領縣二)三泊縣(在州西北七十里昔僰獠蠻/所居之地後為大理所有以)¶
　(善善闡元初𨽻巨橋萬戸府至元中於那龍/城置三泊縣以溪為名本朝因之編戸二里)易門縣¶
　(在州西一百五十里昔烏蠻酉仲磨由男所居之地/大理時高福世守其城元初立洟門千戸所𨽻巨橋)¶
　(萬戸府至元中改易門/縣本朝因之編户三里)¶
郡名滇國(春秋/時名)益州(漢名益之為言隘也言其地/險隘亦曰疆壌益大故曰益)建寜¶
　(蜀漢/名)晉陵(晉/名)¶
<pb:KR2k0008_WYG_086-5a>¶
形勝接吐蕃際黔巫(唐書東距爨東南屬交阯西摩/伽陀北接吐蕃東北際黔巫)西¶
　南重鎮(元儒學提舉何/𢎞佐禮樂記)會要之地(蹇郁修/學記)山川明秀¶
　(大徳/橋記)¶
風俗種類非一習俗不同(雲南志諸䖏之夷種類非一/曰僰人曰爨人即羅羅有黒)¶
　(白二種曰麽㱔曰禿老曰㱔門曰蒲人曰和泥蠻曰/白夷又有小百夷曰土獠曰羅舞曰撒摩都曰摩察)¶
　(曰濃人曰山後人曰哀牢人曰峨昌蠻曰□蠻曰魁/羅蠻曰傳尋蠻大扺滇南之夷皆此數種其所習俗)¶
　(各不/相同)男女勇揵不鞍而騎善用矛劎(唐/書)勤耕務實敬¶
　釋誦經　嚚訟好鬭(俱郡/志)俗無禮儀死不葬祭(元史/賽典)¶
<pb:KR2k0008_WYG_086-5b>¶
　(赤傳俗無禮儀男女自相/配偶死則火之不為𦵏祭)臘月祀祖(嵗以臘月二十/四日祀祖如中)¶
　(州上塜/之禮)食貴生(猪牛雞魚皆生/醢之和以蒜食)交易用貝(貝俗呼作/&KR1437;以一為)¶
　(庄四庄為手四手為苗五/苗為索雖租稅亦用之)椎髻編髪(男子披氊椎䯻/婦人不塗澤髮)¶
　(以青紗分編繞首盤繫處子孀婦/出入無間情通私耦然後成婚)首戴次工(製如漁/笠覆以)¶
　(黑氊親故雖久别無拜跪唯取/次工以為禮以上俱方輿勝覽)¶
山川五華山(在府城内/上有佛寺)螺山(在府城北舊名盤坤山有/巨石色皆深碧如螺髻下)¶
　(有潮音洞洞門/有盤瓠廟基)商山(在螺山北連峰叠巘丹崖翠壁/若鸞停鵠立下有冷泉土人云)¶
　(浴之可/去風疾)石鼻山(在府城西一十里山/有白石狀如人鼻)進耳山(在府城/西二十)¶
<pb:KR2k0008_WYG_086-6a>¶
　(里許上有廟俗傳有漢使卒于/此土人祠之春秋祭祀則豐稔)聚仙山(在府城西二/十里一名筆)¶
　(架山北有神魔洞下/有泉流入鴛鴦池)抹葱山(在府城東/二十里)樂錯半山(在/府)¶
　(城北二/十里)玉案山(在府城西二十五里一名列和蒙山/秀麗多泉石石有碁盤山北平坡中)¶
　(有三泉如盆池郡人春日遊/賞于此山中有玉案蘭若)文殊山(在府城北二十/五里一名䝉滯)¶
　(雄山上有文殊/堂及文殊泉)金馬山(在府城東二十里西對碧雞/山中隔滇池山不甚髙而綿)¶
　(亘西南數十里上有/長亭下有金馬關)碧雞山(在府城西南三十里東/瞰滇澤蒼崖萬丈緑水)¶
　(千尋月印澄波雲横絶頂雲南一佳景也漢宣帝時/方士言益州有金馬碧雞可祭祀而致遣王褒往祀)¶
　(至蜀而卒顔師古謂金形如雞碧形如馬未知果否/元張雄飛詩北闕辭丹鳳南雲看碧雞紫苔移玉座)¶
<pb:KR2k0008_WYG_086-6b>¶
　(瑤草濕金泥雨霽龍歸洞風生虎/渡溪尋梅穿竹逕採藥躡松梯)太華山(在碧雞/山西北)靈¶
　芝山(在富民縣西南二/里舊名赤晟化山)洞口山(在富民縣東南三里/下有洞水從中流出)¶
　(經縣南西北/入安寜河)顛臥山(今名滇/和山)嚕臥山(今名魯/和山)䝉課卧¶
　山(今名無怯和山俱在/富民縣西十餘里)黄弄山(在富民縣/北十五里)客爭容山¶
　(在宜良縣東一十里為/縣鎮山今名犁摩□山)觀音山(在宜良縣西一十里/山頂有泉今名水井)¶
　(山其南有/岩泉山)北樂山(在宜良縣北三十里一/名播雄山今名保紅山)笮箐山(在/宜)¶
　(良縣西/五十里)蛇山(在嵩盟州治北山/小而竒形如盤蛇)羅錦山(在嵩盟州東/北一十五里)¶
　(岩石峭立紋彩若羅錦下有/泉亦名羅錦有灌溉之利)秀嵩山(在嵩盟州東二/十里聳秀揷霄)¶
<pb:KR2k0008_WYG_086-7a>¶
　(漢環州之/山此為最)彌雄山(在嵩盟州北三十里蒼崖疊出望/之蔚然土壌肥饒蔬果繁夥今名)¶
　(彌秀/山)欶雺山(在□盟州東四十里世傳䝉世隆征烏/蒙得四女歸至此山四女遥望故鄉俯)¶
　(仰歎息忽山顛霧結三峰蠻謂三為欶注為雺其/山&KR0886;崒獨峻登眺則雲南悉在目中又名峻葱山)抹¶
　摐山(在嵩盟州西五十里春月開三色聚/八仙花布滿山澗土人謂之登花)東葛勒山¶
　(在嵩盟州故邵甸縣西北/髙三十里為南中之名山)竹雄山(在嵩盟州故楊/林縣舊治南)楊¶
　林山(在嵩盟州故楊林縣治東羣峰立/屏列如畫山麓有石狀狀如羊)烏納山(在嵩盟/州故楊)¶
　(林縣西南一十里有石如馬頭土人以烏納名/之山周百餘里西距呈貢東接宜良水草宜牧)萬松¶
　山(在晉陵州東五里中有/萬松盤龍羅漢三寺)金砂山(在晉寜州西五里/產砂石其色如金)¶
<pb:KR2k0008_WYG_086-7b>¶
　五龍山(在晉寧州南五里山多雲氣/上有五龍泉一名小石屏山)光長山(在晉寜/州西南)¶
　(一十里北瞰滇池上有二竒/石腹中空洞叩之如鐘皷聲)三台山(在呈貢縣治北/三山相屬如台)¶
　(星一名/萬福山)象兔山(在呈貢縣西南一/十五里舊有蠻寨)羅青山(在安寜州/治西上有)¶
　(羅青廟廟前/泉極甘美)呀嵕山(在安寜州西北五里州之主山/山有煎鹽水及產仙茅花木)¶
　洛陽山(在安寜東一十里昔段氏于上鑿十六羅漢/建法華寺下有泉流經東橋灌田三千餘畆)¶
　岱晟山(在安寜州北一十五里昔/嘗產仙女稻今名筆架山)葱山(在安寜州西/北二十里髙)¶
　(聳冠諸山其北/復起為鳳城山)玉龍山(在羅次縣東三里中有碧石/竇湧泉如玉龍吐水之狀)¶
　九戍山(在羅次縣舊治南五里/又名九峯今名九湧)穹盪山(在羅次縣南/一十五里烏)¶
<pb:KR2k0008_WYG_086-8a>¶
　(蠻謂之崛嵕峰/上有穹盪庵)苴麽崱裒山(蠻語譯云子望母之山/有二一在羅次縣舊治)¶
　(東北四十里一/在縣西三十里)䝉荅縳山(在緑豐縣西五里勢如/翠屏今名三次和山)南¶
　平山(在豐禄縣西一十五里三/面陡峻惟南稍平故名)姚陵山(在禄豐縣東/北三十里舊)¶
　(名驥琮籠山群山中一峰/聳拔山頂有泉及古寨)長松山(在昆陽州西五/里上多松石)僊¶
　卧山(在昆陽州滇池之/側一名白鳥山)望州山(在昆陽州北一十里/其勢昂聳回顧州治)¶
　珊䝉果山(在昆陽州西一十里山如/翠屏頂秀三峯竒分八面)寳應山(在昆陽/州東南)¶
　(一十/里)雲龍山(在三泊縣西北一十五里岡巒秀/聳四時蒼翠將雨則雲凝其上)葱䝉¶
　臥山(在三泊縣舊治北一十五里/上有漢人舊城及王仁求碑)白鶴山(在三泊縣/西南一十)¶
<pb:KR2k0008_WYG_086-8b>¶
　(四里相傳有鶴/巢其上故名)滑光嶍山(在三泊縣舊治西南三/十里岩上有一小城)娘¶
　當山(在易門縣北舊名戈晟/智桶山三峯聳秀可愛)蒙低梨巖山(在易門縣/舊治南五)¶
　(十里髙揷雲漢/下有坪谷宜牧)禄益惡危山(在易門縣舊治西一百/里上有依依主城昔善)¶
　(關邉戍/之所)響石(在富民縣東八里石色青白/狀如馬鞍擊之有聲如磬)滇池(在府/城南)¶
　(一名昆明池一名滇南澤周廣五百餘里合盤龍江/黄龍溪諸水滙為此池中產衣鉢蓮花盤千葉蘂分)¶
　(三色下流為螳螂川中有大小卧納二山史記滇水/源廣末狹有似倒流故曰滇漢武帝欲伐滇國於長)¶
　(安西南穿昆明池/象之以習水戰)螳蜋川(源自滇池縈廻安寜州治/過昆陽州冨民縣下入金)¶
　(沙/江)渠濫川(在昆陽州東南五/里東北流入滇池)大池江(一名盤江一名/大河從澂江府)¶
<pb:KR2k0008_WYG_086-9a>¶
　(邑市縣北入宜良縣/境八十里出縣界)大城江(源自陽宗縣明河流經/宜良縣東下入盤江)¶
　盤龍江(一名滇池河源自嵩盟州故郡甸縣之東山/西山凡九十九泉合流經府城東又南入滇)¶
　(池/)龍巨江(一名龍濟溪源出尋甸果馬山/流經嵩盟州東南入嘉利澤)西湖(在府/城西)¶
　(周五里蒲藻長青/人多泛舟遊賞)安寧河(源出安寜州東經冨民縣/南又東至羅次縣為沙摩)¶
　(溪至禄豐縣為大溪至易門/縣為九渡河流入元江府界)大堡河(源出新興州界/經晉寜州永興)¶
　(鄉分沅/入滇池)星宿河(在禄豐縣西源出武定/府過易門縣流入元江)洟札郎水(在/富)¶
　(民縣東北一十/里西入大溪)農納水(在富民縣北五十里源/出武定府界北入大溪)龍泉¶
　水(在富民縣西五里俗傳/中有龍怪立祠鎮之)彌雄水(出彌雄山南/入羅婆澤)牧様¶
<pb:KR2k0008_WYG_086-9b>¶
　水(源出嵩盟州牧様/澗西南入滇池)嘉利澤(在嵩盟州東南一十五/里周百餘里水溉民田)¶
　(魚供民食又/名楊林澤)交七浦(在歸化縣東北二/十里廣二百餘畆)荷花池(在府/學後)¶
　(一名九/龍池)黑龍池(在府城北二十五里一名黑魚池深/不可測人莫敢取其魚傍冇龍祠及)¶
　(文殊閣禱雨輒應/其西有白龍池)湯池(在安寜州北一十里雲南温/泉非一惟此為最色如碧玉)¶
　(可鑒/毛髪)紅蓮沼(在富民縣治東南泉常湧/出荷花爛熳上有龍神祠)清侯井(在布/政司)¶
　(内大理高智昇為善□演/習號清侯鑿井得□演名)石井(在昆明縣黒林堡東/周迴五尺泉出石竅)¶
　(中甚/清潔)里仁井(在昆陽州官道傍其水滿/井&KR1070;之即涸滲久乃復舊)龍泉(有四一/出商山)¶
　(下湫傍有祠祠西有亭扁曰第一泉東冇龍泉觀一/出城西勒甸村山中水分青白色上有祠一出碧雞)¶
<pb:KR2k0008_WYG_086-10a>¶
　(山下洞内有金線魚故又/名金魚泉一出楊林縣)瀑布泉(在府城西二十里/寳珠寺後崖髙十)¶
　(餘丈泉自上生下噴/珠濺沬清澈可愛)對龍泉(在嵩盟州西資善里兩/泉對流百餘步始合流)¶
　(入嘉/利澤)石洞泉(有二一在嵩盟州資善里洞髙丈許泉/出其中一在昆陽州平定鄉小山下有)¶
　(三洞泉出會而為潭中有青白/大魚俗呼隨龍魚人不敢捕)羅錦泉(在嵩盟州月/豐里流灌田)¶
　(畝/)海眼泉(在安寜州治北一日三潮隨湧/隨涸俗傳僧戒照卓錫之泉)文殊泉(出/文)¶
　(殊山下流過松/花堰入西湖)¶
土產鐵(昆明/縣出)馬(昆明富民宜良三縣出世稱西馬/又易門縣䝉低梨巖山常産異馬)氊(州/縣)¶
　(俱出細宻/為天下最)鹽　碧瑱子(俱安寜/州出)石緑(禄豐羅次/二縣出)五色¶
<pb:KR2k0008_WYG_086-10b>¶
　花石(彌雄山出狀如/馬腦可作器皿)香附子　紫花木(俱出/府境)¶
公署安寜鹽井鹽課提舉司(在安寧/州治西)雲南左衞(在府/治東)雲¶
　南右衞(在府/治南)雲南中衞(在府治/東南)雲南前衞(在府治/西南)雲¶
　南後衞(在府治/東南)廣南衞(在府治東南俱/洪武十五年建)宜良守禦千¶
　戸所(在宜良/縣治西)安寧守禦千戸所(在安寜州/治西南)易門守禦¶
　千戸所(在易門縣南三十里舊縣/治俱洪武二十四年建)楊林堡守禦千戸¶
　所(在楊林縣東五里/洪武三十五年建)十八寨守禦千戸所¶
學校雲南府學(在府治南元至元間中慶路縂管張立/道等建先是雲南未知尊孔子祀王逸)¶
<pb:KR2k0008_WYG_086-11a>¶
　(少為先師立道置學舍首建孔子廟本朝西平/侯沐英勒周子太極圗并朱子白鹿洞規于碑)嵩盟¶
　州學(在州治西元至正/中建本朝重建)晉寜州學(舊在州治北正統/七年移建州治西)¶
　安寧州學(在州治北元大徳/中建本朝重建)昆陽州學(在州治北永/樂元年建)¶
　昆明縣學(在縣治東/本朝建)宜良縣學(在縣治西/本朝建)呈貢縣學¶
　(在縣治東/本朝建)禄豐縣學(在縣治北/本朝建)¶
宫室聚逺樓(在五華山寺内日本僧曇演建以一覽滇/南之景而名本朝都督沐昂重修潘仁詩)¶
　(樓前風景似中華樓外峯巒際海涯逺近屯營諸部/落髙低花栁萬人家斷雲影接𤣥猿樹積水光連白)¶
　(鳥沙欲挽銀河洗兵/甲相期稳泛月中槎)尊經閣(在府學元建蔵璽書名/御書閣後改宸章閣本)¶
<pb:KR2k0008_WYG_086-11b>¶
　(朝黔國公沭晟/重修改今名)敬思堂(在府城中本朝西平侯沭/英建學士王景章有記)思¶
　召堂(在大華山下内有西平侯遺文滇人/思□如周人之思召伯因以名堂)㤗然堂(在/聚)¶
　(逺樓/北)真意亭(在泰然堂後滇/人遊燕之所)盟蠻臺(在嵩盟州治南/俗傳昔漢人居)¶
　(此及烏白蠻强盛漢人徙去相與/會盟於此因號嵩盟今土臺尚存)¶
關梁金馬關(在金馬/山下)碧雞關(在碧雞/山北麓)漙潤橋(在府城東/舊名至正)¶
　龍濟橋(在嵩盟州南/一十五里)四通橋(在晉陵/州西村)永濟橋(在宜良/縣湯池)¶
　(廵檢/司□)濟逺橋(在呈貢/縣治南)永豐橋(在禄豐/縣治南)¶
山川五華寺(在五華山舊名憫忠寺元至元初建雲南/諸利惟此為最本朝雲南叅政姚肇遊寺)¶
<pb:KR2k0008_WYG_086-12a>¶
　(詩五峯山髙幾千尺快□凌空近奎壁/朱欄倒影巖壑間露浥嵐光翠堪挹)大華寺(在大/華山)¶
　(頂元賽典赤建俯瞰滇池僧佛財於寺中建/為髙閣本朝都督沭晟為匾曰一碧萬頃)圓通寺¶
　(在螺山下盤谷/間窮幽極阻)常樂寺(在府城南/俗呼西寺)覺照寺(在府城南/俗呼東寺)¶
　(二寺俱唐貞元初弄棟節度使/玉嵯顛創各冇白塔髙十三丈)筇竹寺(在玉案山唐/貞觀初建其)¶
　(寺深邃花木竹/石幽雅可掇)靈芝寺(在富民縣治西元延祐初建/始闢基得靈芝五本因名)¶
　宗鏡寺(在嵩盟州蛇山/頂唐天祐中建)長春觀(在府治東元至大初/建中有文昌祠神應)¶
　(異/常)¶
祠廟大靈廟(在府治東昔䝉氏尊摩訶迦羅大黑天神/立廟祀之元載于祀典至今滇人信焉)¶
<pb:KR2k0008_WYG_086-12b>¶
　碧雞神廟(在碧雞/山東)金馬神廟(在金馬山西/今移府城中)姚岳廟(在/晉)¶
　(寜州西十五/里臨滇池)忠烈廟(在晉陵州古土城内祀晉陵州/刺史李毅之女秀惠帝時五苓)¶
　(蠻寇寜州毅卒其女明達有父風衆推領州事奨勵/将士嬰城固守伺夷稍怠出軍擊走之唐開元初賜)¶
　(廟/額)咸陽王廟(在府治西祀元平章/贈咸陽王賽典赤)黔寧王廟(在府治/西祀本)¶
　(朝西平侯沭英追封黔寜王載諸/祀典其南建昭靈觀以典廟祀)定逺王廟(在黔寜/王廟東)¶
　(王名晟英之子/有勲勞故祀之)¶
陵墓梁王墓(在進耳山梁王/名博羅元宗室)賽音迪延齊墓(在善□北門賽音/迪延齊元雲南行)¶
　(省平章徳政甚多及卒百姓巷哭交阯王感其徳遣/使者十二人齊衰為文致祭其文有生我育我慈父)¶
<pb:KR2k0008_WYG_086-13a>¶
　(慈母/之語)王禕墓(在府城東南二里禕金華人本朝洪武/五年以翰林待制招諭雲南危言正色)¶
　(責以大義為元遺孽梁王所害/正統間贈翰林學士諡忠文)¶
古蹟苴蘭城(在府城北十餘里楚莊蹻王滇時所築/名穀昌城傍有王女城乃梁時所築)髙¶
　嶢闗城(在昆明縣關/津最要處)金城(在嵩盟州西/南漢人所築)天女城(在晉/陵州)¶
　(西昔李毅之女秀/代父領鎮時所築)古土城(在晉陵州西北隋刺史梁/毗所築有九門十二衢今)¶
　(惟存陽/城堡耳)河東州城(在葱䝉臥山東唐置州土人稱為/華納城城外有石碑題曰大周故)¶
　(河東州刺史王府君/碑王府君求仁也)集興籠城(在嵩盟州南又有梅/堂阿葛籠䝉琮籠白)¶
　(籠諸城周回相望數十/里俱南詔揚祐所築)伽宗城(在呈貢縣治西大理/段氏時土官伽宗所)¶
<pb:KR2k0008_WYG_086-13b>¶
　(築/)江東城(在安寧/州東南)青籠城(在安寜/州北)驥琮籠城(在禄豐/縣東北)¶
　巔裒城(在禄豐/縣南)羅部城(在羅次縣北皆/蠻酋恃險處)廢官渡縣(在/府)¶
　(城東南三十里元置縣尋省入昆明市中有/古碑相傳䝉摩訶嵯與三十七部會盟時立)廢邵甸¶
　縣(在嵩盟州西四十里元立邵甸/千戸至元中置縣本朝省入州)廢大甫縣(在晉陵/州南二)¶
　(十里元置縣/尋省入州)廢河西縣(在昆陽州河西鄉元至/元中置縣尋省入州)諸葛¶
　營(在宜良縣南小石嶺諸葛/亮嘗營于此又名諸葛峒)諸葛碑(唐廣徳初鳳伽/異築拓東城故)¶
　(有諸葛亮石刻文曰碑即仆蠻為/漢奴夷畏誓常以石搘捂今廢)爨王墓碑(在昆明/縣東一)¶
　(十五里題曰大周昆明隋西爨王之/碑成都閭邱均撰洛陽賈餘絢書)山亭記碑(在三/泊縣)¶
<pb:KR2k0008_WYG_086-14a>¶
　(西七里山中昔高智圎建亭/為遊觀之所僧楊子雲為記)¶
名宦周莊蹻(楚威王命為将軍畧定滇池會秦擊楚道/絶因自王於滇索隐賛曰西南外徼荘蹻)¶
　(始通勞浸靡莫異俗殊/風及置郡縣萬代推功)漢王然于(武帝遣然于間出/西南夷求身毒國)¶
　(道閉於昆明者嵗餘後以/誅南夷兵威諭滇王入朝)郭昌(元封初以将軍将兵/臨滇滇王降及靡莫)¶
　(等國悉平尋/叛昌復平之)衞廣(中郎将同郭昌/討平滇王諸國)文齊(王莽末益州/太守郡夷畏)¶
　(服公孫術據蜀齊固拒之聞光武即位乃/間道遣使自聞徵為鎮逺将軍封成義侯)劉向(威武/将軍)¶
　(建武中領兵臨滇池/諸夷之叛諸部悉平)張翕(永平間益州太守政/化清平得夷人心)張喬¶
　(益州刺史安帝時諸蠻叛喬奏滑吏侵犯蠻/夷者九十餘人皆減死論三十六部皆内附)王阜(益/州)¶
<pb:KR2k0008_WYG_086-14b>¶
　(太守始興學/校漸移其俗)三國諸葛亮(蜀漢建興初征南中所在/戰㨗遂至滇池聞孟獲者)¶
　(為夷漢所服亮生致之使觀營陣縱使更戰七縱/七擒獲曰公天威也南人不復反矣南中遂平)張¶
　嶷(仕蜀漢同馬忠收斬南夷劉冑後牂/牁興古獠種復反嶷嶺諸營討平之)晉王遜(永嘉/中寧)¶
　(州刺史時州境被冦遜惡衣菲食招集勞/徠誅伐豪横州境復安夷民甚畏愛之)姚岳(永嘉/中李)¶
　(雄冦寜州刺史王遜遣兵拒之大破賊追至瀘水不/□不還遜怒鞭岳岳裂冠而卒時人寃之為立廟焉)¶
　李毅(南蠻校尉持節鎮寜州討平夷寇統五十八部/李雄亂毅死之其女秀有父風衆推領州事竟)¶
　(破賊保境比卒郡/夷立廟為之立廟)南北朝王紀(梁益州都督武帝時/建寜越嶲叛紀開通)¶
　(道路撫/定夷人)隋史萬嵗(行軍司馬自蜻蛉川至/渠檻川破三十餘部)唐楊佑(南/詔)¶
<pb:KR2k0008_WYG_086-15a>¶
　(時清平官封長州郡公撫/治本郡蠻民甚敬畏之)元賽音迪延齊(雲南行省平章/政事教民拜跪)¶
　(禮儀婚姻行媒死者為之棺槨祭奠又教民播種為/陂池以備水旱創建孔子廟明倫堂講經史授學田)¶
　(由是文風稍興及/卒百姓號哭震野)阿魯(中慶路達嚕噶齊閲版籍得/隠戸萬餘即其地屯田疆理)¶
　(有方後累遷雲/南行省㕘政)張立道(中慶路總管以昆明池夏潦必/冒城郭乃求泉源所出洩其)¶
　(水得良田萬餘頃爨僰人雖知蠶桑未得其法立道/教之飼養收利十倍於舊又建孔子廟置學舍立師)¶
　(擇弟子由是人習/禮讓風俗稍變)趙世延(雲南按察司判官時年一/十有四烏蠻酋叛世延會)¶
　(省臣以軍討之/蠻兵大潰請降)程思亷(雲南行臺御史中丞始至蠻/酋来賀詞若遜而意甚倨思)¶
　(亷奉宣上意以綏之且明示禍福聞者懾/服舊有學校而禮敎不興思亷力振起之)劉正(雲南/行省)¶
<pb:KR2k0008_WYG_086-15b>¶
　(左丞先是土民嵗輸金銀甸寨逺者遣官往徵迎送/之費嵗以萬計折閲之數必十加二餽□亦如納數)¶
　(正首疏其弊合官秤俾土/官身詣官輸納其弊始革)阿爾噶實哩(晉寜州同知/訪民瘼宣教)¶
　(化境内/大治)本朝沐英(洪武中以西平侯同頴川侯傅友/徳平雲南英好賢禮士善撫士卒)¶
　(初下雲南留鎮其地宣布恩信招懐畨酋得其懽心/或有叛者喩之不下然後加兵夷人皆畏愛之無復)¶
　(叛者子春襲侯/爵繼鎮雲南)沭晟(春弟繼春爵鎮守雲南撫綏夷/人一以恩惠夷人時節以禮来)¶
　(見者必親延接宴以醉飽由是逺近化服無不感戴/永樂中以平交阯有功進封黔國公在鎮四十年地)¶
　(方寜謐卒封定/逺王諡忠敬)沭昂(晟弟謀勇過人思任發叛昂以/督督統兵征勦𢷬其巢穴遂平)¶
　(賊寨留鎮雲南在任號令嚴明夷人/聲服邉徼肅然卒贈定邉伯諡武㐮)梅思祖(洪武中/平雲南)¶
<pb:KR2k0008_WYG_086-16a>¶
　(命思祖以汝南侯署雲南布政使/司事思祖善於撫輯夷民安之)張紞(洪武初平雲/南以紞為右)¶
　(叅政陞左布政使凡雲南貢賦法令壇祠公署與夫/典儀程度皆所規定夷民心孚逺近奠安歴任三十)¶
　(年陞吏部尚書/滇人至今思之)寗正(洪武中雲南都指揮使毎有征/討無不成功後以石軍左都督)¶
　(徴/還)陳遜(永樂中為雲南左叅政後陞右布政使有學/有守卒于官囊無遺貲都督沐昂為棺斂歸)¶
　(其喪/浦城)周樂(永樂中雲南按察司副使操履清介終于/官一物無所遺惟存經史散帙而已官為)¶
　(棺殮/而歸)賴巽(正統中為按察使在任㢘正有威執法不/撓官吏敬憚卒于官叔瑛為布政使叅政)¶
　(亦有惠/政及人)沐璘(昂子以都督鎮雲南讀書/工詩撫治有方夷人悦服)戴新(宣徳間/雲南右)¶
　(布政司兩征麓川/賛理糧儲不乏)徐觀(雲南按察司僉事以/討麓川功陞副使)盧翊(𢎞/治)¶
<pb:KR2k0008_WYG_086-16b>¶
　(中雲南布政司右叅/政平靖四熟等夷)李希顔(𢎞治末雲南提學副使/振作士氣滇人徳之)¶
　朱應登(正徳間雲南叅/政綽冇治績)¶
人物漢許叔(昆明人元和中入中國/授五經歸教授本郡)唐張志誠(昆明人/太和中)¶
　(入成都學羲之/草書歸教國人)王求仁(安寜郡人為河東州刺史教/民以生聚阜財之道賦役均)¶
　(平恩義兼濟人心咸服夷風丕變子善寳以雲/麾将軍持節河東諸軍事河東州刺史有治績)元楊¶
　立義(昆明人仕為騰衝府同知事親/至孝親沒負土成墳詔旌其門)王昇(昆明人通/經術能文)¶
　(章仕為宣/慰副使)¶
列女托克托懐氏(元副樞雅克特穆爾洪武中平雲南雅克/特穆敗績于曲靖馳歸氏閉門不納曰爾)¶
<pb:KR2k0008_WYG_086-17a>¶
　(受梁王厚恩兵敗不死何以見王乃鴆其二男一女/命侍者曰我死爾舉火焚屋毋令辱我遂飲□死)¶
仙釋道清(姓楊甸人殉道忘軀日課經典感現觀音大/士遐邇欽風漁者焚其網酒家隳其具皆以)¶
　(利物為心䝉孝桓册為顯宻融通大義法師一/日㣲哂而化火中彩雲盤礡舌根不爛如紅蓮)脫空¶
　(諱覺𦙍戒律髙潔母亡廬墓累墳刺血書經住錫五/臺嘗遊滇池卓一菴名樂道後歸五臺沐浴焚香而)¶
　(寂三日面如生流汗津津異香馥郁/焚所忽生靈芝三萼獲舍利百餘顆)無言和尚(姓李/氏紹)¶
　(祖父精密教法嘗持一鐵鉢入定咒誦欲晴則鉢内/火光燭天遂霽欲雨則鉢内白氣上升遂雨䝉氏封)¶
　(為灌頂國師嘗於崇聖寺講經有老翁立/聽畢乘風雲而去衆驚問之曰洱水龍也)趙迦羅(昆/明)¶
　(人世為阿□哩僧迦羅尢精其教諳通唐梵經書元/大徳間鄉有蛟化為美少年挑淫婦女父老請治之)¶
<pb:KR2k0008_WYG_086-17b>¶
　(即遣黑貌胡奴擒至以水噀之化為蛟斬之/胡奴即大黒天神也雲南陷遂不知所往云)¶
　　　大理府(東至姚安府姚州界二百四十里西至/永昌府永平縣界一百八十里南至順)¶
　　　　(寜府界三百一十里北至鶴慶府界一百二/十里自府治至南京八千里至京師一萬一)¶
　　　　(千四百五十里石糧/二萬二千八百  零)¶
建置沿革禹貢梁州之界天文井鬼分野漢武帝開西¶
　南夷此為益州郡嶲唐葉榆縣境東漢分屬永昌郡¶
　蜀漢又分葉榆屬雲南郡晉諸郡皆屬寜州李特據¶
　蜀分置漢州宋齊梁陳仍置雲南永昌郡屬寧州唐¶
<pb:KR2k0008_WYG_086-18a>¶
　麟徳初於昆明之□棟州置姚州都督府治葉榆洱¶
　河蠻開元末䝉舎詔皮羅閣併蒙嶲詔越析詔浪穹¶
　詔邆睒詔浪施詔五詔合為一號南詔治太和城至¶
　閣羅鳳號大䝉國又至野牟尋再徙羊苴咩城即今¶
　府治改號大理國其後鄭買賜趙善政楊干貞互相簒¶
　奪至五代晉時段思平得之更號大理國元憲宗時¶
　收附立上下二萬戸府至元間改置大理路本朝洪¶
　武十五年改路為府領州四縣三長官司一¶
<pb:KR2k0008_WYG_086-18b>¶
　太和縣(附郭本漢葉楡縣地唐開元末皮羅閣逐河/蠻取太和城即此後閣羅鳳據其地元立太)¶
　(和城千戸所至元間置理州及河東縣後省州改/縣曰太和屬大理路本朝因之編戸六十六里)趙¶
　州(在府城南三十里漢永昌郡地唐為姚州之境南/詔䝉氏為趙州瞼皮羅閣置趙郡閣羅鳳改趙州)¶
　(宋時大理段氏改天水郡元初立趙瞼千戸所至元/間仍為趙州又於白崖瞼立建寧縣屬趙州後并入)¶
　(州屬大理路本朝因/之編户八里領縣一)雲南縣(在州南一百里漢元封/初置雲南縣屬益州郡)¶
　(東漢屬永昌郡蜀漢改屬雲南郡唐初置雲南州貞/觀中改匡州領勃弄匡川二縣後張仁果據之號白)¶
　(子國䝉氏至段氏並為雲南州又稱品甸元初立千/戸所尋復州後降為縣本朝改今屬編戸十五里)¶
　新平縣(萬厯中/新設)鄧川州(在府城北七十里漢為葉榆/縣地唐為邆備州𨽻姚州都)¶
<pb:KR2k0008_WYG_086-19a>¶
　(督府後為鄧睒詔所據南詔并之置鄧川睒後改為/徳源城宋時大理段氏因之元初立徳源千戸所尋)¶
　(改鄧川州本朝因之編/戸一十二里領縣一)浪穹縣(在州西一十五里本/漢葉楡縣地蠻名彌)¶
　(次乃浪穹詔所居之地唐時為南詔所侵其王移保/劎州更稱劎浪貞元中南詔立為浪穹州元初立浪)¶
　(穹千戸所後改䆡穹縣與鳳羽縣俱屬鄧川/州本朝併鳳羽縣入浪穹編戸二十五里)賔川州¶
　(在府城西九十里本朝/改建編戸一十二里)雲龍州(在府城西六十里舊/雲龍甸元至元末立)¶
　(雲龍甸軍民總管所本/朝改雲龍州編戶二里)十二關長官司(在府城東三/百里本雲南)¶
　(縣楚塲地元至正間因僻險始置十/二關防送千戸所本朝改置長官司)¶
形勝峭山深塹(唐書鄧川寜北峭山/深塹號為險要之地)襟山帶河(雲南志/東連葉)¶
<pb:KR2k0008_WYG_086-19b>¶
　(榆西倚㸃蒼南北百里有二/關襟山帶河地雖廣而險隘)南詔都會(大理府/學記)¶
風俗俗本於漢(元郭松年大/理府學記)民多士類　地雜百夷(俱/郡)¶
　(志/)¶
山川㸃蒼山(在府城西髙千餘仭有峯十九蒼翠如玉/盤亘三百餘里山頂有髙河泉深不可測)¶
　(又有瀑布諸泉流注為錦浪等十□川䝉氏封為中/岳本朝洪武中沐英征大理出㸃蒼後立旗幟以亂)¶
　(之遂克其城即此山也元髙昌雅詩水遶青山山遶/城由来人傑地應靈水光萬頃開天鏡山色四時環)¶
　(翠屏本朝張羽歌三山摽海裔五岳名中州安知金/馬碧雞外乃有㸃蒼千仭之神丘愚公有力不得移)¶
　(至今欎欎盤荒&KR1101;陰崖猶遺/太占雪白石一化三千秋)三耳山(在趙州治西三/峰髙聳如耳)¶
<pb:KR2k0008_WYG_086-20a>¶
　俗龍山(在趙州北一十五里唐/鎮南将軍建浮屠其顛)九龍頂山(在趙州南/五十里其)¶
　(山九峯/相聚)龍興和山(在雲南縣治西北其山髙大如扶/風太乙之状欝然髙峻與雲氣連)¶
　(結固陰沍寒雖盛暑不熱/廣志曰五月雪霜浩然)寶泉山(在雲南縣西北一/十五里又名九鼎)¶
　(山/)水目山(在雲南縣南三十里/髙頂有泉深不可測)梁王山(在雲南縣北/三十里䝉氏)¶
　(時酋長王/氏居焉)卧牛山(在鄧川州東/北以形似名)東山(在鄧川州南一/十里下有魚潭)¶
　(祈雨/有應)鐘山(在鄧川州北/一十五里)寜山(在浪穹縣西北如/鳳翼又名鳳凰山)靈應¶
　山(在浪穹縣東二十里峻拔髙聳/上有石巖巖中有石觀音像)鳳羽山(在浪穹縣西/南三十里舊)¶
　(名浮羅山相傳蒙氏細奴邏興時有鳳翔于此故名/鳳羽後鳳死毎嵗冬衆鳥哀弔其上故又名鳳弔至)¶
<pb:KR2k0008_WYG_086-20b>¶
　(今土人於鳥来時舉火取/之鳥見火輒赴火自死)三峯山(在雲龍/州治西)九曲山(在/洱)¶
　(河東百餘里峯岳攅簇狀若蓮花九盤/而上又名九重嵒上有石洞人莫能通)定西嶺(在趙/州南)¶
　(四十里髙千餘仭設關/其上大江之源出焉)西洱海(在府城東古葉榆河/也一名渳海又名西)¶
　(洱河源自鄧川合㸃蒼山之十八川而匯于此形如/人耳周三百餘里中有羅筌濃禾赤崖三島及泗洲)¶
　(九曲之勝下流合于様備江濃/禾島形如几案故又名玉案山)樣備江(源自劎川州/經浪穹縣過)¶
　(㸃蒼山西洱海至趙州/西南境下流入瀾滄江)大江(源出定西嶺北流經趙/州治東南下入西洱河)¶
　(尾名波/羅江)白厓瞼江(源出定西嶺東南流經趙州/白厓瞼至定邉縣入禮社江)葡萄¶
　江(源自浪穹縣寜河經鄧川州北至/州南入西洱河今名彌宜佉江)瀾滄江(源出吐/蕃鹿石)¶
<pb:KR2k0008_WYG_086-21a>¶
　(下本名鹿滄江後訛為瀾滄今又訛為/浪滄自麗江經雲龍州西南入䝉化府)禮社江(源自/趙州)¶
　(白厓瞼至楚/雄合瀾滄江)葉鏡湖(在雲南縣北三十/里中有石如鏡)明河寜湖(在/浪)¶
　(穹縣西北五里周回/五十里水色如鏡)青海子(在雲南縣東南一十/里又名青龍海子)周¶
　官㱔海子(在雲南縣東/北一十五里)藥師井(在府城西此水/造紙極㓗白)救疫¶
　井(在㸃蒼山下相傳有/疫厲者飲之即愈)玉泉井(在趙州北一十里元/楊庭撰碑世祖征南)¶
　(駐兵于此時久旱軍士咸渇世/祖懇禱以劎挿地清泉湧出)¶
土産鹽(三縣/有井)㸃蒼山(㸃蒼山出其石白質青文有/山水草本狀人多琢以為感)感通¶
　茶(感通寺出味/勝他處產者)木蓮花(樹高大葉如枇杷花如/蓮有青黃紅白四種)無花¶
<pb:KR2k0008_WYG_086-21b>¶
　果(趙州出不花而實/生枝葉間如李)公魚(洱河出似鰷細鱗長不滿/尺大小俱有子味極美)¶
　髙河菜(㸃蒼山高河泉出莖經葉青味甚辛辣五六/月採之若髙聲則雲霧驟起風雨卒至葢高)¶
　(河乃龍/湫也)¶
公署五井鹽課提舉司(在浪穹縣西北三百/里洪武十六年建)大理衞(在/府)¶
　(治南洪武/十七年建)洱海衞(在雲南縣治西洪/武二十二年建)¶
學校大理府學(在府治南元舊學基/本朝正統間重建)趙州學(在州治西/洪武十八)¶
　(年/建)鄧川州學(在州治西洪/武十七年建)賔川州學(在州治南/嘉靖間建)太和¶
　縣學(在縣治東洪武/二十七年建)雲南縣學(在縣治南洪/武十八年建)浪穹縣¶
<pb:KR2k0008_WYG_086-22a>¶
　學(在縣治東洪/武十七年建)¶
宫室五花樓(在府治西唐大中十年南詔劵豐祐所建/以會西南夷十六國樓方廣五里髙百尺)¶
　(上可容萬人元世祖征大理時駐兵樓前至元三年/嘗賜金重修前冇宋髙國公輔政碑僧子雲撰文)¶
關梁龍首關(在㸃蒼山北元王明嗣詩萬里雲南道壯/哉龍首關氣吞西洱水勢軋㸃蒼井絡標)¶
　(雄鎮坤維倚大閑周章/無六詔俯仰了羣蠻)龍尾關(在點蒼山南其右有/石長丈餘名天橋洱)¶
　(河之水過其下兩厓石險/人不可度又名石馬橋)迎恩橋(在府城外一/名黒龍橋)雙鶴¶
　橋(在府城南橋/柱立二銅柱)獅子橋(在府/城北)進寳橋(在鄧川州/遵政鄉)¶
寺觀無量寺(在府/治南)感通寺(在㸃蒼山四峯之半舊名蕩/山又名上山中有三十六院)¶
<pb:KR2k0008_WYG_086-22b>¶
　(其南三峯之下有金相法真/二寺一峯之下有法圖寺)玉局寺(在㸃蒼山六峯/之半相傳䝉氏)¶
　(建中有唐御史杜光庭祠元李伯强詩海風吹曉上/層臺玉局仙人安在哉一帶山河無限好百年懷抱)¶
　(此時/開)𢎞聖寺(在㸃蒼山七峯麓中有塔髙二十/丈又名一塔寺其北有大光明寺)崇聖¶
　寺(在㸃蒼山十峯之下唐開元中建/中有三塔製極精巧今名三塔寺)無為寺(在㸃蒼/山十二)¶
　(峯之/半)鶴雲寺(在㸃蒼山十四峯之半相傳嘗有二仙/乘雲鶴来此因名其北有石雲寺又十)¶
　(五峯下有盤龍聖元五臺三寺十六/峯半有𢎞圭寺十七峯下有峩崀寺)光勝寺(在㸃蒼/山下元)¶
　(世祖征南時駐于此内有/學士程文海撰平雲南碑)大慈寺(在府城北二十五/里内有卓錫泉相)¶
　(傳僧慧普以錫/卓地而泉湧出)羅漢寺(在洱海東羅筌島寺/之左巖下有禮拜石)崇福寺¶
<pb:KR2k0008_WYG_086-23a>¶
　(在洱海東玉案山/其南有髙興寺)遍知寺(在趙州/治西北)赦開寺(在趙州北/五里䝉氏)¶
　(時冇見佛飛來/于此因建寺)鍾山寺(在鍾山/□氏建)護明寺(在浪穹/縣治西)棲霞¶
　觀(在府/治西)¶
祠廟㸃蒼山神祠(在中/峯下)海神祠(在洱海北南詔異牟尋/復唐時立此示示不叛)¶
　(叛之意城内/人有洱河廟)應國安邦廟(在府北所祀未詳/其人然有禱輙應)儒風廟¶
　(在趙州北唐鮮于仲通征南詔携儒/生姓張有歿于此後人立廟祀之)建峯廟(在趙州/冶東南)¶
　(蒙氏時有束川人趙康居/此歿後土人立廟祀之)¶
陵墓萬人塚(在趙州西二十五里唐鮮于仲通及李泌/之敗死者二十餘萬閣羅鳳曰天子致討)¶
<pb:KR2k0008_WYG_086-23b>¶
　(兵士何韋遂斂屍/葬之其塚如山)¶
古蹟太和城(在府城南一十五里南/詔徙治太和城即此)羊苴咩城(在南北/二關之)¶
　(間城有九重南詔異/牟尋白太和城徙)白厓城(在趙州東南九十里南/詔有十瞼此其一也夷)¶
　(語瞼即州之類元置千戸所/至元間改建寜縣尋省入州)寜北城(在鄧川州/北三十里)鏡州¶
　城(在雲南縣治東唐置領夷郎等六/縣後廢今名雲南上城遺址尚存)石耳竅(在龍首/關南石)¶
　(有□深不可測土人相傳患/耳疾者以海&KR1684;納其中可愈)鐵柱(在白崖城蒙氏建/極十三年四月所)¶
　(鑄名曰建極又鑄鐵笠覆於頂土人號天尊柱/柱嵗貼金其上之邀福俗以為諸葛亮鑄者非)地符¶
　石(在雲南西西二十五里石/上有篆文如印人不敢踐)南詔碑(在太和縣䝉氏/閻羅鳳叛唐歸)¶
<pb:KR2k0008_WYG_086-24a>¶
　(吐蕃揭碑國門明不得已而叛/若唐使者至可指碑澡祓吾罪)撫運碑(在五花樓前/昔鄭買嗣立)¶
　(髙氏改刻髙/公輔政碑)¶
名宦漢張仁果(據蒙舍自漢末起傳子孫三十/三世其後進求為䝉氏所滅)唐韋仁¶
　壽(髙祖時命檢校南寜都都督将兵五千人至西洱/河周歴數千里蠻夷豪帥皆望風歸附仁壽承制)¶
　(置七州十五縣各以其豪帥為/刺史縣令法令清肅蠻夷悦服)王建方(貞觀中右武/侯将軍討松)¶
　(外諸蠻夷敗之蠻山谷中方遣使諭之歸附者七/十餘城又遣使詣西洱河諭以威信其帥遂降)鄭¶
　回(嶲州西瀘令天寳中閣羅鳳叛唐臣吐蕃陷嶲州/得回重其才拜清平官及異牟尋立回説曰中國)¶
　(有禮義歸之利莫大焉異牟/尋從之遂棄吐番而歸唐)五代鄭買嗣(鄭回之裔/簒南詔位)¶
<pb:KR2k0008_WYG_086-24b>¶
　(改號大長和梁間平中/子仁旻繼立後遇害)趙善政(唐天成時鄭仁旻死/權臣推善政為酋國)¶
　(號興源改/元天應)楊干貞(廢趙善政自立為詔/國號義寜改元興皇)段思平(晉天/福間)¶
　(以通海節度使廢楊干貞自立為詔國號大理/子孫傳至興智元憲宗時收附授金牌火符)元張¶
　立道(大理等處勸農使爨僰之人雖蚕桑而未得其/法立道教之飼養收利十倍於舊雲南之人由)¶
　(是益/富庶)¶
人物唐䝉歸氏(本哀牛夷之後姓䝉氏有曰細奴邏高/祖時遣使入朝賜錦袍傳三世至皮羅)¶
　(閣開元間以逐渳河蠻功賜名歸義册為雲南/王子閣羅鳯繼立叛唐為南詔夷語呼王為詔)䝉伽¶
　異(太和人䝉歸義之孫天寳間入宿衞拜鴻臚卿/後其父閣羅鳯繼立以伽異為陽𤓰州刺史)異¶
<pb:KR2k0008_WYG_086-25a>¶
　牟尋(䝉伽異之子自閣羅鳳叛至異牟尋有智數善/撫衆畧知書從鄭回之説復歸唐冊封南詔王)¶
　段赤成(太和人有膽畧勇於為義䝉氏時龍尾關外/津梁寺西有一大蟒吞啗人畜赤城乃披甲)¶
　(持雙劎欲殺蟒蟒吞之劎鋒自蟒腹出/蟒亦死土人為建靈塔寺葬之塔下)尹仇寛(為䝉/氏清)¶
　(平官貞元中入陳地圖貢方物/拜左散騎常侍封髙溪郡王)宋李紫琮(大理人以/其王段和)¶
　(譽命為進奉使入貢于宋過湖南聞學校文物之盛/請於押伴求詣學瞻拜宣聖像邵州守張察許之遂)¶
　(往遍謁見諸生又乞/觀御書閣舉笏扣首)元段信苴福(大理僰人思平之/後憲宗時從其主)¶
　(興智入覲獻地圖條奏治民立賦之法後又率僰爨/軍二萬導元将烏梁海台平諸郡降交阯所著有征)¶
　(行/集)段信苴日(信苴福之弟世祖時入覲詔領大理等/城後為總管討平諸爨之叛者以其地)¶
<pb:KR2k0008_WYG_086-25b>¶
　(置郡縣行賦役施政化以功累授大理威楚金齒等/處宣慰使後拜行省叅政卒治大理凡二十三年子)¶
　(阿慶襲爵累授/鎮國上将軍)楊昇(太和縣人性資超邁儒吏兼通/至正中歴官木邦澂江鶴慶知)¶
　(事以討明玉璽有功陞木來路同知卒子寳為大理/路通事以招諭土人授姚安路判官從征克蔚州曹)¶
　(州陞大理路土官治中梁王段氏搆兵寶曰兩兵/相鬬民有供餉傷鏑之苦極力解和民感其徳)¶
仙釋道安(䝉氏時河東瞼人自㓜嗜佛書為僧于天長/寺精修苦行嘗欲于寺建浮圖即有洪水自)¶
　(蒼山漂木石而出羅筌島有毒龍頻覆舟道安創寺/其所害遂息其他神用莫測坐化之夕毫光五彩茶)¶
　(毘之日頂骨有唵室利伽詞阿六字梵書人始知/其為文殊之化以寶瓶盛其靈骨化為清水云)¶
　　　臨安府(東至維縻州界二百四十里西至元江/府界一百八十里南至寜逺州界六百)¶
<pb:KR2k0008_WYG_086-26a>¶
　　　　(八十里北至澂江府界二百里自府治至南/京七千五百里至京師一萬九百九十里)¶
　　　　(糧一萬六/千石零)¶
建置沿革禹貢梁州之界天文井鬼分野古句町國漢¶
　置句町縣屬牂牁郡蜀漢屬興古郡晉二郡俱屬寜¶
　州唐為羈縻牁州地屬黔州都督府天寳末南詔䝉¶
　氏於此置通海郡都督府宋時大理段氏改為通海¶
　節度尋改秀山郡後復為通海郡其後蠻酋互相侵¶
　奪或屬善闡或屬阿僰元憲宗時内附置阿僰部萬¶
<pb:KR2k0008_WYG_086-26b>¶
　戸至元初改置南路尋改臨安路屬臨安廣西元江¶
　等處宣慰司本朝洪武中改為臨安府領州四縣四¶
　長官司九¶
　建水縣(附郭唐時為烏麽蠻地古稱步頭亦云已甸/元和間䝉氏築城名惠&KR1902;漢語曰建水段氏)¶
　(時為些麽蠻苴&KR1902;所據元初内附置建水千戸所屬/阿僰萬戸至元中改為建水州屬臨安路本朝因之)¶
　(編户/八里)石屏州(在府城西五十里唐時其地有澤曰異/龍河内有三島烏麽蠻始居一島築未)¶
　(束城宋時阿僰蠻奪據之闢地得石坪方五里聚為/居邑因名石坪邑元至元中改邑為州屬臨安路本)¶
　(朝改曰石屏/州編戸八里)阿迷州(在府城北七十里元初立阿寗/萬戸府至元初𨽻南路總管府)¶
<pb:KR2k0008_WYG_086-27a>¶
　(大徳中直𨽻臨安廣西元江等處宣慰司本/朝立為阿迷州及改今屬編一十四里里)寜州(在/府)¶
　(城東五十里漢為益州郡地晉梁為南寜州地唐初/析置西寜州貞觀中改梨州唐末為些麽徒蠻所據)¶
　(號步雄部後屬爨蠻改寜部元初置寜部萬戸後改/海寜府至元中改寜州屬臨安路後以西沙縣省入)¶
　(本朝因之/編戸七里)通海縣(在府城西北一百五十里元初置/通海千戸𨽻善闡萬戸至元中改)¶
　(為縣𨽻寜海府府廢改屬臨安路為附郭縣/本朝徙府治建水州縣仍𨽻焉編户三里)河西縣¶
　(在府城西北一百八十里唐武徳中置西宗州貞觀/中改宗州河西縣屬焉後沒於蠻名其地曰休臘元)¶
　(初内附至元中於休臘置河西州屬臨/安路後改為縣本朝因之編戸四里)嶍峨縣(在府/城西)¶
　(北二百六十里漢為益州郡地晉屬南寜州唐時為/僰蠻嶍&KR1160;所居名嶍峨部後併於阿僰元初内附時)¶
<pb:KR2k0008_WYG_086-27b>¶
　(嶍峨千戸𨽻阿僰萬户至元中改為州後降為縣/𨽻臨安路又割𨽻寜州本朝改今屬編户七里)蒙¶
　自縣(在府城東南一百五十里縣境有山名目則漢/語訛為䝉自南詔時以趙姓者守其地至段氏)¶
　(時為阿僰蠻所有元初置䝉自千户所𨽻阿僰萬户/後改為䝉自縣𨽻臨安路本朝因之編戸一十五里)¶
　納樓茶甸長官司(在府城西北一百八十里䝉氏為/茶甸元置千户𨽻阿寗萬户後分)¶
　(為二千户𨽻雲南行省又納納/樓茶甸本朝改長官司𨽻本府)教化三部長官司(在/府)¶
　(城東南三百五十里元為强現三部𨽻臨安等處/宣慰司後屬强現四部本朝改長官司𨽻本府)王¶
　弄山長官司(在府城東南二百五十里元為大/小二部本朝改長官司𨽻本府)虧容¶
　甸長官司(在府城西南一百四十里舊鐵容甸部/元置軍民路本官改長官司𨽻本府)溪¶
<pb:KR2k0008_WYG_086-28a>¶
　處甸長官司(在府城西南一百五十里舊溪處甸部/元置軍民副萬戸𨽻雲南行省後屬元)¶
　(江路本朝改長/官司𨽻本府)思陀甸長官司(在府城西南二百五/十里舊為官桂思陀)¶
　(部元置和泥路𨽻雲南行省後屬/元江路本朝改長官司𨽻本府)左能寨長官司(在/府)¶
　(城西南二百三十里舊為思佗/甸寨本朝置長官司𨽻本府)落恐甸長官司(在府/城西)¶
　(南二里舊為佯溪落恐部元置軍民萬户𨽻雲/南行省後屬江江路本朝改長官司𨽻本府)安南¶
　長官司(在府城東南一百九十里本阿僰蠻所居地/舊名褒古後名捨資元至元中置捨資千戸)¶
　(後以其地近交阯改南安道防送軍千/户屬臨安路本朝改長官司𨽻本府)¶
郡名通海　建水(俱䝉/氏名)秀山(段氏/名)¶
<pb:KR2k0008_WYG_086-28b>¶
形勝為滇上閫(桂香樓/碑記)邊徼重地(指林寺/碑記)北扺澂江西¶
　連楚雄(郡/志)南隣交阯為雲南極邉(建水/州志)廣西都㑹之¶
　地(同/上)¶
風俗士俗質野(郡志士俗質野民性愚/傲僰爨二種為最盛)採獵為業(雲南/志居)¶
　(村落者貌醜性悍短衣跣足/首雉尾佩甲兵以採獵為業)以貝交易多積為富(郡/志)¶
山川判丈山(在府城南二十里髙千餘仭中有三峯削/出如筆架昔大里段思平外舅爨判居其)¶
　(上因名有祠在焉本朝王景章判山翫月歌判山山/上秋月明判山山下秋水清道人持盃待明月氣壓)¶
　(泰華吞滄溟姮娥靚粧倚碧井照見琉璃幾/千頃興来吸盡金叵羅舞袖徘徊弄清影)乾陽山¶
<pb:KR2k0008_WYG_086-29a>¶
　(在石屏州北五里髙可五百餘丈上有/石泂下有乾陽龍祠嵗旱禱之即雨)菜玉山(在石/屏州)¶
　(東一十五里中/有石謂之菜玉)鍾秀山(在石屏州南二十五里中有/紫石可採為硯其西北有寳)¶
　(山如/圓珠)烏充山(在阿迷州東一十五里又名東山嘗有/鳥飛集其上其西有禄豐山又其西有)¶
　(蓬和山三山相/連環抱州治)萬松山(在寜州東九里麓盤頂/峭上有松林四時蒼翠)登樓¶
　山(在寜州東南二十里髙可千丈袤八十餘里登之/則逺近之景舉在目前昔䝉氏封為東嵎之人有)¶
　(祠在/焉)諸葛山(在通海縣東南三里昔/諸葛亮南征駐兵于此)秀山(在通海縣/南六十里)¶
　(又名青山列翠如屏下瞰長河山半有判府泉味/甘而清飲之令人肥白其麓有秀山泉亦清美)螺¶
　髻山(在河西縣西五里山/頂如佛之螺髻然)禄溪山(在河西縣東北/望之宛如錦屏)龜¶
<pb:KR2k0008_WYG_086-29b>¶
　山(在嶍峨縣治東/北其狀如龜)目則山(在䝉自縣西三十里横列/二十餘峯秀麗如畫百里)¶
　(外舉目則/見故名)羨裒山(在䝉自縣東五十里上多石筍絶/頂平地千頃中有三池水草四時)¶
　(不枯竭最/宜牧放)曲通山(在納流茶甸長官司西南八里山/半冇三泉一流入禄豐江二流入)¶
　(石/洞)波㱔山(在教化三部長官司西四/十里孤峰削出冠衆山)溪處山(在溪處/甸長官)¶
　(司治西峭拔延長土民世/居其上中有溪澗因名)思陀山(在思陀甸長官司/治東山頂平夷有)¶
　(思陀寨/遺阯)北嶺(在府城北/二十五里)碧玉峯(在寜州北五十里巖/石磷磷下瞰撫仙湖)¶
　(波光極浸如碧玉上有碧玉神/祠傍有石如懸鍾又名石鍾宕)仙人坡(在通海縣東/南二十里每)¶
　(旦有白沙印數巨人跡在上或/掃去之明日復見俗謂仙人迹)瀘江(在府城南源自/石屏州異龍湖)¶
<pb:KR2k0008_WYG_086-30a>¶
　(東流入阿迷州南為/樂䝉河入于盤江)曲江(在府城東北九十里源自/新興州由嶍峨縣石屏州)¶
　(會諸水至河西縣/而東入于盤江)禮社江(在府城西流經城南入納/樓茶甸界為禄豐江經蒙)¶
　(自縣為黎花江東南/注于交阯清水江)婆兮江(在寜州東六十里源自/澂江撫仙湖經州境匯)¶
　(于婆兮甸/入盤江)禄卑江(在河西縣西五十里一名沾夷江/源自新興州流經縣境東入于曲)¶
　(江/)合流江(在嶍峨縣南一源自新興州一源自/石屏州俱至本縣合流入于曲江)虧容¶
　江(在虧容甸長官司西五里源自元/江入境東經車人寨出寜逺州境)落矣河(在石屏/州西八)¶
　(十里源自元江府/入境出虧容甸)髙河(在寜州東四里周三/百步久雨旱不涸溢)魯部河¶
　(在教化三部長官司西南三十里/源自禮社江經司境入黎花江)異龍湖(在石屏州/治東湖有)¶
<pb:KR2k0008_WYG_086-30b>¶
　(九曲周一百五十里中有三島曰孟繼/龍曰小末束曰和龍其水流為瀘江)通海湖(在通/海縣)¶
　(北三里源自河西縣流注為湖周八十里相傳昔水/澇不通有僧于縣治東北石筍叢立處以杖穿穴洩)¶
　(其水因/名通海)建水(在府城南廣五/五今湮塞過半)蓮花池(在府治西廣二/里清澈如鑑毎)¶
　(夏蓮開/如錦)玉㓗井(在府治東味甘/冽色如玉㓗)大小龍井(在石屏州/治西二井)¶
　(相鄰合流入/于異龍湖)通井(在寜州治南水/甚㓗而旱不涸)火井(在阿迷州東/北三十里其)¶
　(水溢出于田常有烟氣投/以竹木則火燃夜則有光)白龍泉(在府治西北上跨/以橋其水灌溉甚)¶
　(溥土人祠其傍嵗旱禱之即雨/其東北有甘泉清冽汲之不竭)温泉(在府治西水有/湯毎春暮郡人)¶
　(浴三日乃歸謂之祛時疫又西北/十五里及三州四縣縣俱有之)靈泉(在寜治西其/深莫測謂有)¶
<pb:KR2k0008_WYG_086-31a>¶
　(有龍物/潛焉)新生泉(在通海縣一十/里可溉田百畝)龍華泉(在䝉自縣廢/龍華寺内相)¶
　(傳有靈物潜焉嵗/旱取水禱之輒雨)¶
土産金(安南長/官司出)鐵(河西嶍峨/二縣出)紫檳榔(安南長/官司出)勝沉香(即/紫)¶
　(檀香河/西縣出)鱗蛇膽(安南長官司出蛇長丈餘四足有黄/鱗黒鱗能食鹿春冬在山夏秋在水)¶
　(土人殺而食之取其膽治牙疼/解毒藥黄鱗為上黑鱗次之)波羅蜜　三柰子(府/境)¶
　(出/)¶
公署臨安衞(在府治東洪/武十五年建)守禦通海前前千戸所　守¶
　禦通海右右千户所(俱在通海縣治東洪武/十五年建𨽻臨安府)¶
<pb:KR2k0008_WYG_086-31b>¶
學校臨安府學(在府城西北洪/武十六年建)石屏州學(在州/治東)阿迷州¶
　學(在州治東北俱洪/武二十二年建)寜州學(在州治東洪武/二十三年建)通海縣¶
　學(在縣治南洪武/二十五年建)河西縣學(在縣治東洪武/二十九年建)嶍峨縣¶
　學(在縣治東永/樂十一年建)䝉自縣學(在縣治東南洪/武二十七年建)¶
關梁寜海關(在通海縣東/北一十里)建通關(在通海縣東/南一十里)瀘江橋¶
　(在府治/東南)曲江橋(在府城北/九十里)落矣河橋(在石屏州/西八十里)泰安¶
　橋(在阿迷州/西三十里)¶
寺觀指林寺(在府治西元/元貞間建)善覺寺(在石屏州北/元至元間建)靈泉寺¶
<pb:KR2k0008_WYG_086-32a>¶
　(在阿迷州/治西北)正覺寺(在寜北三十里/里俱本朝建)妙髙寺(在通海縣/治南傍有)¶
　(慈雲/寺)鹿宛寺(在蒙自縣治西/元泰定間建)興國寺(在河西縣治北/元至正間建)¶
　崇𤣥觀(在石屏州西/二里本朝建)燃燈院(在府治東元/大徳間建)如是庵(在/嶍)¶
　(峨縣治西南其東/冇梅庵俱本朝建)¶
祠廟諸葛公祠(亮征南中至此地威信所加蠻/皆心服去而思之為立祠焉)吳敬徳¶
　　(在石屏州北唐/建今徙于州南)秀山神祠(段思平建至今為/官民祈禱之所)¶
古蹟曲江城(在府治北臨曲江有二/一築於漢一築於䝉氏)砌碌石(在石屏州/秀山蠻語)¶
　(鹿為砌石為碌其石髙七尺左右/各一石髙二尺似犬逐鹿之狀)龍馬蹄石(在石屏/石州西)¶
<pb:KR2k0008_WYG_086-32b>¶
　(八十里髙四尺圍六尺有龍馬蹄跡傍/有小石呼為風伯雨師嵗旱禱之輒應)¶
名宦元布哈(臨安宣慰司同知存心忠厚蒞/政嚴明逺近靖安至今慕之)張立道(臨/安)¶
　(軍民宣撫司創廟學於建州書清白/之訓於公廨以警貪墨風化大行)¶
人物元董文彦(通海人為威楚路知事以死節諡莊愍/官其子為禄豐簿詳見楚雄府宦繢)¶
　　　楚雄府(東至雲南府禄豐縣界二百里西至景/東府界三百八十里南至元江軍民府)¶
　　　　(界二百八十里北至兆安軍民府界一百九/十里自府治至南京七千五百七十五里至)¶
　　　　(京師一萬一千二十里/  糧八千九百石零)¶
建置沿革禹貢梁州之界天文井鬼分野漢為益州郡¶
<pb:KR2k0008_WYG_086-33a>¶
　地晉咸康中於此置安州尋罷入寜州後為雜蠻耕¶
　牧之地爨蠻築城名威楚唐貞觀末諸蠻内附置傍¶
　望丘覽等州天寳末南詔䝉氏以此地屬銀生節度¶
　宋時大理段氏以銀生屬姚州號此為當筯瞼又改¶
　白鹿部後改威楚郡元初内附置威楚萬户府至元¶
　中改為威楚路後置威楚開南等路宣撫司於此本¶
　朝洪武十五年改置楚雄府領州二縣五¶
　楚雄縣(附郭唐南詔時為安州威楚縣後爨蠻蠻所/據宋時大理段氏屬姚州元初置千戸所至)¶
<pb:KR2k0008_WYG_086-33b>¶
　(元中改置威州仍立富民浄樂二縣尋降為威楚/縣省二縣入焉本朝改為楚雄縣編户一十里)廣¶
　通縣(在府城東七里古路睒地唐時沒于蠻南詔立/為路睒縣元初立為路睒千戸至元中改廣通)¶
　(縣𨽻南安州本朝/改今屬編戸四里)定逺縣(在府城北一百二十里漢/為越巂郡地唐初置西濮)¶
　(州貞觀中改髳州後沒于蠻爨酋築新城曰耐籠宋/時地屬大理元初置牟州千戸至元中改定逺州仍)¶
　(立南寜縣尋改州為縣省南/寜入焉本朝因之編户五里)定邉縣(在府城西三百/一十里唐時為)¶
　(濮落蠻所居地曰南澗宋時為大理舊治元於南澗/置定邉縣𨽻鎮南州至元中省入州本朝復置縣改)¶
　(今屬編/户五里)&KR1095;嘉縣(在府城南四百五十里本夷獠地曰/虛初元初置&KR1095;嘉千户後改為縣屬)¶
　(威逺路本朝因/之編戸一里)南安州(在府城東南五十里本黒爨/蠻所居地寨名摩芻大理時)¶
<pb:KR2k0008_WYG_086-34a>¶
　(為高氏所據元初置摩芻千戸屬威楚萬户至元中/改南安州領廣通縣本朝仍為州而以縣𨽻府編戸)¶
　(五/里)鎮南州(在府城北七十里昔濮落蠻所居川名欠/□中有城曰雞和唐時蒙氏置為石皷縣)¶
　(又於沙却地置俗富郡即今州治宋時地屬大理段/氏元初置欠舍千户石皷百户至元中改欠舍千户)¶
　(為鎮南州又置石皷定邉二縣後省二縣入州/本朝復置定邉縣𨽻府而州仍舊編戸四里)雲山¶
　州¶
郡名威楚(段氏/名)¶
形勝山川清秀(元志威楚為當陽之地山川清秀壌土/肥饒地利鹽井南瞰金齒北距羅婺東)¶
　(接昆若諸郡西連大/理威楚最為大部)山嶺稠疊(元史南安州在路東/南山嶺稠叠林麓四)¶
<pb:KR2k0008_WYG_086-34b>¶
　(周/)¶
風俗好訟崇釋(元志民好嚚訟争鬬然/崇重釋教亦喜為善)漢僰同風(郡志/楚雄)¶
　(舊多漢人與僰人雜處然服食/器用婚姻喪祭之俗大扺同風)¶
山川鳳山(在府治西山下有石石有巨人/跡長二尺餘土人以為神異)薇溪山(在府/城西)¶
　(三十里髙可千仭峰巒百餘溪菁如之每溪皆有泉/分流三十里合流入于卧龍江其溪菁有興雲雨之)¶
　(靈/)赤石山(在定逺縣西二十里山多赤石林木陰翳/延亘二百餘里其東有泉下流為零川)¶
　會基山(在定逺縣南四十里髙可三千仭連亘數百/里有五十餘峰羣山之脉皆起於此上冇會)¶
　(溪/關)玉璧山(在定逺縣東六十里高可千仭望之色如/玉璧其東有鳯羽山南有易者山北有絶)¶
<pb:KR2k0008_WYG_086-35a>¶
　(頂峯皆丹崖璧立/高出羣山之表)和茶山(在廣通縣南一十五里清/水河源焉其東有阿納香)¶
　(山乙溪河源焉二山相連/高聳秀拔延亘二百餘里)阿陋雄山(在廣通縣東北/一十五里髙踰)¶
　(千仭有泉出山西為羅/申河出山南為阿陋河)九盤山(在廣通縣東回旋險/峻道路九盤立關其)¶
　(中/)回蹬山(在廣通縣東一十八里相傳䝉氏閣羅鳳/征雲南拓東城至此天昏大雷雨其佐勸)¶
　(之回因名山麓有闋有/泉出山之東為觀山河)螺盤山(在定邉縣治北山頂/盤旋形如螺髻山之)¶
　(西產青碌礦/上有自普關)陶羅山(在定邉縣治/西髙可千仭)黑初山(在&KR1095;嘉縣/治西髙千)¶
　(餘仭五峰聳列連亘百里下有一石狀若冬𤓰/其色如鐵土人呼為黒初今移石置縣治之前)卜門¶
　山(在&KR1095;嘉縣東北三十里/髙可千仭最為險峻)鸚鵡山(在鎮南州治西北/平地突然而聳上)¶
<pb:KR2k0008_WYG_086-35b>¶
　(鸚鵡/棲焉)石皷山(在鎮南州東三十里上有石竹/列如皷舊石皷縣以此山為名)會蓬山¶
　(在鎮南州東一十里/峭拔聳空草木叢茂)健林蒼山(在南安州東五里山/半有泉相傳泉池有)¶
　(乖龍可祈年豐今訛為阿姑娘山昔黑爨蠻祖瓦晟/吳立柵居其間子孫漸盛不𨽻他部至髙氏封威楚)¶
　(方𨽻/焉)表羅山(在南安州西南四/十里中產銀礦)青峰坡(在府城北上/有一石髙八)¶
　(尺廣半之名曰俄碌石數人/搖之則動百人拽之不倒)卧龍岡(在府城西北上/有盤石髙五尺)¶
　(餘廣稱之其裂隙有有物如/小蛇隠現不測人以為龍)龍街洞(在廣通縣北七/十里入其洞則)¶
　(聞音樂/之聲)龍川江(在府城北源自鎮南州平夷川東南/流經府城西合諸水至青峰下為俄)¶
　(碌川又東合諸水經定/邉下流入金沙江江)馬龍江(在鎮南州西南一百/八十里源自蒙化入)¶
<pb:KR2k0008_WYG_086-36a>¶
　(境西南流經嘉&KR1095;縣/東又東南入于元江)黒龍潭(在南安州東七里其深/莫測相傳有龍潜焉)¶
　石羊井(在定逺縣北五里上有石似/羊人不敢動動則井水泛溢)龍泉(在鎮南州/南三十里)¶
　(泓深莫測嵗/旱禱之輒應)城南堰(在府城南三里可灌田千餘畝/又鎮南州有南堰西堰可灌田)¶
　(二千/餘畝)黄蓮池(在定逺縣東南五里廣二/里許相傳有黄蓮開其中)龍馬池(在定/逺縣)¶
　(西南五里方廣四里/相傳有龍現現於此)搗練溪(在府城西/宜醖酒)子甸溪(在鎮/南州)¶
　(東北溉/田甚多)¶
土產黒鹽(定逺縣黒井琅井廣/通縣阿陋井猴井出)龍膽草(五月採之/為酒藥)石青¶
　　石緑(定逺/縣出)響石(楚雄/縣出)箭竹　蟬花　翡翠(府境/出)¶
<pb:KR2k0008_WYG_086-36b>¶
公署黑鹽井鹽課提舉司(在定逺縣/東七十里)楚雄衞(在府治東/洪武十五)¶
　(年廢征緬招/討司置衞)定逺千戸所(在定逺縣治東洪武二/十一年置𨽻楚雄衞)¶
學校楚雄府學(在府治西洪/武十七年建)鎮南府學(在州治東永/樂七年建)南¶
　安州學(在州治東洪武/二十七年建)楚雄縣學(在府城西永/樂元年建)廣通¶
　縣學(在縣治南/正徳間建)定逺縣學(在縣治東/嘉靖間建)¶
關梁武英關(在鎮南州/西七十里)羅平關(在定逺縣西/南三千里)平山橋(在/府)¶
　(城北跨/平山河)龍川橋(在定逺縣東黒/鹽井巡檢司前)陡澗橋(在廣通縣東/七十里捨資)¶
　(巡檢/司前)平夷橋(在鎮南州/西一十里)白塔橋(在鎮南州西三十/五里跨平夷川)¶
<pb:KR2k0008_WYG_086-37a>¶
寺觀廣嚴寺(在府城西其南有平南寺/北有雲泉古山金龍三寺)北山寺(在定逺/縣治北)¶
　真覺寺(在定逺縣/萬春山)廣福寺(在鎮南/州治東)柴山寺(在南安/州治東)𤣥¶
　真觀(在府治東長春真/人劉淵然書額)¶
古蹟和子城(在鎮南州東二里唐時䝉舍詔/閣羅鳳征東爨侵俄碌取此城)徳江城(在/府)¶
　(城外宋時髙昇㤗執大理國柄封其姪子量成於/威楚築外城號徳江城傳至其裔髙長壽附於元)廢¶
　石皷縣(在鎮南州東三十里蒙氏征東爨/取雞和城置此縣元末省入州)廢南寧縣¶
　(在定逺縣境高氏専大理國政命雲南㱔莫酋徙民/三百戸於黄蓬穽元初以黄蓬初立百户後改為南)¶
　(寜縣尋省/入定逺)諸葛亮營(在定逺縣西一十里亮討南中/過髳州於目直睒北傍山下築)¶
<pb:KR2k0008_WYG_086-37b>¶
　(築夷稱望子/洞基址尚存)神石(在南安州西五里有石髙十餘丈/蒙氏號為南嶽社靈安邉之人土)¶
　(人毎嵗以金貼其頂有禱輒應又楚雄縣西南三十/里碌摩山頂有一石髙八尺頂突出如斜戴笠之状)¶
　(土人以金貼其/面事之甚謹)¶
名宦宋髙量成(髙智昇五世孫段氏時為相退位築城/于威楚優恤孤寡老㓜風俗遂化稱為)¶
　(夷中之君子子/孫世冇其地)元髙長夀(量成之裔憲宗時征大理/長夀内附以為威楚萬户)¶
　(府萬/户)董文彦(威楚路知事天厯間中慶路敗狐叛引/兵攻威楚官吏皆亡匿文彥獨不去賊)¶
　(欲䧏之文彦怒曰汝逆天殄民恨不汝殺乃從汝反/耶罵不絶口賊怒截其耳啗之文彦嚼血肉噴賊面)¶
　(遂被害事/聞諡荘愍)本朝袁義(洪武中羽林右衛指揮同知西/平侯沭英遣守楚雄時虜累叛)¶
<pb:KR2k0008_WYG_086-38a>¶
　(逼西城義積量髙壘調兵力戰虜遂遁去陞楚雄衞/指揮使懇田築堰以足軍餉甓城梁橋威强撫順至)¶
　(今夷民軍士/咸感慕焉)朱守仁(洪武中知楚雄府撫民勤政招/集流移授以田土量民貧富均)¶
　(以賦役建學育才立法鋤梗境内大/治去任合郡保留不獲埀涕而送之)印岳(楚雄衞千/户性仁孝)¶
　(忠義甞見屍暴露者解衣覆之有死不能殯者皆與/之棺洪武末征革石瓦那寨時天寒糧絶即殺所乘)¶
　(馬以食軍士奉母必先意承顔母病衣/不解帶日後征麓川麓川力戰而死)¶
仙釋源空(威楚人三嵗能誦佛號元時入薇溪山為僧/嘗遊螺髻山有虎伏於岩下又遊九重巖入)¶
　(定絶粒經月凡有齋事必先知之一/日端坐而化茶毘之日祥雲羃焉)連精(定逺人通/瑜伽秘宻)¶
　(法降龍役鬼應驗如神元至正間雲旱梁王王迎之/以祈雨師於净瓶中出一小蛇遂大雨王贈以金帛)¶
<pb:KR2k0008_WYG_086-38b>¶
　(固辭歸之日役鬼為荷擔/一日辭親戚端坐而逝)¶
　　　澂江府(東至廣州府彌勒州界二百里南至臨/安府寜州界九十里西至雲南府晉寜)¶
　　　　(州界二十五里北至雲南府宜良縣界五十/五里自府治至南京七千三百里至京師一)¶
　　　　(萬七百四十五里/糧九千八十石零)¶
建置沿革禹貢梁州之界天文井鬼分野古西南夷戰¶
　國楚時為滇國地漢元封初置俞元縣屬益州郡蜀¶
　漢屬建寜郡梁屬南寜州隋置昆州此地屬焉唐為¶
　南寜昆二州地天寳末沒于蠻號羅伽甸初麽些蠻¶
<pb:KR2k0008_WYG_086-39a>¶
　居之後為僰蠻所奪南詔蒙氏於此置河陽郡宋時¶
　大理段氏析蠻為三部曰强宗曰休制曰步雄其步¶
　雄部後居羅伽甸者號羅伽部元置羅伽萬户府¶
　後改為中路至元中改置澂江路屬雲南行省本朝¶
　洪武十五年改為澂江府領州二縣三¶
　河陽縣(附郭唐時麽些蠻所居之地後為判蠻奪而/有之南詔於此置河陽郡元初於此置羅伽)¶
　(千户所至元中改河陽州尋/降為縣本朝因之編户六里)江川縣(在府東南六十/里漢時名碌雲)¶
　(異城又名易籠唐時南詔徙曲旺蠻居此白白蠻守/治宋宋時段氏以㱔麽徒蠻子孫分管其地名步雄)¶
<pb:KR2k0008_WYG_086-39b>¶
　(部元初置千户所至元中改河陽州尋/降為縣屬澂江路本朝因之編戸二里)陽宗縣(在府/城北)¶
　(四十里唐時麽些蠻居此號强宗因以名部後訛為/陽宗部元初蠻酋盧舍内附置陽宗千戸所至元中)¶
　(改為縣屬澂江路本/朝因之編户五里)新興州(在府西一百二十里古/滇國地漢為青蛉梇棟)¶
　(二縣地梁末土人爨瓉據之分為西爨地唐貞觀中/置求州屬戎州都督府天寳沒沒于南詔䝉氏置温)¶
　(富州宋時大理段氏徙些麽徒蠻居此元初置部傍/普舍二千戸所至无中改部傍千戸為休納縣又於)¶
　(休納置新興州及領普舍研和二縣後省休納入/州屬澂江路本朝併省研和普舍入焉編戸二里)路¶
　南州(在府東一百三十里古滇國地蜀漢為建寜郡/境唐為毘州地夷名路甸天寳末為黒爨蠻落)¶
　(䝉所據號落䝉部元憲宗時置落䝉萬户府至/元中改路南州屬澂江路本朝因之編户三里)¶
<pb:KR2k0008_WYG_086-40a>¶
郡名河陽(䝉氏/名)¶
形勝山水明秀(徵江志東跨暘溥西倚湧拔回/撫仙而背羅藏山水明秀之地)﨑嶇崖¶
　石地鮮平夷(雲南/志)有湖山之勝(舊志南北有湖山之/勝東西分雲南廣西)¶
　(之/間)¶
風俗蠶衣耕食民安於富(雲南/志)其性質野其俗豪强(元/志)¶
　嚚訟難理(㱔麽徒白子二種賦性頑/愚常懷嫉惡嚚訟難理)¶
山川金蓮山(一名龜山高圓平正若蓮/花然府治學校皆建其上)羅蔵山(在府治/西北東)¶
　(漢志曰裝山出銅後訛曰蔵又蠻語虎棚為羅蔵謂/造棚以射虎也其上寛平有龍湫時興雲霧元梁王)¶
<pb:KR2k0008_WYG_086-40b>¶
　(結寨其上又名梁王山南有泉流為羅蔵溪南入撫/仙湖北有泉流為錦溪經陽宗縣西西有泉流為彌)¶
　(勒石溪經陽宗縣/東俱入于明湖)玗扎山(在府治北一名無詐今名/烏劄其麓有泉流為玗扎)¶
　(溪南入/撫仙湖)暘溥山(在府治/東南)湧拔山(在府西南三十里屹/立撫仙湖不不與羣)¶
　(山接髙聳獨秀狀如/玉筍又名玉筍山)西山(在江川縣西四里峰巒起/伏山麓多泉合流入星雲)¶
　(湖/)蟠坤山(在江川縣南一十五里東臨撫仙湖/西際星雲湖山頂皆石赭無草木)屈顙¶
　顛山(在江川縣北一十五里昔有獵于是山終日而/不獲一土人謂屈為犬顙為惜顛為勞而無獲)¶
　(因名屈顙顛山勢如寨其半湧泉三𣲖西入滇池東/入撫仙湖南為阿件溪入星雲湖溉田極為民利)¶
　緑籠山(在江州縣西北一十五里林木蒼翠/下有泉為六部溪東南入星雲湖)夾浦山¶
<pb:KR2k0008_WYG_086-41a>¶
　(在陽宗縣治西彌勒石/溪及泠水塘三水夾之)碁和山(在陽宗縣南東/二里頂若碁坪)化石¶
　祖山(在陽宗縣西北七里其南有/泉流為曰角溪東北入明湖)竒梨山(在新興州/治西林木)¶
　(茂蔚下有泉流為/竒梨溪入大溪)靈照山(在新興州/東一十里)大棋山(在新興/州西北)¶
　(一十五里上有石俗/傳有仙弈碁于此)羅麽山(在新興州東北二十里/今名石崖山下有白龍)¶
　(泉流為羅麽溪/九曲入于大溪)䝉習山(在新興州西北七十里一名/適飢山山頂與晉寧州分界)¶
　照鏡山(在路南州西北二/里前有池如鏡)休柔山(在南南州北一十/五里今名九盤山)¶
　(下有泉流為休/柔溪南入盤江)遮日山(在路南州東南一十/五里今名些亦山)劄龍山¶
　(在路南州東八十里峯巒/髙聳下有小石可以鍊銅)羊鼻山(在舊邑市縣東北/十十五里山頂有)¶
<pb:KR2k0008_WYG_086-41b>¶
　(泉流灌/田畝)木龍山(在舊邑市縣東南一十/五里髙可五百餘仭)鐵赤河(在路/南州)¶
　(西四十里源自陸凉州經邑市縣過瓦渡龍溪普/雙龍溪至州境西南又過興寜溪下流入盤溪)巴¶
　盤江(源自陸凉州流經路南州/邑市宜良入廣西府界)撫仙湖(在府治南周/二百餘里一)¶
　(名羅伽湖一名青魚戯月湖渟/蓄清澈其中多石東流入盤江)星雲湖(在江州縣治/南周八十餘)¶
　(里東流五里入撫仙湖/兩湖相通魚不往来)明湖(在陽宗縣北一名曰夷/休一名陽宗湖湖源出)¶
　(羅□山下流入元江周七十餘里/兩崖陡絶山水黒色魚味甚美)龍泉溪(在府西一/十五里亂)¶
　(石中流入/撫仙湖)大溪(源出夾雄山自新興州東北流遶西/南過羅麽竒梨二溪出嶍峨縣入曲)¶
　(江/)空谷泉(在府治東北匯而為池春/時頗溫浴之可去痒疴)雙井温泉(在江/川縣)¶
<pb:KR2k0008_WYG_086-42a>¶
　(海西村兩井皆温泉流入星/雲湖邑市縣治北亦有温泉)泠水泉(在江川縣西北/七里源出西山)¶
　(流入星雲湖舊邑/市縣東亦有泠泉)北坡泉(在府/治北)西浦泉(在府西/十一里)黑龍¶
　泉(在路南州/東八里)蓮花池(在新興州北一十/里下流入于大溪)¶
土産銅(路南/州出)鐵(新興/州出)鮊鮮魚(河陽縣出一名康郎魚/雲南諸府買為瘴藥)青¶
　魚膽(明湖出可療/惡瘡化痰)毛褐　氊　茶(陽宗/縣出)仙茅(河陽/縣出)麝¶
　(新興/州出)¶
學校澂江府學(在府治西元大徳間建/本朝洪武十六年重修)新興州學(在州/治南)¶
　(本朝/建)江川縣學(在縣治南/本朝建)¶
<pb:KR2k0008_WYG_086-42b>¶
關梁普濟橋(在府西/北二里)清平橋(在府西/二里)海門橋(在江川縣/東南八里)¶
　玉溪橋(在新州/州治西)板橋(在路南/州治南)¶
寺觀華藏寺(在府治北/缺摩村)溥照寺(在暘/溥山)正覺寺(在路南州/白邑村)¶
祠廟蟠坤神廟(在蟠山石巖中廟久廟廢一日廟址有/馬迹大如碗平之次日愈多土人復其)¶
　(廟/)¶
古蹟白城(在新興州治北昔强宗部蠻之裔長曰部傍/據普具籠城次曰普舍據普扎具城二城之)¶
　(西有曰白城漢人所築/二酋屢争此城莫能定)禄匡城(在新興州/治西南)昌人城(在/新)¶
　(興州/治南)玉乞城(在新興州故研和縣上/四城相傳皆漢時築)彌沙城(漢時築/元初以)¶
<pb:KR2k0008_WYG_086-43a>¶
　(彌沙等五城置彌沙縣/至元中省入邑市縣)部樁城(昔易昌所築元置雙/流縣後省入江川縣)¶
　黑柏城(在陽宗縣治東/一名輸納籠城)休納城(在新興州昔部傍所/築元初置千户所尋)¶
　(改為縣後/省入州)畔龍城(在新興州西一十里元/置縣後省入研和縣)研和城(在/新)¶
　(興州南三十里昔麽些蠻部雄所居元/初其孫龍鍤内附置此縣本朝省入州)普舍城(在新/興州)¶
　(北二十五里昔大理國以部雄之弟普舍居此號普/扎籠城元初普舎孫苴&KR1902;内附置千户後改為縣本)¶
　(朝省/入州)石龍(在江川縣冇石如龍因名其/地為碌雲異城即今縣治也)¶
人物三國李恢(俞元人為郡督郵始夫爨習為建伶令/違法恢正之習免官後迎昭烈帝於綿)¶
　(竹授功曹書佐主簿後為庲降都督與諸葛亮/討雍閬朱褒南土平定恢功居多封興亭侯)元段¶
<pb:KR2k0008_WYG_086-43b>¶
　文瑞(河陽人讀書奉母盡孝母沒哀痛踰禮以手履/地行一里外負土營墳百五十日始成元表其)¶
　(門授本路學正官/至臨安路總管)¶
　　　蒙化府(東至大理府趙州界三十八里西至順/寜府界一百五十里南至楚雄府定邉)¶
　　　　(縣界六界里北至大理府太和縣界九十里/自府治至南京七千九百七十里至京師一)¶
　　　　(萬一千四百一十里/糧四千八百石零)¶
建置沿革漢為益州郡地東漢屬永昌郡唐屬姚州都¶
　督府初羅羅摩及僰蠻居此後䝉氏細邏奴築城居¶
　之號䝉舍詔改稱南詔永泰初改蒙舍城為陽瓜州¶
<pb:KR2k0008_WYG_086-44a>¶
　宋時段氏改開南縣元初置䝉舍千户所至元中改¶
　䝉化府尋陞為路後復降為州屬大理路本朝仍為¶
　州屬大理府正統間復陞為府親領編戸三十里¶
郡名陽𤓰(唐/名)¶
形勝四山環堵(郡志諸山拱於前後左/右連峯接岫若環堵然)北距㸃蒼襟帶¶
　西洱(雲南/志)南接楚雄北距蹀榆(郡/志)¶
風俗民善射獵(郡志境内有曰摩察者乃黑爨之别種/相傳昔從䝉氏細奴邏徙此常執本弓)¶
　(藥矢遇禽獸則射之鮮不獲者然/其性猂心很遇强則拒遇弱則刧)俗變故習(同上近/城居者)¶
<pb:KR2k0008_WYG_086-44b>¶
　(多僰人男女勤於耕織會飲序齒婚姻必察性行自/開設學校以来漸染禮義俗變故習非前代之比)¶
山川甸尾山(在府城東下有温泉相傳䝉/細奴邏母病浴此泉遂愈)伏虎山(在府/城東)¶
　(北一十/五里)巍山(在府城東南二十里/峰巒髙聳冠於羣山)龍宇圖山(在府城/西北三)¶
　(十五里蒙氏龍伽獨自哀牢將其子細奴邏居其上/築籠宇圖城自立為竒王號䝉舍詔今上有浮圖及)¶
　(雲隐/寺)石母山(在府城北七十里産石黄下/有泉為睒中溪南入羅盤江)陽江(在府/城西)¶
　(源出甸頭澗過定/邉縣入瀾滄江)様備江(在府城西一百五十里源/自劎川州過大理西洱河)¶
　(入境南合/于瀾滄江)瀾滄江(在府城西南一百五十/里其南岸有馬洱坡)¶
土産鐵　石黄(石母/山出)麝　椒　斑竹　箭竹(皆府/境出)¶
<pb:KR2k0008_WYG_086-45a>¶
公署䝉化衞(在府治東洪武/三十三年建)¶
學校䝉化府學(在府治東南舊為州/學景泰元年改建)¶
關梁蒙城橋(在府/治西)甸頭橋(在府城北/六十五里)様備橋(在府城西/北一十五)¶
　(里/)¶
寺觀等覺寺(在府治東/蒙氏建)伏虎寺(在伏虎山䝉氏時有西/域僧俱盧你與南國僧)¶
　(道葺役二虎拽本以創/寺寺成乗二虎而去)𤣥珠觀(在府城東前有蓮池/構亭其上以為遊賞)¶
　(之/所)¶
祠廟嵯岈武宣王廟(在府治東南祀䝉氏十三代/孫名法者土人祈禱有應)¶
<pb:KR2k0008_WYG_086-45b>¶
古蹟蒙舎城(在府城北一十里唐改此城為陽𤓰州天/寳間鳳伽異為州刺史今城之遺址尚存)¶
　盟石(在府城北二十五里路傍昔䝉細奴邏與張樂/進求逓相讓位細奴邏拔劒斫石曰如我當為)¶
　(劎入此石遂入/三寸形如鋸焉)¶
人物唐張彦成(䝉舍川人南詔蒙晟邏皮遣彦成使於/唐禮待甚厚賜以浮屠像以歸南中事)¶
　(佛自/茲始)¶
　¶
　¶
　明一統志卷八十六¶
