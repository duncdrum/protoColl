# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.469724
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三十二
<pb:KR2k0008_WYG_032-1a>¶
欽定四庫全書¶
　明一統志卷三十二¶
　　　　　　　　　　　　明　李賢等　撰¶
　　陜西布政司¶
　陜西古雍州地漢都於此置司隸校尉領三輔置凉¶
　州部刺史察舉隴西北地等郡而不常所治東漢司¶
　隸如故凉州治隴唐貞觀中置關内道開元中置京¶
　畿等四道採訪處置使而京畿道治京城關内道以¶
<pb:KR2k0008_WYG_032-1b>¶
　京官領隴西道治西平山南西道治漢中後改採訪¶
　為觀察其治仍舊宋初置陜西路後置永興鄜延環¶
　慶秦鳯涇原熙河六路經畧安撫司並以守臣兼領¶
　又置提點刑獄司治鳯翔元置陜西等處行中書省¶
　于安西置陜西漢中道肅政廉訪司于鳯翔又置甘¶
　肅等處行中書省及河西隴北道肅政廉訪司于甘¶
　州本朝置陜西等處承宣布政使司領西安鳯翔平¶
　凉慶陽延安鞏昌臨洮漢中八府置陜西都指揮使¶
<pb:KR2k0008_WYG_032-2a>¶
　司領西安左西安前西安後固原平凉慶陽延安綏¶
　徳榆林鞏昌臨洮漢中秦州蘭州洮州岷州河州寧¶
　夏寧夏中寧夏前寧夏後寧夏左屯寧夏右屯寧夏¶
　中屯寧羗二十五衛鳯翔金州靈州鎮羗四千户所¶
　又置陜西行都指揮使司領甘州左甘州右甘州中¶
　甘州前甘州後肅州山丹永昌凉州鎮畨莊浪西寧¶
　十二衛及鎮夷古浪二千户所置陜西等處按察司¶
　分關内二關南隴右西寧河西六道兼察諸府州衛¶
<pb:KR2k0008_WYG_032-2b>¶
　所三司並治西安而行都司則分治甘州以控制邊境云¶
　　西安府上(東至山西蒲州黄河界三百五十里西/至鳯翔府扶風縣界二百四十里南至)¶
　　　(漢中府金州界六百八十里北至延安府宜君/縣界三百五十里自府治至京師二千六百五)¶
　　　(十里至南京二/千四百三十里)¶
　　　(糧八十六萬/五千石零)¶
建置沿革禹貢雍州之域天文井鬼分野周為王畿地¶
　秦置内史以領關中漢初置渭南郡尋罷郡復置内¶
　史景帝分置左右内史此為右内史武帝改京兆尹¶
<pb:KR2k0008_WYG_032-3a>¶
　與左馮翊右扶風為三輔東漢於此置雍州尋罷三¶
　國魏改尹為守晉置雍州理京兆未㡬為劉石符姚¶
　所據後魏仍置雍州西魏後周皆置京兆尹隋初置¶
　雍州尋改為京兆郡唐初復為雍州又改京兆郡尋¶
　復雍州開元初改京兆府自周秦漢晉西魏後周隋¶
　唐並都於此唐末為佑國軍五代梁改永平軍後唐¶
　復為京兆府晉改曰晉昌漢改曰永興宋仍京兆府¶
　屬永興軍路金屬京兆府路元改安西路後改奉元¶
<pb:KR2k0008_WYG_032-3b>¶
　路本朝洪武初改為西安府領州六縣三十¶
　長安縣(附郭秦因古地名曰長安漢都關中始置為縣/屬京兆尹王莽改常安東漢復舊隋遷都始徙)¶
　(縣治于此唐因之五代梁改大安縣後唐復曰/長安縣宋元仍舊本朝因之編户五十五里)咸寧縣¶
　(附郭漢置萬年縣在廢櫟陽縣東北後周始别置萬年/縣於長安城中取漢舊縣以為名隋初改大興縣唐初)¶
　(復曰萬年天寳中始改為咸寧縣後仍曰萬年五代梁/改為大年縣宋改為樊川縣金復為咸寧縣元仍舊本)¶
　(朝因之編户/六十六里)咸陽縣(在府城西北五十里本秦舊縣孝公/徙都此其地在山南水北山水皆陽)¶
　(故名咸陽漢初曰新城縣元鼎初改渭城縣東漢省晉時/石勒于此置石安縣後符秦置咸陽郡隋郡廢唐復為咸)¶
　(陽縣屬京兆郡宋金仍舊元省入興/平尋復置本朝因之編户一十里)興平縣(在府城西一/百里本周太)¶
<pb:KR2k0008_WYG_032-4a>¶
　(丘地後名廢丘漢初置槐里縣後析置茂陵平陵二縣/三國魏改平陵曰始平晋置始平郡領槐里始平等縣)¶
　(後魏省始平郡以縣属扶風郡唐改始平曰金城/縣至徳初置興平軍尋改為縣宋金元仍舊本朝)¶
　(因之編户/一十五里)臨潼縣(在府城東七十里周為驪戎國秦/為驪邑漢置新豐縣後魏周隋徙)¶
　(治不一唐武后改為慶山縣神龍初復為新豐天寳/初析置㑹昌縣於温泉宫後改曰昭應省新豐入焉)¶
　(宋大中祥符間始改曰臨潼以水為名金元/仍舊以櫟陽縣省入本朝因之編户四十里)涇陽縣¶
　(在府城北七十里本秦舊縣故城在平凉府界以居/涇水之北故名漢初屬安定郡惠帝改池陽縣屬左)¶
　(馮翊後魏徙咸陽郡治此後周省縣隋罷郡復置涇/陽縣屬雍州唐屬鼎州尋復屬雍州宋金仍舊元省)¶
　(入髙陵縣尋復置本朝/因之編户四十四里)髙陵縣(在府城北八十里本/秦舊縣為左輔都尉)¶
<pb:KR2k0008_WYG_032-4b>¶
　(治所漢隸左馮翊後漢左馮翊自長安出治髙陵三/國魏屬京兆郡唐初析置鹿苑縣尋省宋金元仍舊)¶
　(本朝因之編/户一十五里)鄠縣(在府城西南七十里本夏時扈國/殷為崇國秦為鄠甘亭漢始置鄠)¶
　(縣屬右扶風郡晉屬始平郡後魏屬京兆郡/唐宋金元皆仍舊本朝因之編户二十三里)藍田縣¶
　(在府城東南九十里本秦舊縣周禮玉之次美者曰/藍此縣山出玉故以名縣漢屬京兆尹晉因之後魏)¶
　(初省後復置後周析置玉山白鹿二縣以三縣置藍/田郡後省郡以玉山白鹿入藍田縣屬京兆唐初又)¶
　(析置白鹿玉山縣尋省宋金元/仍舊本朝因之編户二十里)盩厔縣(在府城西南/一百六十里)¶
　(本漢舊縣屬右扶風山曲曰盩水曲曰厔故以名縣/東漢省晉復置後周徙縣於鄠縣西北而於此置恒)¶
　(州後置周南郡隋廢郡以縣屬京兆唐改宜壽縣至/徳初復為盩厔縣天復初屬鳯翔府宋因之金置恒)¶
<pb:KR2k0008_WYG_032-5a>¶
　(州元省州以縣屬安西路/本朝因之編户四十里)三原縣(在府城南九十里/本漢池陽縣地晉)¶
　(時符秦置三原䕶軍以其地在清酆原孟侯原白鹿/原間故名後魏改為三原縣屬北地郡後周屬馮翊)¶
　(郡隋初屬雍州唐初改為池陽縣又改華池縣仍置/三原縣屬北泉州貞觀初廢三原縣改華池為三原)¶
　(屬雍州五代唐屬耀州宋金元/仍舊本朝改今屬編户二十里)渭南縣(在府城西五/十里本漢新)¶
　(豐縣地符秦始置渭南縣屬京兆府後魏改南新豐/縣及置渭南郡西魏復為渭南縣後周屬雍州唐初)¶
　(屬華州尋復屬雍州五代周屬華州宋熙寧中省入/鄭縣元豐初復置金元仍舊本朝改今屬編户五十)¶
　(六/里)商州(在府城東南二百六十里本契始封地周為/豫州之境春秋屬晉後屬秦漢於此置上洛)¶
　(縣屬𢎞農郡晉置上洛郡後魏置洛州後周改洛州/為商州取古商於地為名隋復為上洛郡唐初復為)¶
<pb:KR2k0008_WYG_032-5b>¶
　(商州天寳初為上洛郡乾元初復為商州屬闗内道/宋屬永興軍路元屬安西路本朝改州為縣尋復陞)¶
　(為州編户二十/八里領縣四)鎮安縣(在州城南二百五十里本商/州豐陽縣地唐析置安業縣)¶
　(屬雍州乾元初改為乾元縣屬京兆尋又屬商州五/代漢改乾祐縣宋因之元廢本朝于廢縣北二十里)¶
　(始置鎮安縣編/户一十八里)洛南縣(在州城南二百里春秋時晉/上洛地漢為上洛縣地晉析)¶
　(置拒陽縣尋省復魏復置隋初屬商州尋改曰洛南/縣以在洛水之南故名唐宋金元仍舊本朝後屬商)¶
　(州編户二/十一里)山陽縣(在州城東南一百二十里/本朝析置編户二十里)商南縣¶
　(在州城東六十里本朝/析置編户一十二里)同州(在府城東北二百八十里/周為大荔國秦為内史地)¶
　(漢初置河上郡後為左内史武帝時改左馮翊三國魏為/馮翊郡後魏兼置西華州西魏改為同州取禹貢澧水攸)¶
<pb:KR2k0008_WYG_032-6a>¶
　(同之義隋罷州復置馮翊郡唐初復為同州治馮翊/縣天寳初復為馮翊郡乾元初復為同州後改匡國)¶
　(軍五代梁改忠武軍後唐復舊宋改定國軍屬永興/路金屬京兆府元仍為同州以馮翊縣省入本朝因)¶
　(之編户三十/五里領縣五)朝邑縣(在州城東三十里春秋時為蒲/闗戰國魏築城于此漢為臨晉)¶
　(縣地晉為馮翊郡治後魏分置南五泉縣西魏改朝/邑縣以據朝坂故名唐改河西縣屬河中府大歴初)¶
　(復曰朝邑屬同州五代宋金元/仍舊本朝因之編户六十五里)郃陽縣(在州城東北/一百二十里)¶
　(古莘國地漢始置郃陽縣屬左馮翊以在郃水之陽/故名後周屬澄城郡隋屬馮翊郡唐初屬西韓州貞)¶
　(觀間州罷屬同州五代梁屬河中府唐復舊宋復屬/同州以夏陽縣省入金屬禎州後復屬同州元初屬)¶
　(禎州後仍舊本朝因/之編户四十七里)澄城縣(在州城北一百二十里/春秋時晉北徴地後屬)¶
<pb:KR2k0008_WYG_032-6b>¶
　(秦漢始置徴縣後誤徴為澄東漢省後魏置澄城郡/隋初罷郡以縣屬同州唐初析置長寧縣後省長慶)¶
　(中割入奉先縣五代梁屬河中府後唐復里/屬同州宋金元仍舊本朝因之編户四十)白水縣(在/州)¶
　(城西北一百二十里春秋時名彭衙秦置白水縣以/南臨白水故名漢為粟邑縣又為衙縣地晉省衙縣)¶
　(後魏廢粟邑縣後析置白水縣及白水郡隋初罷郡/以縣屬同州唐割入奉先縣宋復置属同州金元仍)¶
　(舊本朝因之編/户二十九里)韓城縣(在州城東北二百二十里古/韓梁二國地晉為少梁邑秦)¶
　(更名夏陽縣漢為夏陽縣地属馮翊郡隋始析置韓/城縣以古韓城為名唐初置西韓州貞觀間州罷以)¶
　(縣屬同州五代梁属河中府後唐復舊宋因之金改/禎州元初州罷復為韓城縣尋復置禎州後罷以縣)¶
　(屬同州本朝因之/編户三十六里)華州(在府城東二百里周時鄭桓/公始封於此其地亦名咸林)¶
<pb:KR2k0008_WYG_032-7a>¶
　(秦為内史地漢魏晋並為京兆𢎞農二郡地後魏置華/山郡又改東雍州西魏改為華州隋省後置華山郡唐)¶
　(復為華州埀拱初改太州天寳初改華隂郡後復為華/州乾寜中陞興徳府又為鎮國軍五代梁改威化軍唐)¶
　(復為鎮國軍宋改鎮潼軍金改金安軍元復為華州/後以鄭縣省入本朝因之編户四十一里領縣二)華¶
　隂縣(在州城東七十里戰國屬魏為隂晉地秦改曰寕/秦漢始置華隂縣以在華山之隂故名唐分置潼)¶
　(津縣尋省入華隂垂拱初改仙掌縣神龍中復曰華隂/寳歴中改太隂縣後復為華隂宋金元仍舊本朝因之)¶
　(編户三/十里)蒲城縣(在州城北一百二十里本漢重泉縣地/屬馮翊郡後魏於此置南白水縣西魏)¶
　(始改蒲城縣隋屬同州唐改奉先縣屬京兆府天祐間/復屬同州五代時屬京兆宋初屬同州尋復蒲城縣元)¶
　(仍舊本朝因之/編户五十四里)耀州(在府城北一百八十里秦為内史/地漢為祋祤縣地東漢置三國後)¶
<pb:KR2k0008_WYG_032-7b>¶
　(魏置北雍州西魏改宜州隋為宜君郡治華原縣唐廢/置不一天祐初置耀州建義勝軍五代梁改曰崇州及)¶
　(改静勝軍唐復為耀州名順義軍宋初為感義軍改/感徳軍金仍為耀州元以華原縣省入本朝因之編)¶
　(户一十四/里領縣二)同官縣(在州城北七十五里本漢祋祤縣/地晉為頻陽縣地符秦置銅官䕶)¶
　(軍以川為名後魏罷軍為銅官縣屬北地郡後周改/曰同官縣屬宜州隋屬京兆郡唐初屬宜州後屬京)¶
　(兆府五代梁屬同州唐屬櫂州宋金/元仍舊本朝因之編户一十三里)富平縣(在州城/東南七)¶
　(十五里本漢舊縣屬北地郡治靈州迴樂縣界東漢/徙寧州彭原縣界晉又徙徳懐故城西魏復徙舊治)¶
　(後周屬馮翊郡隋初屬雍州唐又徙治義亭城即今/治五代梁屬耀州宋金元仍舊本朝因之編户四十)¶
　(里/)乾州(在府城西北一百八十里秦為内史地漢為/左馮翊之池陽縣地晉屬扶風郡後魏為咸)¶
<pb:KR2k0008_WYG_032-8a>¶
　(陽郡寧&KR0642;縣地隋改寧&KR0642;為醴泉属京兆郡唐析醴/泉等五縣地置奉天縣又置乾州以郡在長安乾隅)¶
　(故名五代梁為威勝軍唐復為乾州屬鳯翔府宋罷/政和中復置改為醴州金元仍為乾州本朝因之以)¶
　(奉天縣省入編户/二十七里領縣四)醴泉縣(在州城東七十五里本漢/左馮翊谷口縣地東漢及)¶
　(晉為池陽縣後魏改寧&KR0642;縣隋改醴泉縣因後周醴/泉宫為名唐初析置温秀縣後省入醴泉宋割屬醴)¶
　(州金元仍屬乾州本朝/因之編户一十八里)武功縣(在州城西南六十里/古邰國后稷所封地)¶
　(秦孝公始置武功縣以武功山水為名舊在郿縣境/東漢徙治古婺城晉属始平稷後魏改美陽縣又置)¶
　(武功郡後周俱省尋復置武功縣唐置郡州尋廢以/縣屬京兆府五代唐時屬鳯翔府元仍武功縣本朝)¶
　(因之編户/十五里)長武縣(在州城西北百二十/里新設編户  里)永壽縣(在州城/北九十)¶
<pb:KR2k0008_WYG_032-8b>¶
　(里古豳國地漢為右扶風之漆縣地後魏置廣夀縣/後周改永壽縣隋省入新平縣唐復析置属邠州神)¶
　(龍初属京兆府景龍初復属邠州宋屬乾州金/屬邠州元復屬乾州本朝因之編户一十里)邠州¶
　(在府城西北三百五十里古西戎地後公劉所居為/豳國地秦屬内史漢為右扶風圵地安定三郡地東)¶
　(漢置新平郡治漆縣後魏置南豳州後廢北豳州遂/去南字隋省豳州義寧初復置新平郡唐初復為豳)¶
　(州尋改邠州天寳初復為新平郡乾元初復邠州陞/静難軍宋屬永興路金屬熙河路元屬鞏昌路後屬)¶
　(陜西行省本朝改今屬以新平宜禄/二縣省入編户二十七里領縣四)淳化縣(在州城/東二百)¶
　(里本漢馮翊郡之雲陽縣地宋淳化中始析縣之黎/陽鎮置淳化縣屬耀州金屬邠州元以三水縣省入)¶
　(本朝因之編/户三十三里)三水縣(在州城東四十里本淳化縣地/本朝析置為縣治焉編户一十)¶
<pb:KR2k0008_WYG_032-9a>¶
　(二/里)¶
郡名京兆(漢/名)永興(宋/名)安西(元/名)¶
形勝四塞之國被山帶河(史記秦四塞之國被山帶河/外有洪河之險西有漢中巴)¶
　(蜀北有代/馬之利)金城千里天府之國(漢書闗中左殽函右/隴蜀沃野千里南有)¶
　(巴蜀之饒北有胡苑之利此/所謂金城千里天府之國也)踐華為城因河為池(漢/賈)¶
　(誼過/秦論)陸海之地(漢東方朔云三輔之地南有江淮北/有河渭汧嶺以東商洛以南厥壌肥)¶
　(饒此所謂陸/海之地也)關中奥區(舊志乾州九嵕諸山控扼西/北涇渭二水縈帶東南實闗)¶
　(中之奥/區也)前臨沙苑後枕滸岡(同州其地前臨沙苑後/枕滸岡左接平原右帶)¶
<pb:KR2k0008_WYG_032-9b>¶
　(沮/水)左控桃林右阻藍田(華州前據華嶽後臨涇渭左/控桃林之塞右阻藍田之闗)¶
　漆水經其東沮水繞其西(耀州面大□背髙原漆/水經其東沮水繞其西)依¶
　山為城地勢雄壯(邠州涇水遶其北邠巖峙其南依/山為城地勢雄壮以上俱新志)¶
風俗有先生遺風(漢志昔后稷封漦公劉處邠太王徙/岐文王作鄷武王治鎬故其民有先)¶
　(王遺風好稼/穡務本業)俗雜五方(同上漢都長安徙齊諸田楚/昭屈景及諸功臣豪傑兼并)¶
　(之家於諸陵故五/方錯雜風俗不純)尚氣槩先勇力(詩傳秦人之俗大/扺尚氣槩先勇力)¶
　(忘生輕死又云其民厚重質直以/善𨗳之則易以興起而篤於仁義)衣冠文物儼有古¶
　風(方輿勝覽華州衣冠文物儼/有古風将相篤生項背相望)習俗淳雅人多精醫¶
<pb:KR2k0008_WYG_032-10a>¶
　(同上耀州生齒富庶習俗淳雅/人多精醫有孫思邈之遺風)俗尚儉約野無惰農¶
　(元志公劉以農事開國豳詩言農桑衣食之本甚/備故今邠州之俗純儉素約野無惰農歲有髙廪)男¶
　勤稼穡女事桑麻(新志乾州民性剛勁俗尚/簡朴男勤稼穡女事桑麻)¶
山川龍首山(在府城北一十里首入渭水尾達樊川長/六十里土赤不毛隋以長安城狹小改作)¶
　(新都于龍/首山遷焉)終南山(在府城南五十里一名南山東西/連亘藍田咸寧長安盩厔四縣之)¶
　(境産玉石金銀銅鐡及合離草丹青樹禹貢所/謂終南即此上有終南神祠唐韓愈有南山詩)太一¶
　山(在終南山南二十里連亘秀特上/揷雲霄唐王維詩太一近天都)驪山(在臨潼縣/東南二里)¶
　(因驪戎所居故名山之麓温泉所出唐𤣥宗更名昭/應上有老母廟山左肩曰東繡嶺右肩曰西繡嶺)¶
<pb:KR2k0008_WYG_032-10b>¶
　胏浮山(在臨潼縣水經冷水出胏浮/山葢驪山之麓而有異名耳)金斧山(在驪山/東南石)¶
　(罅中有斧以/杖扺之則動)慶山(在臨潼縣東南三十五里唐武后/時因風雷湧出此山初髙六尺餘)¶
　(漸髙至二百餘尺荆州人俞文俊上書曰地氣不和/而堆阜出今陛下以女主處陽位山變為災以為慶)¶
　(山臣以為/非慶也)石樓山(在盩厔縣東三十七里旁/有煉丹峯東南有五福山)牛首山¶
　(在鄠縣南二十三里漢班固/西都賦繞黄山而欵牛首)鷄頭山(在鄠縣東南三/十里秦符生嘗)¶
　(走此山/遇害)金山(在藍田縣南一十里上/有金山神廟以祀風后)七盤山(在藍田/縣南二)¶
　(十里近此又有䋫坡杜氏通典七盤十二䋫藍関之/險路也唐貞元初刺史李西華自藍田至内鄉開新)¶
　(道七百餘里迴山取塗人不/病涉謂之偏路行旅便之)嶢山(在藍田縣南二十/里秦之嶢闗以此)¶
<pb:KR2k0008_WYG_032-11a>¶
　(山為/名)蕢山(在藍田縣東南二十五里漢髙/帝引兵輸蕢山擊秦軍即此)藍田山(在/藍)¶
　(田縣東南三十里山出玉英因名藍/田又名玉山形如覆車亦名覆車山)嵯峨山(在涇陽/縣北五)¶
　(十里一名嶻□又名慈峨/山巔雲起輒雨人以為候)仲山(在涇陽縣西北七十/里俗傳漢髙祖兄仲)¶
　(所居上有仲子廟歲旱/圍此射獵則有風雨)甘泉山(在涇陽縣西北一百/二十里亦名石鼓原)¶
　(甘泉所出漢甘泉宫在其上又/漢書單于烽候以應甘泉即此)堯門山(在三原縣西/北三十里其)¶
　(山兩合/如門)𤣥象山(在渭南縣東南三十七里亦/名倒獸符秦時王嘉隠處)髙東山¶
　(在商州西南五里以/其高於東山故名)熊耳山(在商州西五十里以形似/名伊水所出山多㯶漆及)¶
　(丹青/樹)冢嶺山(在商州南/六十里)良餘山(在商州西南九/十里乳水所出)商洛¶
<pb:KR2k0008_WYG_032-11b>¶
　山(在商州東南九十里亦名/楚山即秦時四皓隱處)讙舉山(在商州西北一/百二十里洛水)¶
　(發源/于此)竹山(在商州東南二/百里丹水所出)車輪山(在鎮安縣南/二十五里)太華¶
　山(在華隂縣南一十里即西嶽也以西有少華山故/此曰太華白虎通云西方太隂用事萬物生華故)¶
　(曰華山是山削成四方髙五千仞有芙蓉明星王女/三峰蒼龍嶺黒龍潭白蓮池日月崖及仙掌石月之)¶
　(勝又有洞道書以為總仙洞天山海經華山有蛇名/肥□六足四翼見則天下大旱唐杜甫詩西嶽稜層)¶
　(聳處尊諸峰羅列似兒孫獨孤及仙掌銘有/云帝命巨靈經啟地脉乃眷斯顧髙掌逺跖)少華山¶
　(在華州南東連大華山山海經云少華山其木多荆/杞其獸多㸲牛其陽多㻬琈鳥多赤鷩宋時此山嘗)¶
　(摧自山屬渭河被害者/衆今摧處亂石猶存)堯山(在蒲城縣北二十里亦/名浮山相傳堯洪水時)¶
<pb:KR2k0008_WYG_032-12a>¶
　(諸山盡没獨此/山若浮故名)豐山(在蒲城縣西北三十里/為縣之名山一名蘇愚)金粟山¶
　(在蒲城縣東北三十里/山有碎石若金粟然)金幟山(在蒲城縣西/北三十里)白堂山¶
　(在蒲城縣東北三十五里舊/圖經秦白起立寨於此因名)不羣山(在白堂山南諸/峰相接唯此獨)¶
　(峙故又/名孤山)馬冡山(在蒲城縣西/北五十里)𤣥扈山(在洛南縣西北/一百里世傳黄)¶
　(帝時有鳯銜圖至/此山帝拜受之)土門山(在耀州城東南四里中斷/如門杜甫詩北上惟土門)¶
　(連天走/窮谷)磬玉山(在耀州城東五里山出青石唐天寳/中取為磬其後郊廟樂遂廢泗濵磬)¶
　(唐白居易詩棃園弟子調律吕知有新聲不知古古/稱浮磬出泗濵立辯致死聲感人宫懸一聽華原石)¶
　(君心遂忘封疆臣果然外冦從燕起武臣不肯封疆/死始知樂與時政通豈聽鏗鏘而已矣磬襄入海去)¶
<pb:KR2k0008_WYG_032-12b>¶
　(不歸長安市人為樂師華原磬/與泗濵石清濁兩聲誰得知)鑑山(在耀州城東一/十里年豐則山)¶
　(中有光/如鑑)三石山(在耀州城北六十八/里山脊有三石峯)荆山(在富平縣/西南一十)¶
　(里禹貢荆岐既旅即此又帝王世紀禹鑄鼎於荆山/唐李義山詩壓河連華勢巉巗鳥没雲歸一望間楊)¶
　(㒒移闗三百里可/能全是為荆山)頻山(在富平縣東北七十里秦厲/公嘗于山南立頻陽縣令故)¶
　(城在/焉)萬斛山(在富平縣東北九十里山/有石形如斗斛者以萬數)中山(在富平/縣漢武)¶
　(獲寳鼎於汾陽薦之甘泉鼎/至中山氤氲有黄氣葢焉)鰲背山(在同官縣東二/十五里其岡巒)¶
　(状若/鰲背)大象山(在韓城縣/西三里)龍門山(在韓城縣東北八十/里禹貢𨗳河至龍門)¶
　(三秦記龍門外懸泉而兩傍有山水陸不通魚鼈莫/上故江河大魚有暴腮龍門之困唐武徳中治中雲)¶
<pb:KR2k0008_WYG_032-13a>¶
　(得臣自龍門引河/溉田六千餘頃)梁山(在乾州城西北五里古公/亶父踰梁山至岐下即此)烈¶
　山(在永壽縣東三里/上有烈山神祠)明月山(在永壽縣西南八十里/夜望之如月明故名)¶
　峗山(在永夀縣西南九十/里其山巍然故名)武將山(在醴泉縣西北一/十八里一名馮山)¶
　九嵕山(在醴泉縣西北六/十里髙六百餘尺)承陽山(在醴泉縣西北五/十里左右有水合)¶
　(流入甘河三輔/黄圖所謂浪水)太白山(在武功縣南九十里山極髙/上恒積雪望之皓然諺云武)¶
　(功太白去天三百山下軍行不得鳴鼓角鳴則疾風暴/雨立至上有洞即道書第十一洞天又有太白神祠)¶
　(山半有横雲如瀑布則澍雨人常以/為候驗語曰南山瀑布非朝即暮)武功山(在武功/縣南一)¶
　(百里北連太白山最為秀傑縣以此得/名杜甫詩遙瞻太白雪喜近武功天)惇物山(在武/功縣)¶
<pb:KR2k0008_WYG_032-13b>¶
　(東南二百里又名垂山/即禹貢所謂惇物也)紫微山(在邠州城西南上/有宋金屯兵砦)壽¶
　山(在邠州境内頂平舊/有茂林脩竹之勝)石門山(在淳化縣北六十/里山有石如門)紫¶
　閣峯(在鄠縣東南三十里杜/甫詩紫閣峯隂入渼陂)落鴈峯(在華山唐李白/登之曰此山最)¶
　(髙呼吸之氣想通帝座矣恨不/携謝朓驚人詩來以問青天耳)釣魚峯(在渭南縣東/南一十七里)¶
　沉嶺(在盩厔縣南五十里蜀漢姜維率衆/出駱谷經沉嶺即此亦名姜維嶺)横嶺(在藍/田縣)¶
　(北三十五里自驪/山東入藍田界)秦嶺(在藍田縣界唐韓愈所謂/雲横秦嶺家何在即此)温¶
　宿嶺(在醴泉縣北漢時温宿/國人居此田牧因名)聖燈崖(在鎮安縣南一/百五十里雲葢)¶
　(寺側相傳遇良夜輒見一燈出崖/畔俄㪚作七八既而復合為一)石鼈谷(在府城南/六十里谷)¶
<pb:KR2k0008_WYG_032-14a>¶
　(口大石如鼈咸寧長/安兩縣以此分界)錫谷(在府城東南六十里有路/至歸安鎮合義谷路通漢)¶
　(中/府)子午谷(在府城南一百里谷口路通南北故名杜/甫詩故人今居子午谷獨在隂崖結茅屋)¶
　(即/此)坑儒谷(在臨潼縣西南五里漢衛宏古文竒字序/秦既改古文為篆隸患天下不從而召諸)¶
　(生至者皆拜為郎凡七百人又宻令冬月種𤓰於驪/山刑谷中温處𤓰實乃詔博士諸生説之人人各異)¶
　(則皆使往視為伏機諸生方相論難因發機/陷之後人號其處曰愍儒郷唐立旌儒廟)髙觀谷¶
　(在鄠縣東南三十里宋程顥詩洞壑積隂成氣象鬼/神憑暗弄威風噴崖雨露千尋濕落石珠璣萬顆紅)¶
　芒谷(在盩厔縣東南芒水所出/谷中有漢馬融讀書石室)雲門谷(在澄城縣西/北七十里)¶
　車箱谷(在華隂縣西南二十五里深不可測禱/雨者投以石其中若有一鳥飛出即雨)湘子¶
<pb:KR2k0008_WYG_032-14b>¶
　洞(在藍田縣南四十五里/相傳唐韓湘嘗隱於此)水簾洞(在華/山上)樂遊原(在府/城南)¶
　(八里漢書宣帝起樂遊廟在曲江北亦曰樂遊苑其/地多玫瑰樹苜蓿草唐張説宴樂遊詩北闕連雲頂)¶
　(南山對/掌中)少陵原(在府城西南四十里漢時名/鴻固原近有鳯棲神禾二原)細柳原¶
　(在昆明池南即漢/周亞夫屯兵處)畢原(在咸陽縣北周文武成康葬/于此原毛詩鄭註曰畢終南)¶
　(山之/道名)始平原(在興平縣治北亦名北芒巖漢富人袁/廣漢於此築園激流注其内構石為山)¶
　(養白鸚鵡紫鴛鴦旄牛/青兕後皆徙置上林苑)鳯凰原(在臨潼縣東北一十/里後漢延光初鳯集)¶
　(新豐即此原也唐韋嗣立於原之鸚鵡/谷構别廬中宗嘗臨幸改曰幽棲谷)石安原(在涇/陽縣)¶
　(西南七里秦符徤登此嘆曰美/哉斯原因悵然有終焉之志)鹿苑原(在髙陵縣西/南三十里)¶
<pb:KR2k0008_WYG_032-15a>¶
　白鹿原(在藍田縣西五里周平王時有白鹿/遊此晉書符雄與桓冲戰于白鹿原)涼風原¶
　(在藍田縣西南四十五里一作風涼遁甲開/山圖驪山之西有涼風原亦雍州之福地)商原(在同/州城)¶
　(北三十五里水經/洛水南經商原)許原(在同州城北五/十里沮水之滸)韓原(在韓城/縣即春)¶
　(秋秦獲晉/侯以歸處)髙門原(在韓城縣水經原南/有層□秀出雲表)蟠龍原(在蒲/城縣)¶
　(西三十里唐明皇遊此見雲霧中有/黄龍状乃于下得石状似蟠龍因名)三畤原(在武功/縣西南)¶
　(二十/里)五丈原(在武功縣西南七十里/即漢諸葛亮屯兵處)長樂坡(在府城/東北一)¶
　(十里滻水西岸漢/長樂宫在其西北)馬嵬坡(在興平縣西二十五里唐/楊妃葬處坡有馬嵬泉乆)¶
　(涸本朝洪武中/其旁湧出一泉)鴻門坂(在臨潼縣東一十七里即漢/髙帝會項羽處舊有鴻門亭)¶
<pb:KR2k0008_WYG_032-15b>¶
　長平坂(在涇陽縣西南五十里漢武帝上甘泉經此/有蟲盤而覆地色如生肝頭目口鼻皆具問)¶
　(於東方朔對曰此必秦故獄處始皇拘殺無辜憤氣/所生按地圖果然問何以去之曰積憂者得酒而忘)¶
　(以酒洒/之遂消)黄河(自龍門而下歴韓城郃陽至朝邑縣界/稍折而東入蒲州境唐栁宗元晉問謂)¶
　(衝奔太華運/肘東指以此)渭河(在府城北五十里出臨洮府渭源/縣鳥鼠山西北谷東流經盩厔興)¶
　(平咸陽渭南至華隂界入黄/河淮南子曰渭水多力宜黍)涇河(發源平涼府界岍/頭山經邠州醴泉)¶
　(涇陽至髙陵縣入渭漢武帝祀甘泉至涇橋有女人/浴于涇水乳長七尺帝恠問之侍中張寛對曰天星)¶
　(主祭祀齋戒不/㓗則女人星見)洛河(在洛南縣北五里發源冡嶺/山東流入河南盧氏縣界)漆¶
　河(源出扶風古漆縣西北經/同官縣至耀州南合沮水)沮河(西北來自延安府/宜君縣至耀州富)¶
<pb:KR2k0008_WYG_032-16a>¶
　(平縣合漆河至同州/朝邑縣東南入渭)灃水(出終南山合太平高觀谷水東/至咸陽縣入于渭詩曰豐水東)¶
　(注維禹之績老子云豐水深十仞/而不受塵垢金鐡在中形見於外)潏水(在府城南一十里/一名沉水發源南)¶
　(山石壁谷北/流注于渭)鎬水(在府城西北一十八里上/承鎬池下流合滮池水)滻水(在府城/東一十)¶
　(五里源出藍田縣合/金谷水北流入覇水)覇水(在府城東二十里本名滋水秦/穆公更名以章覇功源出秦嶺)¶
　(合藍谷傾谷諸水/入滻水北注于渭)滮水(在府城西北二十里發源咸/陽縣之滮池西北合鎬水)交水(在/府)¶
　(城南三十里一名福水上承樊川西至/石碣遂分為二一注灃河一入昆明池)荆谷水(發源秦嶺/之荆谷西)¶
　(北流合廣谷採谷庫谷/石門谷諸水而為滻水)楩梓谷水(出長安縣南山北流合/潤國渠又西北流至長)¶
　(安縣東南三/十里入交水)豹林谷水(出長安縣南山北流有竹谷水自南/來㑹子午谷水自東來㑹並入交水)¶
<pb:KR2k0008_WYG_032-16b>¶
　戱水(在臨潼縣東三十里出驪山/鴻谷東北流經戯亭入渭)冷水(出臨潼縣/胏浮山歴)¶
　(隂盤新豐二原/間北注于渭)冶谷水(出涇陽縣西北冶谷經縣嵯/峨武康青龍等郷灌溉民田)¶
　(雲陽宫記入治谷二十里有百里槐/樹樹北有泉名金泉谷中有毛原監)澇水(出鄠縣南/山澇谷合)¶
　(渼陂水流至長安縣界入潏水山海經勞/水多飛魚其状如鮒魚食之可以已痔衕)甘水(出鄠/縣南)¶
　(山甘谷與耿谷/水俱北注于渭)湋水(在盩厔縣/東北五里)楚水(出商州楚山有/兩源下流相合)¶
　(入于/丹水)丹水(出商州竹山東/流入河南界)郃水(在郃陽縣來自西北/經縣北東入黄河)¶
　瀵水(在郃陽縣黄河西岸水有三一在臨/晉一在同州一在郃陽其源潜通)白水(在白/水縣)¶
　(西三里縣/以此名)□水(在韓城縣治南/東南流入黄河)敷水(在華州城東南/一十五里源出)¶
<pb:KR2k0008_WYG_032-17a>¶
　(小敷谷流經華隂縣西北合渭河名敷水渠唐開元/中姜師度鑿以洩水害刺史樊忱復鑿之使通渭漕)¶
　赤水(在渭南縣東二/十里以水色名)湭水(在渭南縣西源出/石樓山北注于渭)頻水(在/富)¶
　(平縣東北七十里即/大小石谷二澗水也)武水(在乾州城西五里流入/武功縣界俗名莫谷水)汭¶
　水(出隴州汧源縣弦蒲藪東入涇水周職方/雍州其川涇汭詩曰汭鞠之即皆謂是也)樊川(在/府)¶
　(城南二十里漢賜/樊噲食邑於此)御宿川(在府城西南四十/里一名華嚴川)柯枷川¶
　(出藍田縣南山合圍谷岐孟谷崔谷/諸水緫為一川西北流入咸寧縣界)芝川(在韓城縣/南二十三)¶
　(里東流/入黄河)銅官川(在同官縣北五十里合雄/同川水南流入耀州界)圍川(自扶/風縣)¶
　(流至武功縣南合/武亭川水入渭)焦濩澤(在涇陽縣北亦名瓠/口葢古之焦濩藪也)望仙¶
<pb:KR2k0008_WYG_032-17b>¶
　澤(在盩厔縣東/南三十里)永安渠(在府城南引交水西/北流潏水自南入焉)龍首渠¶
　(引滻水入府城隋初/穿渠因得龍首故名)利俗渠(在華州西南二十三里/唐時開引喬谷水以溉)¶
　(田/)白公渠(在涇陽縣西北漢白公引涇水溉田有大/白中白南白三渠下流入髙陵縣界當時)¶
　(民得其利歌曰田於何所池陽谷口鄭國在前白公/在後舉鍤成雲决渠為雨涇水一石其泥數斗且溉)¶
　(且糞長我禾黍衣/食京師億萬之口)鄭國渠(在富平縣南二十里即韓/水工鄭國説秦所穿渠也)¶
　(漢左内史兒寛又於此渠上流開六小/渠以輔助定水令以廣溉田名六輔渠)龍門堰(與石/水常)¶
　(平二堰俱/在富平縣)六合堰(在武功縣西魏時/置斗門以節水)萬壽渦(在下邽/廢縣南)¶
　(四十里世傳此渦起雲霧則有牛馬猪羊/變形出遊還入其渦村坊往往見之今涸)太白湫(在/太)¶
<pb:KR2k0008_WYG_032-18a>¶
　(白山頂相傳湫有神/龍歳旱禱雨多應)萬壽湫(在故三水縣北二十里/唐大歴間因風雷而成)¶
　御井(長安志善和坊有井水/味甘美唐時以供内㕑)浪井(在興平縣耿祠鄉/唐貞元中湧出有)¶
　(疾者飲/之輒愈)丹陽井(在鄠縣東三十里俗傳元/馬丹陽取此水煉藥故名)金井(在盩/厔縣)¶
　(南三十里俗傳唐/太宗嘗飲其水)鳴犢泉(在府城南六十里之鳴犢/鎮相傳因犢跑鳴得泉故)¶
　(名/)温泉(在驪山麓秦始皇于此砌石起/宇漢武加脩飾唐時建温泉官)鄭泉(在涇陽/縣西北)¶
　(七十里昔鄭子/真居其旁因名)胡公泉(在鄠縣西七里旁/有虞思胡公廟)咽瓠泉(在/藍)¶
　(田縣西北一十五里世傳唐李筌遇驪山老母授隂/符經既畢令筌携瓠汲泉水已而失老母所在因名)¶
　石門湯泉(在藍田縣西南四十里唐時嘗大雪此地/落即融有異僧云必温泉也掘之果然)¶
<pb:KR2k0008_WYG_032-18b>¶
　九龍泉(在同州城東南一十五里泉有/九穴㑹于一池俗又名鵝鴨池)苦泉(在朝邑/縣西北)¶
　(四十五里其水鹹/苦羊飲之肥美)鎬泉(在華隂縣東二十九里其水/或湧或止俗傳以為河眼)¶
　姜泉(在渭南縣城内唐陸贄詩/遶街流𣺌𣺌夾砌樹隂隂)醴泉(在醴泉縣東南/三十里唐貞觀)¶
　(中泉湧出味如醴縣名因/此魏徽有銘歐陽詢書)良溝泉(在武功縣北一十/五里永樂初湧出)¶
　(引以溉田/邑民頼之)吕公泉(在永壽縣縣無井逺汲於澗宋知/縣吕大防行近境得二泉欲𨗳而)¶
　(入縣地勢髙下衆疑無成理大防用考工水地置臬/之法以凖之不旬日果疏為渠民頼之號吕公泉)¶
　金泉(在淳化縣東南三十里/世傳目昬者洗之可明)牛首池(在咸陽縣渭水/南史記秦上林)¶
　(苑旁有/牛首池)蘭池(在咸陽秦始皇引渭水為長池築為/蓬萊山刻石為鯨魚亦曰蘭池陂)魚¶
<pb:KR2k0008_WYG_032-19a>¶
　池(在始皇陵東北五里初造陵取土/其地汙深水積成池謂之魚池)太液池(在漢建/章宫北)¶
　(以象海刻石為鯨魚池邊多雕菰紫蘀其/間鳬鴈充滿及鸊鵜鵁鶄之屬動輒成群)曲江池(在/府)¶
　(城東南一十里漢武帝所鑿其水曲折似嘉陵江因/名唐開元中疏鑿為勝境都人遊賞盛於中和節江)¶
　(邊菰蒲葱翠栁隂四合每錫燕臣僚㑹于山亭/池備綵舟唯宰相三使北省官翰林學士登焉)昆明¶
　池(在漢上林苑武帝欲伐昆明穿此池以習水戰中/有豫章䑓刻石為鯨魚每至雷雨常鳴吼髯尾皆)¶
　(動旁有二石人象牽牛織女立于河東西養魚以給/諸陵祭祀杜甫詩昆明池水漢時功武帝旌旗在眼)¶
　(中織女機絲虚夜月/石鯨鱗甲動秋風)西陂池(在漢上林苑中又有東/陂池郎池縻池鶴池牛)¶
　(首池皆在上林/苑間有存者)影娥池(在建章宫漢武帝所鑿以翫/月使宫娥乘舟以弄月影故)¶
<pb:KR2k0008_WYG_032-19b>¶
　(名/)百子池(漢宫中常以七月七日臨百/子池以綵縷相覊為憐愛)凝碧池(在唐/禁苑)¶
　(中王維詩萬户傷心生野烟百官何日再朝天秋槐/葉落空宫裏凝碧池頭奏管絃按維為給事中為安)¶
　(禄山所得禄山大宴凝碧池維聞悲甚賦詩悼/痛後賊平或以詩聞維得减論下遷太子中允)四海¶
　池(在唐西内一在毬塲亭之東一在咸池殿/之東一在望雲亭之西一在望雲亭之北)龍首池¶
　(在唐東/内苑)隆慶池(在府城東唐武后時民家井溢浸成/大池數十頃號隆慶池丞相王子列)¶
　(第于其北望氣者言嘗欝欝有帝王氣/中宗神龍五年幸池宴侍臣以厭之)蓬萊池(在唐/苑中)¶
　(憲宗畋苑中/嘗至此池)魚藻池(在唐禁苑中穆宗嘗/發神策軍浚此池)皇子陂(在/府)¶
　(城西南二十五里周七里十道志秦葬皇/子起冡陂北原上因名隋文帝改永安陂)渼陂(在鄠/縣西)¶
<pb:KR2k0008_WYG_032-20a>¶
　(陂魚甚美唐寳歴初嘗禁採捕/水則任百姓溉田及碾磑之用)金氏陂(在渭南縣廢/下邽城東南)¶
　(二十里漢昭帝以金日磾有功賜此/陂唐武徳初引白渠灌之以置監屯)通靈陂(在朝邑/縣北四)¶
　(里唐開元中刺史姜師度/引洛堰河以溉田百餘頃)狼乳溝(在邠州南二里世/傳即后稷棄而狼)¶
　(乳之/處)¶
土産金　銀　銅　鐡(俱終南/山出)玉英(藍田/縣出)石青(洛南縣/出有洞)¶
　竹(咸寧藍田鄠縣/盩厔渭南皆有)旱藕(終南山出服/之可延年)甘遂(咸陽縣乾/州俱出)¶
　雙皂莢(驪山/出)澤瀉(盩厔縣北/水中出)麝香　枳殻(商州/出)天南¶
　星(鎮安/縣出)鬼草(牛首山出赤莖其葉如葵/其秀如禾服之使人不憂)千枝栢(産商/州南)¶
<pb:KR2k0008_WYG_032-20b>¶
　(山其栢一/本千枝)漆(華州南/山出)細辛　萬年松(俱華隂/縣出)蠒耳羊¶
　(同州沙苑出其/羊耳小味甚美)紫草(郃陽/縣出)礬紅(澄城/縣出)茯苓(華州/出)白蒺¶
　藜(同州/出)¶
藩封秦王府(在西安府治東本/朝洪武九年建)永壽王府(在秦府西/南二里)保¶
　安王府(在秦府/西半里)興平王府　永興王府　隆徳王府¶
　(俱在秦府/西南二里)宜川王府(在秦府西/南三里)臨潼王府(在秦府東/北二里)¶
　郃陽王府(在秦府東/南二里)汧陽王府(在秦府西/北半里)¶
公署西安左衛　西安前衛　西安後衛(俱在府治東/南本朝洪武)¶
<pb:KR2k0008_WYG_032-21a>¶
　(初/建)西安右䕶衛(在府治東洪武/中為秦府置)直隸潼關衛(在潼闗/城中洪)¶
　(武三/年建)¶
學校西安府學(在府治東南二里唐宋以/來舊址本朝洪武初重脩)商州學(在州/治西)¶
　(洪武十/四年建)同州學(在州治西洪武/三年因舊址建)華州學(在州治東元/皇慶中建本)¶
　(朝洪武二/年重修)耀州學(在州治北洪/武二年建)乾州學(在州治東南/洪武四年建)¶
　(永樂七年/因舊重修)邠州學(舊在州東門外宋慶厯間建/本朝洪武六年徙州治西)長安¶
　縣學(舊在府城西門外洪武/三年移置今縣治西)咸寧縣學(舊在縣治北/洪武二十二)¶
　(年移于/縣西)咸陽縣學(舊在縣西南洪武四年遷/近渭水後又遷今縣西)興平縣¶
<pb:KR2k0008_WYG_032-21b>¶
　學(在縣治西洪武/四年建後重脩)臨潼縣學(在縣/治後)涇陽縣學(在縣治/西俱洪)¶
　(武二/年建)髙陵縣學(舊在髙陵故城宋建後移今/縣治北本朝洪武六年重脩)鄠縣學¶
　(舊在縣南門外洪武/七年移于縣治西)藍田縣學(在縣治西洪/武十一年建)盩厔縣¶
　學(在縣治東洪武四/年因元舊址建)三原縣學(舊在縣治西北洪武/中建後移建于縣北)¶
　渭南縣學(在縣治東洪武/二年建後重修)鎮安縣學(在鎮安縣景/㤗六年建)洛¶
　南縣學(舊在縣治東洪武三/年移建于縣西門外)山陽縣學(在縣治南/本朝建)商¶
　南縣學(在縣治東/本朝建)朝邑縣學(在縣/治東)郃陽縣學(在縣治/南俱洪)¶
　(武三/年建)澄城縣學(在縣治西洪/武六年建)白水縣學(在縣治東元/至元中建本)¶
<pb:KR2k0008_WYG_032-22a>¶
　(朝洪武/中重脩)韓城縣學(在縣治東洪武四/年因兀舊址重脩)華隂縣學(舊在/縣治)¶
　(東南洪武二年/移建于縣治東)蒲城縣學(在縣治東宋建本/朝洪武二年重脩)同官縣¶
　學(在縣治東南洪武/八年因宋舊址建)富平縣學(在縣治東初在舊縣/洪武三年移建于此)¶
　醴泉縣學(在縣治東初在舊縣宋皇祐中/建本朝洪武四年移建于此)武功縣學¶
　(舊在縣治東宋建本朝洪武二/年重建後移建于舊學之東)永壽縣學(在縣治西/北元延祐)¶
　(中建本朝洪/武中重脩)淳化縣學(舊在縣西南洪武二十/六年移建于縣治南)三水¶
　縣學(在縣治南/本朝建)潼關衛學(在衛治東正/統四年建)¶
書院魯齋書院(在咸寧縣治東北元延祐中/奉元路臣為故儒臣許衡建)學古書院¶
<pb:KR2k0008_WYG_032-22b>¶
　(在三原縣治西北元延祐/中因舊址重建蕭㪺有記)¶
宫室豐宫(在鄠縣東五里周文/王作邑于豐時所居)萯陽宫(在鄠縣西南三/十里秦惠文王)¶
　(建漢時猶存/宣帝嘗幸之)長信宫(在咸陽縣境渭水南史記始/皇初居有長信宫祈年宫)蘭¶
　池宫(在咸陽縣東二十五里秦始/皇嘗與武士微行逢盜于此)阿房宫(在咸陽縣/東二十五)¶
　(里秦始皇建于渭南上/林苑中唐杜牧有賦)梁山宫(在永壽縣南八十里/秦始皇建宫城皆文)¶
　(石亦名織錦城又始皇遊梁山/宫見丞相李斯車騎衆即此)望夷宫(在涇陽縣東/南八十里秦)¶
　(建臨涇水/以望北夷)未央宫(在府城西北一十四里漢髙帝建/内有東闕北闕前殿武庫遺址尚)¶
　(存/)長樂宫(在府城西北一十八里漢髙帝建内/有東朝及宣徳通光髙明長秋等殿)建章¶
<pb:KR2k0008_WYG_032-23a>¶
　宫(在府城西北二十里漢武帝建/度髙未央千門萬户輦道相屬)長楊宫(在盩厔縣/南三十三)¶
　(里本秦離宫漢/因之楊雄有賦)五柞宫(在盩厔縣東南三十八里漢/武帝建以宫有五柞樹故名)¶
　甘泉宫(在涇陽縣甘泉山本秦林光宫漢武増廣之/又名雲陽宫内有竹宫壽宫迎風館鳷鵲觀)¶
　長春宫(在朝邑縣治西北後/周建隋文帝増廣之)仙林宫(在興平縣西一/十八里隋建)¶
　望春宫(在府城東一十里滻水兩岸/隋文帝建煬帝改曰長樂宫)龍躍宫(在髙陵/縣西一)¶
　(十四里唐髙祖舊宅初/名奉義後改曰龍躍)翠微宫(在府城南八十里終/南山上唐髙祖建名)¶
　(太和宫太宗改曰翠/微内有含風等殿)大明宫(在府治東北五里唐東/内也貞觀中建初名永)¶
　(安後改曰蓬萊又改曰大明/賈至等有早朝大明宫詩)慶善宫(在武功縣南一/十八里臨渭水)¶
<pb:KR2k0008_WYG_032-23b>¶
　(唐武徳初髙祖以舊第置宫太宗/生于此後嘗臨幸宴群臣賦詩)華清宫(在驪山下/唐太宗建)¶
　(以温湯所在初名温泉宫𤣥宗改曰華清治湯為池/環山列宫室每歳臨幸内有飛霜九龍長生明珠等)¶
　(殿久廢今湯存焉唐崔魯詩草遮囬豋絶鳴鑾雲樹/深深碧殿寒明月自來還自去更無人倚玉闌干)¶
　興慶宫(在府治東南五里唐南内也𤣥/宗建内有文泰南薰大同等殿)大夏殿(在咸/陽縣)¶
　(境秦始皇建有十/銅人列于殿前)宣室殿(在漢未央宫齊則居之文/帝受釐宣室召賈誼問鬼)¶
　(神即/此處)猗蘭殿(在漢未央宫景帝王美人/七月七日生武帝于此)白虎殿(在漢/未央)¶
　(宫杜欽嘗/對策于此)金華殿(在漢未央宫成帝初張禹/嘗入説論語尚書于此)玉堂殿¶
　(在漢未央宫揚雄傳/歴金門上玉堂即此)承明殿(在漢未央宫鴻嘉/初有雉集承明殿)麟趾¶
<pb:KR2k0008_WYG_032-24a>¶
　殿(在府城中後漢明帝嘗集公卿有/文學者八十人于此刋校經史)太極殿(唐西内/正殿也)¶
　(髙祖因隋大興殿改今名乃朔望視朝之所後有兩/儀殿則常日聽政之處近又有甘露神龍萬春千秋)¶
　(等/殿)顯徳殿(在唐東宫太宗即位于此近有麗正光大/崇仁等殿及崇文館左右春坊𤣥宗嘗講)¶
　(武于/此)宣政殿(在唐大明宫内殿次北有紫宸蓬萊含元/麟徳等殿殿前東西廊有日華月華二門)¶
　(日華門東/有𢎞文館)金鑾殿(在宣政殿北𤣥宗于此召見李白/論當世事奏頌一篇帝賜食親為)¶
　(調羮詔供/奉翰林)延英殿(在唐宣政殿次東乃宰相啟事之/所相對有思政殿憲宗朝李絳盛)¶
　(夏對延英殿汗浹衣絳欲趨出帝曰欲/與卿講天下事方甚樂也奈何欲去)井幹樓(在府/城西)¶
　(北漢建章宫南髙五十丈武帝/建張衡賦井幹疊而百層即此)勤政務本樓(在府治/東南唐)¶
<pb:KR2k0008_WYG_032-24b>¶
　(興慶宫西南隅唐𤣥宗建/每歳千秋節酺飲于樓前)花蕚相輝樓(在勤政樓西/𤣥宗與寧薛)¶
　(諸王篤友愛常登此/樓召諸王同榻飲宴)瑶光樓(在唐華清宮津/陽門東宫外)迎翠樓¶
　(在商洛舊縣/治唐時建)石渠閣(在府城西北漢未央宫北蕭何/造以蔵入闗時所得秦圖書宣)¶
　(帝亦藏秘書于此其下/隴石為渠以𨗳水故名)麒麟閣(在漢未央宫蕭何造/以藏秘書宣帝圖功)¶
　(臣霍光等十/一人于此)天禄閣(在未央宫漢/劉向校書處)凌烟閣(在唐西内/太極殿東)¶
　(太宗圖畫功臣/二十四人於上)朝元閣(在驪山上唐建遺址尚存杜/常詩朝元閣上西風急都入)¶
　(長楊作/雨聲)重明閣(在臨潼縣唐華清宫/髙瞰渭川下有蓮池)清風閣(在鄠縣/南栁塘)¶
　(傍有紫陽泉元時紫陽/先生楊奐于此教授)諮議堂(在府城西北後秦姚/興嘗臨此堂聽㫁獄)¶
<pb:KR2k0008_WYG_032-25a>¶
　(訟/)新食堂(在盩厔縣西唐/栁宗元有記)空翠堂(在渼陂堤上取杜/甫渼陂行絲管啁)¶
　(啾空翠/來之句)吏隱堂(在淳化縣㕔後宋建/杜陵石彦政撰碑)思政堂(在乾州/公署宋)¶
　(知州鄭彦文/建并為記)望春亭(在滻水傍/隋文帝建)曲江亭(在曲江池西/南唐時宴進)¶
　(士/處)宜春亭(在華清宫/門外唐建)沉香亭(在唐興慶宫𤣥宗建開/元中嘗移種木芍藥四)¶
　(本于亭前李白詩名花傾國兩相歡長得君王/帶笑看解釋東風無限恨沉香亭北倚闌干)含春¶
　亭(唐宣宗召翰林學士令狐綯夜對/含春亭燭盡以金蓮炬送歸院)南溪池亭(在同/州城)¶
　(東南一十五里九龍廟前溪之南唐/刺史王龜建御史中丞蔡曙作記)遊春亭(在華州/城西南)¶
　(五里西溪上即杜甫詩所/謂鄭縣亭子澗之濵也)長樂亭(在長樂坂宋陳堯/咨守京兆時作毎)¶
<pb:KR2k0008_WYG_032-25b>¶
　(有迎餞必至斯亭/嘗作歌刻石亭中)造書臺(在長安縣西南二十里三/㑹寺中相傳倉頡造書處)¶
　(唐岑參詩野寺荒臺晚寒天古/木悲空階有鳥跡猶似造書時)靈臺(在鄠縣東周文/王作邑于豐時)¶
　(所築以觀氛祲察災祥/詩所謂經始靈臺是也)漸臺(在漢未央宫宫中有倉/池池中有漸臺又建章)¶
　(宫北太液池中亦有/漸臺髙二十餘丈)鴻臺(在漢長樂宫中漢/書惠帝四年臺災)栢梁臺¶
　(在漢未央宫北闕内武帝元鼎初起以香栢為之帝/嘗召群臣能為七言者乃得上坐太初元年臺災)¶
　神明臺(在漢建章宫武帝所立髙五十丈上有九/室又置銅柱仙人掌奉盤以承雲表之露)通¶
　天臺(在漢甘泉宫其地本黄帝以來祭天圓丘處/漢武帝於此築臺以其髙上通於天故名)通¶
　靈臺(鉤弋夫人卒既𦵏香聞十餘里武帝疑其非常/人乃起通靈臺於甘泉嘗有一青鳥集其上)¶
<pb:KR2k0008_WYG_032-26a>¶
　讀書臺(在盩厔縣東北二十七/里漢儒馬融讀書處)集靈臺(在華清宫長/生殿側近又)¶
　(有按歌舞馬二/臺皆唐𤣥宗置)望仙臺(在唐宫城内東觀奏記臺表/髙一百尺勢侵天漢入雲)望¶
　輝臺(在耀州東鑑山年豐則有/光如鑑故登此臺以望之)繭館(漢上林苑中有/繭館葢養蠶繭)¶
　(之/所)射熊館(在長楊宫内漢武帝/嘗擊射熊羆于此)青門(在舊長安城東/門外西漢名青)¶
　(城門即秦東陵/侯邵平種𤓰處)棘門(在舊咸陽縣東北十八/里漢將軍徐厲嘗次此)¶
關梁潼關(在華隂縣東四十里歴代皆為/要地本朝於闗内置軍衛防守)子午關(在子/午谷)¶
　(中漢平帝/時置闗)藍田關(在藍田縣東南九十八里本秦嶢/闗沛公引兵繞嶢闗踰蕢山擊秦)¶
　(軍即此後周改青泥闗/隋唐以來名藍田關)武關(在商州東一百八十/里本朝建巡檢司)駱¶
<pb:KR2k0008_WYG_032-26b>¶
　谷關(在盩厔縣西南一百二十里南通漢/中漢將姜維出駱谷圍長安即此)穆陵關(在/永)¶
　(壽縣南四/里宋建)蒲津關(在朝邑縣東黄河岸闗下有鐡牛/渡唐時横縆連艦以渡黄河後常)¶
　(縆斷艦破開元中鑄鐵牛八以纜浮/梁今牛西岸三東岸四其一沉于河)中渭橋(在府城/西北隅)¶
　(二十五里本名横橋架渭水上秦始皇作離宫於/渭南北渭水貫都以象天漢横橋南渡以法牽牛)東¶
　渭橋(在府城東北五十里漢/髙祖造以通櫟陽之道)西渭橋(在舊長安城西/漢武帝造跨渭)¶
　(水以通茂陵以其對便門故/亦名便橋唐時名咸陽橋)覇橋(在府城東覇水上/漢時送行者多至)¶
　(此折栁贈别王莽時橋災隋更造元脩以石唐開/元遺事云迎新送故至此黯然故又呼為銷魂橋)駐¶
　馬橋(在華隂縣治西華山之秀過/者皆於此攬轡佇望因名)潼津橋(在潼闗城/中因水出)¶
<pb:KR2k0008_WYG_032-27a>¶
　(潼谷中/為名)湭橋(在渭南縣西/門外湭水上)龍橋(在三原縣北門/外下有龍潭)澽水¶
　橋(在韓城縣/南澽水上)千金橋(在邠州/西門外)罌浮渡(在朝邑縣東北/六十里漢韓信)¶
　(以木罌從夏陽渡軍/虜魏王豹即此處)¶
寺觀開元寺(在府城内唐建今為叢/林又華州亦有開元寺)法華寺(有二一在/府治東南)¶
　(一在藍/田縣東)薦福寺(在府城南本隋煬帝潜藩唐建為寺/自神龍後翻譯佛經並藏於此其東)¶
　(有放生池相傳/即漢洪澤陂也)慈恩寺(在府城南曲江之側唐/髙宗為文徳皇后建)永慶¶
　寺(在府城南六十里本唐太/和宫元和中始改為寺)安衆寺(在府城内本宋/冦凖花圃後建)¶
　(為寺中有/萊公祠)金塔寺(在同州治/東隋建)山壽寺(在耀州治/西唐建)隆興¶
<pb:KR2k0008_WYG_032-27b>¶
　寺(在邠州治/西元建)興國寺(在乾州治西/北洪武中建)草堂寺(在鄠縣東/南二十里)¶
　善勝寺(在盩厔/縣治西)光國寺(在郃陽/縣治西)慶善寺(在韓城縣/治東南)壽¶
　峰寺(在淳化/縣治北)雲集寺(在永壽縣東/北五十里)金龍寺(在朝邑縣/治西北)¶
　興教寺(在白水/縣治北)報本寺(在武功縣治北以/上諸寺俱唐時建)保寧寺(有/二)¶
　(一在興平縣治北宋建一在/渭南縣治東本朝洪武中建)崇壽寺(在蒲城縣/治東宋建)靈感¶
　寺(在富平縣/治西金建)惠果寺(在涇陽縣/治西北)觀音寺(在三原縣西/北二十里俱)¶
　(元/建)精進寺(在澄城縣東/門外元建)石佛寺(在咸陽縣治/北洪武初建)吉祥寺¶
　(在臨潼/縣治東)重興寺(在同官/縣治北)保安寺(在醴泉縣治北以上/三寺俱洪武中建)¶
<pb:KR2k0008_WYG_032-28a>¶
　清源寺(在藍田縣輞谷本唐/王維山居施為寺)迎祥觀(在府治西唐/景龍中建)𤣥¶
　都觀(在府城内崇業坊唐劉禹錫自朗州還戯贈看/花諸君子詩紫陌紅塵拂面來無人不道看花)¶
　(回𤣥都觀裏桃千樹盡/是劉郎去後栽即此)佑𤣥觀(在髙陵縣北/景泰初建)清和觀¶
　(在同州/治西)玉峰觀(在邠州南門外/二觀俱元建)紫清觀(在白水/縣治北)静明¶
　觀(在耀/州東)龍祥觀(在蒲城縣治西/俱洪武中建)望仙觀(在華隂縣中/有集靈宫望)¶
　(仙臺皆漢武/帝置乆廢)雲臺觀(在華隂縣南山下/唐建有孟郊留題)泰寧觀(在渭/南縣)¶
　(東南洪/武中建)靈應觀(在朝邑縣治/西南宋建)鴻禧觀(在武功縣/治北宋建)北極¶
　觀(在涇陽縣/治西北)靈泉觀(在同官縣治/北俱金建)太清觀(有二一在/郃陽縣治)¶
<pb:KR2k0008_WYG_032-28b>¶
　(北金建一在盩厔縣/治西本朝洪武中建)崇壽觀(在澄城縣/北金建)清泉觀(在藍/田縣)¶
　(北四/十里)龍陽觀(在三原縣治/北俱元建)志道觀(在鄠縣東三十/里洪武中建)¶
祠廟五帝廟(在舊長安東北漢文帝始郊見雍五/畤因新垣平言乃作渭陽五帝廟)西嶽¶
　廟(在華隂縣東五里廟有唐𤣥宗所製/華山碑本朝載在祀典事詳東嶽廟)禹廟(在韓城/縣東北)¶
　(八十里祀夏禹王郃/陽及鄠縣俱有廟)后稷廟(在武功縣西南二十里/后稷周始祖受封于郃)¶
　(故邑人/祀之)契廟(在商洛舊縣契商始祖/受封于此故邑人祀之)成湯廟(在興平/縣西北)¶
　(二十里湯祠鄉/祀商王成湯)周廟(在鄠縣東鎬京古城内大/雅綿詩云作廟翼翼即此)周文¶
　王廟(在咸陽縣西北一十五里武王成/王康王俱有廟相近今廟廢碑存)漢原廟(漢惠/帝以)¶
<pb:KR2k0008_WYG_032-29a>¶
　(東朝長樂宫數蹕煩民乃築複道武庫南/因叔孫通諌遂壊之詔立原廟於渭北)漢髙帝廟¶
　(在長安故城西門外惠帝文帝景/帝武帝宣帝舊各有廟附見諸陵)漢廟(在府西北長/安古城内光)¶
　(武徙都洛陽乃于長安合聚十/廟于髙廟命太常卿一人掌馬)唐廟(在長安/城内)唐髙祖¶
　廟(在三原縣東北二十八里太宗/宣宗憲宗各有廟附見諸陵)伊尹祠(在郃陽縣/東四十里)¶
　(尹商/相)老子祠(在盩厔縣東南三十里近有塜及/説經臺繫牛栢其北又有尹喜祠)蕭何¶
　祠(在咸陽縣西三/十里何漢丞相)韓信祠(在興平縣東南一/十五里信漢將)司馬遷¶
　祠(在同州遷/漢太史令)李靖祠(在鄠縣南三十/里靖唐名將)杜如晦祠(在長/安古)¶
　(城啟夏門内/如晦唐賢相)魏徴祠(在澄城縣南門/外徴唐直臣)郭子儀祠(在華/州治)¶
<pb:KR2k0008_WYG_032-29b>¶
　(東涇陽縣亦有/祠子儀唐功臣)顔真卿祠(在同州真卿唐忠/臣嘗為此州刺史)竇女祠¶
　(在乾州城北四十里/竇村祀竇氏二烈女)冦準祠(在渭南縣北五/十里準宋名相)范仲淹¶
　祠(在邠州治東/仲淹宋賢相)李彦仙祠(在商州彦仙宋建炎中知/陜州守城拒金人再踰年)¶
　(大小二□戰城陷投/河死詔立祠號忠烈)七賢祠(在府學祀宋張載吕大/忠大防大鈞大臨范育)¶
　(蘇昞皆/有繪象)開平忠武王廟(在長安縣治西王本朝常遇/春也以開陜功朝廷勅有司)¶
　(立廟歳/時致祭)¶
陵墓華胥氏陵(在藍田縣西三十里/華胥氏上古國君也)尊盧氏塜(在藍田/縣山之)¶
　(西尊盧氏庖/犠氏之後)帝嚳陵(在郃陽縣東四十/里葬帝嚳髙辛氏)周文王陵¶
<pb:KR2k0008_WYG_032-30a>¶
　武王陵　成王陵　康王陵(四陵俱在咸陽縣北十/五里本朝載於祀典)¶
　穆王陵(在府城西南二/十五里張恭村)幽王陵(在臨潼縣東/北二十五里)秦始皇¶
　陵(在驪/山下)漢萬年陵(在臨潼縣東北七十五里其/陵東葬太上皇西葬昭靈后)髙祖¶
　長陵(在咸陽縣東三十五里徙闗東萬家於此置陵/邑吕后陵在其東又有戚夫人及趙王如意墓)¶
　(在櫟陽/故城)惠帝安陵(近長陵舊有安陵故城/及廟張敖塜在其東)文帝覇陵¶
　(在府城東三十五里因山為墳有廟即/顧成廟舊址其母薄太后陵亦近焉)景帝陽陵(在/髙)¶
　(陵縣西南三十里東有王后陵其廢太子臨江王墓/在藍田縣葬時有數萬燕衘土置塜上世名燕子塜)¶
　武帝茂陵(在興平縣東北一十七里舊有廟陵西/北有李夫人墓又衛后園在千人聚)昭¶
<pb:KR2k0008_WYG_032-30b>¶
　帝平陵(在咸陽縣東北一十三里其/母趙太后雲陵在甘泉山)宣帝杜陵(在府/城東)¶
　(南一十五里樂游原有廟許后陵亦/在焉髙文武宣四陵本朝載祀典)元帝渭陵(在咸/陽縣)¶
　(東北一十二里陵/西百步有元后陵)成帝延陵(在咸陽縣西北一十五/里初帝起延陵已成言)¶
　(者以不便更造昌/陵不果復徙於此)哀帝義陵(在咸陽縣西八里漢諸/陵置邑者七惟長陵茂)¶
　(陵萬餘户餘各五千户/渭延義三陵不復置邑)平帝康陵(在咸陽縣西/二十五里)西魏¶
　武帝陵　文帝陵(俱在富平縣/東三十里)後周武帝成陵(在富/平縣)¶
　(北一十五/里舊有廟)隋文帝泰陵(在武功縣西南/二十里三畤原)唐永康陵(在/三)¶
　(原縣西北一十八里/葬髙祖大父景皇帝)髙祖獻陵(在三原縣東一十八/里有廟陪葬諸王十)¶
<pb:KR2k0008_WYG_032-31a>¶
　(六公王一/功臣六)太宗昭陵(在醴泉縣九峻山有廟存焉陪/葬諸王七公主二十一妃嬪八)¶
　(諸臣墓/見後)髙宗乾陵(在乾州西北五里梁山與武后合/葬陪葬太子三諸王三公主一)¶
　中宗定陵(在富平縣西北一十五里龍/泉山陪葬太子一公主五)睿宗橋陵(在/蒲)¶
　(城縣豐山陪葬/太子三公主三)讓帝惠陵(在蒲城縣北一十五里讓/帝𤣥宗兄寧王憲也薨尊)¶
　(為帝陪葬諸/王三公主三)𤣥宗泰陵(在蒲城縣金粟山其武皇/后陵在咸寧縣東四十里)肅¶
　宗建陵(在乾州五將山陪/葬功臣郭子儀)代宗元陵(在富平縣西北/二十五里檀山)¶
　徳宗崇陵(在涇陽縣/嵯峨山)順宗豐陵(在富平縣東北三/十三里金甕山)憲¶
　宗景陵(在蒲城縣金幟山陪葬后妃三髙/祖太宗憲宗三陵本朝載祀典)穆宗光陵¶
<pb:KR2k0008_WYG_032-31b>¶
　(在蒲城縣堯/山陪葬后二)敬宗荘陵(在三原縣西北五/里陪葬悼懐太子)文宗章陵¶
　(在富平縣西北二十里/天乳山陪葬楊賢妃)武宗端陵(在三原縣東一十/里陪葬王賢妃其)¶
　(母韋太后陵/在咸寧縣東)宣宗貞陵(在涇陽/縣仲山)懿宗簡陵(在富平縣/西北四十)¶
　(里紫金山其母晁太/后陵與韋太后陵近)僖宗靖陵(在乾州城東北一十/里其母王太后陵與)¶
　(晁太后/陵近)秦愍王墓　隱王墓　懐王墓　僖王墓(俱/在)¶
　(府城南三十/里鴻固原)永興懿簡王墓　恭憲王墓　保安懐¶
　僖王墓　悼順王墓(俱在府城南三/十里髙望處)永壽懐簡王墓¶
　(在鴻/固原)興平恭靖王墓　宜川荘靖王墓(俱在府城南/三十里鳯棲)¶
<pb:KR2k0008_WYG_032-32a>¶
　(原以上各王/俱本朝宗室)倉頡墓(在白水縣/東八十里)姜嫄墓(在邠州城東/北一十里有)¶
　(廟姜嫄虞/后稷之母)公劉墓(在邠州城東六十里有/廟公劉后稷九世孫也)王季墓(在/鄠)¶
　(縣西渼陂村王/季周文王父也)周公旦墓(在咸陽縣北一十/五里周武王弟也)太公望¶
　墓(在咸陽縣東北二十五里/望雖受封齊留為太師)鄭桓公墓(在華州城西/三里桓公名)¶
　(友周宣/王庶弟)杜伯墓(在長安下杜城東南杜預云周/成王㓕唐遷之於杜為杜伯)秦荘¶
　襄王墓(在舊長安通化門東二里/浴名尖塜荘襄王始皇父)樗里子墓(在漢長/安城内)¶
　(樗里子秦惠王異母弟且死曰葬我必渭南章臺東/後百年當有天子官夾我墓及漢興長樂宫在其東)¶
　(未央宫/在其西)王翦墓(在富平縣北三/十七里翦秦將)蕭何墓　曹叅墓(俱/在)¶
<pb:KR2k0008_WYG_032-32b>¶
　(咸陽縣北三十五/里何叅皆漢相)張良墓(在咸陽縣東北三/十六里良漢留侯)韓信墓¶
　(在長安舊城東三/十里信漢淮隂侯)樊噲墓(在樊川噲/漢舞陽侯)陳平墓(在鄠縣/南一十)¶
　(里平漢/户牖侯)周勃墓(在咸陽縣東北四/十里勃漢綘侯)夏侯嬰墓(在府城/東臨覇)¶
　(水嬰漢滕公嘗乘馬至此馬踣地悲/鳴掘之得石槨後葬焉俗名馬塜)婁敬墓(在鄠縣/北五里)¶
　(婁村敬漢臣賜/姓劉封建信侯)四皓墓(在商州西四里四皓漢東園/公等四人墓前有祠宋王禹)¶
　(偁作/記)陸賈墓(在乾州城東北一十里/西原賈漢太中大夫)馮唐墓(在咸陽/縣東北)¶
　(八里唐漢/車騎都尉)董仲舒墓(在府城南六里仲舒漢醇儒武/帝幸芙蓉園常至此下馬俗因)¶
　(呼為下/馬陵)公孫𢎞墓(在興平縣東北一十八/里𢎞漢相封平津侯)東方朔墓¶
<pb:KR2k0008_WYG_032-33a>¶
　(在華州城西南三十/里朔漢太中大夫)衛青墓(在興平縣東北一十五/里青漢大將軍封長平)¶
　(侯/)霍去病墓(近茂陵起塜象祈連山去/病漢驃騎大將軍冠軍侯)霍光墓(在咸/陽縣)¶
　(茂陵平陵間光漢/大將軍博陵侯)金日磾墓(在廢下邽城東南日/磾漢侍中封秺侯)司¶
　馬遷墓(在韓城縣南二十里/芝川鎮遷漢太史令)蘇武墓(在武功縣北一/十里武漢典属)¶
　(國/)張安世墓(在府城南八里/安世漢大司馬)蕭望之墓(在府城東五/里望之漢賢)¶
　(傅/)丙吉墓(在府城南二十/里吉漢賢相)第五倫墓(在涇陽縣西五/十里倫漢大司)¶
　(空/)班超墓(在華隂縣西二十/五里超漢定逺侯)馬融墓(在興平縣西南/三十里融漢儒)¶
　楊震墓(在華隂縣東二十五里震漢太尉卒/時有大鳥集喪前悲鳴葬畢始飛去)鄧艾墓¶
<pb:KR2k0008_WYG_032-33b>¶
　(在蒲城縣東北七/十里艾魏大尉)王猛墓(在華隂縣西三/十里猛符秦相)牛𢎞墓(在/邠)¶
　(州城西五十里/𢎞隋吏部尚書)昭陵陪葬諸臣墓(在九峻山房𤣥齡/杜如晦魏徴馬周)¶
　(岑文本崔敦禮李勣李靖温彦博蕭瑀髙士廉長孫/無忌許敬宗凡十三人皆以宰相陪葬唐儉姜晦李)¶
　(大亮虞世南杜正倫姚思廉禇亮薛收馬載段倫張/後𦙍孔志亮闗立本房仁裕竇廷蘭盧貞松裴藝李)¶
　(珎等凡五十三人俱以丞郎三吕陪阿史那忠尉遲/敬徳秦叔寳周䕶仁等凡六十四人俱以功臣大将)¶
　(軍/陪)顔師古墓(在府城南二十里/師古唐祕書監)僧一行墓(在臨潼縣/銅人原有)¶
　(葬塔一行唐/僧精于歴法)李光弼墓(在富平縣北三十/里光弼唐名將)渾瑊墓(在/臨)¶
　(潼縣西南一十/五里瑊唐名将)李晟墓(在髙陵縣南一/十里晟唐功臣)向敏中墓(在/渭)¶
<pb:KR2k0008_WYG_032-34a>¶
　(南縣東北一十五/里敏中唐中書令)令狐楚墓(在耀州城西北五里其/子綯墓亦在焉楚唐中)¶
　(書侍/郎)魏謩墓(在蒲城縣南一/十里謩唐相)雷徳驤墓(在郃陽縣北/三十里徳驤)¶
　(宋贈太師其子有/隣有終墓亦在焉)冦準墓(在渭南縣北五/十里準宋相)楊奐墓(在/乾)¶
　(州城東南一十里其父振墓/亦在焉奐元隱居講道淑人)郝天挺墓(在三原縣北/二十里有祠)¶
　(天挺元中/書左丞)¶
古蹟斄城(在武功縣西南二十里即后/稷受封邰國古有斄亭久廢)古公城(在邠州/今古公)¶
　(鄉即/其地)周城(在武功縣西北周太王避狄去/邠居岐邑於岐山之下即此)莘城(在郃/陽縣)¶
　(南二十里本莘國禹之後姒/姓周武王母太姒莘國女也)鎬京城(在咸陽縣西南/周武王自豐居)¶
<pb:KR2k0008_WYG_032-34b>¶
　(鎬即/此)古鄭城(在華州城北即鄭桓公封邑秦為縣後/周移于西南九里隋又移于華州城内)¶
　驪戎城(在臨潼縣東二十/五里古驪戎國也)大荔戎城(在朝邑/縣東)北徴城¶
　(在澄城縣西南二十二里秦伐/晉取北徴即此漢為徴縣晉省)覊馬城(在郃陽縣左/傳秦伐晉取)¶
　(覊/馬)彭衙城(在白水縣東北六十/里秦晉交戰之地)王官城(在澄城縣西/北秦縣名左)¶
　(傳穆公伐晉/取王官即此)新城(在澄城縣左傳晉/伐秦圍邧新城)古韓城(在韓城/縣南一)¶
　(十八里左傳秦晉/戰于韓原即此)少梁城(在韓城縣南二十二里/史記秦取魏少梁即此)渭¶
　城(在長安縣奉孝/公所居之城也)咸陽故城(城有三秦城在今縣東/三十里隋城在縣東北)¶
　(二十里唐城在渭/水北杜郵館西)鐘官城(在鄠縣東北二十五里相/傳乃秦始皇收天下兵器)¶
<pb:KR2k0008_WYG_032-35a>¶
　(銷為鐘/簴處)平舒城(在華隂縣西南秦始皇使者從闗東/來夜過平舒道有人持璧遮使者曰)¶
　(為我遺鎬/池君即此)櫟陽城(在臨潼縣北五十里本秦縣漢髙/帝初都此帝既葬太上皇于萬年)¶
　(陵遂分櫟陽置萬年縣治櫟陽城/中故又名萬年城今廢為鎮)長安故城(在府城西本/北二十里)¶
　(秦離宫漢髙帝自櫟陽徙都于此惠帝城長/安周圍六十五里南為南斗形北為北斗形)新豐城¶
　(在臨潼縣東一十五里漢髙帝因太上皇思故豐里/乃置此縣徙豐人實之故曰新豐并移枌榆舊杜街)¶
　(衢棟宇一如豐里舊制雖/鷄犬混放亦知其家焉)覇陵城(在府城東二十五/里本秦穆公築漢)¶
　(文帝葬其地/因置覇陵縣)槐里城(在興平縣東南一十里即犬丘/城漢髙帝置縣晉為始平郡治)¶
　(其西城名/小槐里)茂陵城(在興平縣東北漢武帝析槐里置傳/茂陵縣縣東有文學武學二城相)¶
<pb:KR2k0008_WYG_032-35b>¶
　(為章邯/所築)雲陵城(在淳化縣北二/十里漢武帝築)休屠王城(在渭南縣/南一十里)¶
　(舊傳休屠王部/落降漢者居此)夏陽城(在郃陽縣東四十里漢縣唐/廢内有周文王妃太姒墓)¶
　左馮翊城(在髙陵縣西南二里/漢左馮翊嘗治此)右扶風城(在永夀縣/東南四十)¶
　(里/)栒邑城(在廢三水縣東二十/五里即漢栒邑也)廣武城(在富平縣南/一十五里舊)¶
　(隸蝢陽縣今/併入本縣)三曲城(在同州界地志/三業城即此)髙陽城(在朝邑/縣西南)¶
　(三十里亦/名懐徳城)故豳州城(在邠州/城南)甘泉城(在渭南縣東北/九十里俗傳赫)¶
　(連勃勃/所築者)永安城(在三原縣北一十五里後魏/以北雍州治此後為永安鎮)土門城¶
　(在富平縣東北六十里後魏置/縣唐姜原縣治此元省入富平)南豳城(在永壽縣魏/時築據山甚)¶
<pb:KR2k0008_WYG_032-36a>¶
　(險/絶)折墌城(在宜禄廢縣北五里唐初秦主薛/仁杲居折墌城太宗圍之即此)馬嵬城¶
　(在富平縣西北二十三里前/代有馬嵬者築此城故名)沙苑城(在朝邑縣南七/十里唐置監養)¶
　(隴右諸牧牛羊以供祭/祀燕㑹及尚食所用)奉先城(在郃陽縣本唐蒲城/縣開元中改奉先縣)¶
　奉天羅城(在乾州唐徳宗從桑道茂之言/廣奉天城及朱泚亂果幸焉)祋祤廢縣¶
　(在耀州治東北/漢縣遺址尚存)雲陽廢縣(在涇陽縣西北七十/里漢昭帝置唐廢)池陽¶
　廢縣(在三原縣東北二十/里漢縣遺址尚存)粟邑廢縣(在白水縣西北/二十八里漢縣)¶
　(後魏/廢)好畤廢縣(在乾州城東七里/本漢縣後周省)谷口廢縣(在醴泉/縣東北)¶
　(四十里漢縣溝洫志田/於何所池陽谷口即此)美陽廢縣(在武功縣西七里/漢縣屬右扶風)¶
<pb:KR2k0008_WYG_032-36b>¶
　沈陽廢縣(在華州城東北一十五里本漢縣/舊在渭水北後漢安帝初移於此)三水廢¶
　縣(在淳化縣西一百三十里西漢末三水人盧芳/據此吳漢擊之不克即此縣也元併入淳化縣)蓮¶
　勺廢縣(在渭南縣北七十/里晉置縣隋省)宜禄廢縣(在邠州城西九/十里後魏置縣)¶
　(宋元因之今省縣北五/里又有後魏廢淺水縣)新平廢縣(在邠州西本漢漆/縣後魏置白水縣)¶
　(隋改新平宋/元因之今省)宜壽廢縣(在盩厔縣治西唐天寳初/嘗改盩厔曰宜壽後復舊)社¶
　壇(周大社也在鄠縣東鎬京故城/内大雅綿詩乃立冡土即此也)畦畤(在櫟陽廢縣/東北三十里)¶
　(秦獻公時櫟陽雨金自以得/金瑞故作畦畤以祀白帝)宻畤(在渭南縣西南三/里秦宣公作以祀)¶
　(青/帝)好畤(在乾州東自古以雍州為神明之奥/故立畤以郊上帝諸神祠皆聚焉)圜丘(在/昆)¶
<pb:KR2k0008_WYG_032-37a>¶
　(明池南左右有百神靈星等壇漢初合祭南郊成帝/始置圜丘方丘分南北郊又唐圜丘在唐長安明徳)¶
　(門外東南二里髙十餘丈/俗名拜郊壇遺址尚存)枌榆社(在臨潼縣東北一/十五里漢髙祖初)¶
　(起豐禱枌榆社後置/新豐縣亦立此社焉)靈囿(在鄠縣東三十里囿中有/沼曰靈沼詩所謂王在靈)¶
　(囿麀鹿攸伏王在靈/沼於牣魚躍是也)上林苑(在府城内本秦苑漢/武開廣之周數百里)博¶
　望苑(在府城北五里漢武帝/為戾太子築使通賔客)西郊苑(在府城西漢書/西郊苑繚以周)¶
　(垣四百餘里離宫/别館三百餘所)芙蓉苑(在曲江池之西南即秦宜/春苑地唐立此苑又城東)¶
　(郭外有芙蓉園唐太/宗嘗以賜魏王泰)沙苑(在同州城南一十二里一/名沙阜其地宜畜収唐於)¶
　(此置/監)竹園(在盩厔縣東周迴百里漢為鄠杜竹材故/有司竹都尉隋唐皆置司竹監以掌之)¶
<pb:KR2k0008_WYG_032-37b>¶
　梨園(有二一在雲陽廢縣漢武帝置一在京兆府迎/化門外唐文宗嘗命太常卿王涯取開元雅樂)¶
　(按之既成/獻之于此)杏園(在曲江池西長三十/里唐進士錫宴於此)逍遙公園(唐韋/嗣立)¶
　(詔拜逍遙公有别業在東山曲嗣/立嘗燕集群公張説為作東山記)履跡坪(在邠州南/門外世傳)¶
　(為姜嫄履/巨人跡處)刳首坑(在郃陽縣左傳晉敗秦師/于令狐至于刳首即此地)千人聚¶
　(在府治東南金城坊漢宣帝葬衛思后/于此以倡優雜伎千人樂其園因名)灰塠(在渭南/縣西南)¶
　(五里世傳秦/始皇焚書處)軹道(在府城東一十三里即沛/公入闗秦王子嬰降處)杜郵(在/咸)¶
　(陽縣東五里秦白起自/刎處今其地名孝里亭)曲郵(在臨潼縣南二里漢髙/帝征黥布時張良送至)¶
　(此/)槐市(漢元始間太學中列槐數百行諸生朔/望㑹市各持其土物及經書買賣議論)栁市¶
<pb:KR2k0008_WYG_032-38a>¶
　(漢時長安街閣各有豪俠萬章在城西/栁市時號城西萬子夏子夏章字也)狠石(在秦始/皇陵東)¶
　(南二里状如龜甚大初始皇已葬逺採此石將致/之驪山至此不復動元時劉斌脩覇橋斵而用之)星¶
　石(在興平縣東北晉穆帝時有星隕縣西/南汙澤化為石色黄白形如甕髙五尺)鴈塔(在慈/恩寺)¶
　(中唐時進士/題名于上)韋曲(在樊川唐韋安石别/業有林泉花竹之勝)杜曲(在府城/南下杜)¶
　(本杜岐公别墅杜牧又増之名樊水園與韋/曲相埒故當時語云城南韋杜去天尺五)輞川别¶
　業(在藍田縣西南輞谷唐王維置别業於此其遊止/有孟城坳華子岡茱萸沜辛夷塢木蘭柴等二十)¶
　(景與裴廸閒暇/各賦以詩云)陳希夷菴(在華隂縣南一十里菴/前有睡洞遺像在焉)歴¶
　代石刻(在府學有晉王羲之筆陣圖隋智永真草千/文唐所刻石經明皇八分書孝經張旭草書)¶
<pb:KR2k0008_WYG_032-38b>¶
　(千文僧懐素草聖母帖及宋脩廟記等碑宋向拱鎮/長安嘗督匠摹打得石本三千餘民以為害往往鑱)¶
　(鑿其字後韓縝脩覇橋督工急民磨碑石/以供之長安石刻經此二厄存者遂鮮)六駿石刻¶
　(在醴泉縣昭陵六駿曰青騅曰什伐赤曰特勒驃曰/颯露紫曰拳毛&KR1719;曰白蹄烏皆唐太宗平竇建徳王)¶
　(世充宋金剛劉黒闥薛仁杲/及東都時所乘者像各有賛)甘亭(在鄠縣即書所謂/啟與有扈戰于甘)¶
　(之野/是也)戯亭(在新豐縣及幽王舉烽/燧徴諸侯以悦褒姒處)雨金堡(在富平縣/東南三十)¶
　(里秦獻公時櫟陽雨金後因/名堡按其地古櫟陽縣界也)穆公砦(在浦城縣東北/三十里晉穆八)¶
　(七兵處近有/秦白起寨)章臺街(在舊長安城内漢京兆尹張/敞罷朝㑹走馬章臺街即此)華¶
　陽街(在舊長安城内劉屈/氂妻梟首于華陽街)洗頭盆(在華山上杜甫詩/安得仙人九節杖)¶
<pb:KR2k0008_WYG_032-39a>¶
　(拄倒玉女/洗頭盆)净土樹(在鄠縣南八里俗傳西域鳩摩羅/什憇此覆其屨土中生兹樹三月)¶
　(開如桃花八月結實狀/如小栗殻中皆黄土)¶
　¶
　¶
　¶
　¶
　¶
　¶
<pb:KR2k0008_WYG_032-39b>¶
　¶
　¶
　¶
　¶
　¶
　¶
　¶
　明一統志卷三十二¶
