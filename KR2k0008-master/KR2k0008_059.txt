# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.146406
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十九
<pb:KR2k0008_WYG_059-1a>¶
欽定四庫全書¶
　明一統志卷五十九¶
　　　　　　　　　　　　　明　李賢等　撰¶
　　湖廣布政司¶
　湖廣古荆州地漢置荆州部刺史領南郡江夏長沙武¶
　陵桂陽零陵等郡國而不常所治東漢荆州初治漢夀¶
　後治江陵唐貞觀中領以山南道開元間増置十五道¶
　採訪處置使而山南東道治襄陽以諸郡𨽻之兼分入¶
<pb:KR2k0008_WYG_059-1b>¶
　黔中淮南及江南西道後改採訪為觀察其治仍舊永泰¶
　間始置鄂岳觀察使于鄂州宋置荆湖南北二路及京西¶
　南路安撫司以潭州江陵襄陽守臣兼領又於襄陽衡州¶
　澧州各置提點刑獄司元置湖廣等處行中書省及江南¶
　湖北道肅政亷訪司于武昌又置荆湖北道宣慰司及山¶
　南江北道肅政亷訪司于江陵置湖南道宣慰司及嶺北¶
　湖南道肅政廉訪司于潭州本朝置湖廣等處承宣布政¶
　使司領武昌黄州荆州常徳永州寳慶辰州長沙衡州承¶
<pb:KR2k0008_WYG_059-2a>¶
　天襄陽鄖陽岳州漢陽徳安一十五府郴靖二州置¶
　湖廣都指揮使司領武昌武昌左靖州長沙常徳永¶
　州永定衡州岳州辰州平溪清浪九溪鎮逺偏橋寧¶
　逺沅州五開黄州蘄州銅鼓施州寳慶茶陵二十四¶
　衞大庸澧州寧逺江華錦田枇杷桃川天柱八千户¶
　所成化中置行都指揮使司領鄖陽襄陽荆州荆州¶
　右瞿塘五衞均州竹山房縣枝江夷陵逺安常寧忠¶
　州八千户所嘉靖初置興都留守司領顯陵承天沔¶
<pb:KR2k0008_WYG_059-2b>¶
　陽三衛徳安隨州二所置湖廣等處提刑按察司分¶
　武昌湖南湖北荆南四道監察諸府州衞所三司並¶
　建治于武昌府而行都司則分治鄖陽以控制邊境¶
　云¶
　　武昌府(東至江西九江府瑞昌縣界五百二十里/西至漢陽府漢陽縣界五里南至岳州府)¶
　　　(臨湘縣界四百里北至黄州府黄岡縣界七十/二里自府治至南京一千七百一十五里至京)¶
　　　(師五千一/百七十里)¶
　　　(糧一十六萬/三百石零)¶
<pb:KR2k0008_WYG_059-3a>¶
建置沿革禹貢荆州之域天文翼軫分野自周夷王時¶
　地屬楚楚熊渠封其子紅為鄂王始名鄂春秋時謂¶
　之夏汭秦屬南郡漢置江夏郡治沙羨三國時吳分¶
　江夏更置武昌郡治武昌縣徙都焉晉以武昌𨽻江¶
　州江夏𨽻荆州劉宋於江夏縣置江夏郡兼置郢州¶
　梁分置北新州隋平陳改置鄂州大業初為江夏郡¶
　唐復為鄂州天寳初改江夏郡乾元初復為鄂州屬¶
　江南道元和初陞武昌軍節度五代時唐遙改武清¶
<pb:KR2k0008_WYG_059-3b>¶
　軍南唐復為武昌軍宋以鄂州屬荆湖北路元至元¶
　中置鄂州路大徳中改武昌路本朝甲辰年改武昌¶
　府領州一縣九¶
　江夏縣(附郭本漢沙羨縣地屬江夏郡三國吳屬武/昌郡後省晉太康中置沙羨縣大元初改為)¶
　(汝南縣復屬江夏郡隋初廢郡改縣曰江夏/唐宋元俱仍舊本朝因之編户六十三里)武昌縣¶
　(在府城東北一百八十里春秋時楚封鄂王於此秦/為鄂縣屬南郡漢屬江夏郡吳始改武昌縣晉别立)¶
　(鄂縣並𨽻武昌郡隋省鄂縣入武昌唐因之屬鄂州/宋陞為武昌軍後又更名夀昌軍元改武昌縣本朝)¶
　(因之編户/三十九里)嘉魚縣(在府城東南二百八十里本漢江/夏郡沙羨縣地晉分置沙陽縣梁)¶
<pb:KR2k0008_WYG_059-4a>¶
　(於沙陽置沙州尋廢隋以沙陽併入蒲圻縣後於其/地置鮎瀆鎮南唐改鎮為塲保大中始陞為嘉魚縣)¶
　(其地有魚嶽山取詩南有嘉魚之義為/名宋元仍舊本朝因之編户一十二里)蒲圻縣(在府/城東)¶
　(南三百里本漢沙羡縣地孫吳時分武昌為兩部自/武昌至蒲圻為右郢始置蒲圻縣以湖畔多蒲故名)¶
　(晉屬長沙郡劉宋屬江夏郡梁屬上雋郡隋屬/鄂州唐宋元俱仍舊本朝因之編户三十里)咸寧¶
　縣(在府城東南四百二十里本隋江夏縣南境唐大/厯初置永安鎮五代時楊吳改為塲南唐陞為永)¶
　(安縣𨽻鄂州宋改曰咸寧元仍/舊本朝因之編户一十六里)崇陽縣(在府城南四/百二十五里)¶
　(本漢長沙下雋縣地梁置上雋郡陳又置雋州隋廢/以其地入蒲圻唐置唐年縣五代時楊吳始改為崇)¶
　(陽縣南唐復曰唐年宋復為崇陽縣/元仍舊本朝因之編户一十六里)通城縣(在府城/西南五)¶
<pb:KR2k0008_WYG_059-4b>¶
　(百里本漢下雋縣地唐屬唐年縣元和中置通城鎮/宋熈寧中始陞為縣紹興中仍為鎮尋復為縣元仍)¶
　(舊本朝因之編/户一十五里)興國州(在府城東南三百八十里春/秋時屬楚秦屬南郡漢屬江)¶
　(夏郡三國吳析置陽新縣隋改冨川縣又改永興縣/唐屬鄂州宋置永興軍尋改為興國軍元陞為興國)¶
　(路本朝初改興國府洪武九年降為州/省永興縣入焉編户四十六里領縣二)大冶縣(在州/城西)¶
　(北一百五十里本隋武昌縣地唐置大冶青山塲院/南唐始陞為大冶縣屬鄂州宋屬興國軍元仍舊本)¶
　(朝因之編户/三十九里)通山縣(在州城西一百八十里本隋永/興縣地屬鄂州唐因之五代時)¶
　(楊呉屬羊山鎮南唐始置通山縣宋屬/興國軍元仍舊本朝因之編户六里)¶
郡名鄂渚(輿地記雲夢/之南號鄂渚)江夏(漢/名)武昌(吳/名)¶
<pb:KR2k0008_WYG_059-5a>¶
形勝江漢為池(吳趙咨使魏對魏主曰/呉帶甲百萬江漢為池)扼束江湖襟𢃄¶
　吳楚(記室/新書)郊署之内奥都邑之綱紀(晉左思/吳都賦)地居形¶
　要控接湘川邊帯漢沔(齊/志)通接雍梁實為津要(劉宋/何尚)¶
　(之議曰夏口在荆江之/中通接雍梁實為津要)地接峴荆江吞雲夢(喬大觀/南樓賦)¶
　黄鶴磯邊江峻山險(南齊志夏口城㨿黃鶴磯/邊江峻山險樓櫓髙危)當荆¶
　吳江漢之衝要(唐趙憬鄂/州新&KR0550;記)南抵五嶺北連襄漢(宋/志)襟¶
　山帯江江南要區(元巴延/鄂城議)墉山而城塹江而池(元元/明善)¶
　(武昌路/學記)山川包絡形氣涵蓄(元虞集大/冶縣學記)東連江池西¶
<pb:KR2k0008_WYG_059-5b>¶
　控荆楚(興國/州志)¶
風俗啙窳偷生而無積聚(漢書地理志火耕水耨民食/魚稻以漁獵山伐為業果窳)¶
　(蠃蛤良物常足故啙窳偷生而/無積聚飲食還給不憂凍餓)人多勁悍决烈(隋/志)土¶
　沃民剽雜以夷俗(唐崔/郾云)田里小民務農力本(圖/册)五方¶
　雜寓家自為俗(同上自往昔軍興土民頗鮮存者而/西北避地者萃焉東南趨利者輳焉)¶
　(五方雜寓/家自為俗)囹圄晝閉桁楊不施(興國州紫芝/妙香寮記)以文辭¶
　相髙(宋栁拱辰郡守題名記六縣士/子以文辭相髙有六朝舊體)計利尚鬼(宋劉/清之)¶
　(傳鄂俗計利而尚鬼家貧子壯則出贅習為當/然病者不藥而聴於巫死則不葬而畀諸火)日趨¶
<pb:KR2k0008_WYG_059-6a>¶
　禮樂(元明善武昌路學記武弛文張民/日趨于禮樂之域而不知為之者)俗尚質朴不¶
　事浮華(元歐陽/𤣥云)¶
山川黄鵠山(在府城西南一名黄鶴山舊因山為城即/今萬人敵及子城也世傳仙人騎黄鶴過)¶
　(此因名唐李白詩東望黄鶴山雄雄半空出四靣生/白雲中峯倚紅日巖巒行穹跨峰嶂亦𡨕宻頗聞列)¶
　(仙人於此學飛術一朝向蓬海千載空石室金竈生/烟埃玉潭秘清謐地古遺草木庭寒老芝术蹇予羡)¶
　(攀躋因欲保閒逸觀竒徧諸嶽茲嶺/不可匹結心寄青松永悟客情畢)鳯凰山(在府城/北二里)¶
　(吳黄龍初夏口言鳯凰現因以名山唐岑參詩路指/鳯凰山北雲衣霑鸚鵡州邊雨又蒲圻通城咸寧俱)¶
　(有鳳/凰山)臙脂山(在府城東南五里/其土色赤故名)梁城山(在府城東北/一十六里梁)¶
<pb:KR2k0008_WYG_059-6b>¶
　(武帝築城屯/軍于此因名)冶唐山(在府城東南三十里世傳/晉宋時依山置冶故名)八分¶
　山(在府城東南四十里有水分流如八字旁有八分/湖八分院建康錄云武昌有山無林政可圖始不)¶
　(可居終山分八字/數不及九即此也)烽火山(在府城東北四十里梁末/北齊清河王岳進軍臨江)¶
　(梁將侯瑱来逼江夏以伐齊嘗/屯兵于此舉烽火相應故名)大觀山(在府城東南/五十里千巖)¶
　(競秀萬壑争流髙峯峥嶸足以遊觀/人以其土石赤色如金又名金華山)江夏山(在府城/東南六)¶
　(十里其山重疊本名夾/山唐天寳中改今名)靈泉山(在府城東六十里山/有泉旱禱有應因名)¶
　白頭山(在府城東七十里山/巔有四石白色故名)大槐山(在府城東南七/十里相傳昔有)¶
　(李大槐隠居/山麓因名)錦繡山(在府城東南七十五里山多/桃李毎春時花開如錦繡)雞¶
<pb:KR2k0008_WYG_059-7a>¶
　翅山(在府城南八十里方輿記/云昔有金雞飛集于此)赤壁山(在府城東南/九十里唐元)¶
　(和志在蒲圻縣西一百二十里北岸烏林與赤壁相/對即周瑜焚曹操船處圖經云在嘉魚縣西七十里)¶
　(其地今屬嘉魚宋蘇軾指黄州赤鼻山為赤壁葢蜀/漢居樊口進兵逆操遇於赤壁則赤壁當在樊口之)¶
　(上又赤壁初戰操軍不利引次江北則赤壁當在江/南亦不應在江北今江漢間言赤壁者五漢陽漢川)¶
　(黄州嘉魚江夏惟江夏之說合於史宋李壁詩赤壁/危磯幾度過沙羨江上欎崖峩今人誤信黄州是猶)¶
　(賴水經/能正訛)驚磯山(在府城東南九十二里其西南俯臨/大江下有石磯波濤迅激商旅驚駭)¶
　(故/名)半面山(在府城東一百二十餘/里山半面産木故名)金城山(在府城東/南二百里)¶
　(吳將陸煥嘗/屯兵于此)鍾成山(在興國州東南一十里相傳晉/鍾離嘉飛昇之處下有鍾成觀)¶
<pb:KR2k0008_WYG_059-7b>¶
　靈仙山(在興國州西南一十里下有靈仙觀/初建時獲石弩劍斧宋光宗書其額)印山(在/興)¶
　(國州南一十里常湖之中/形如印浮水靣圓正清碧)龍角山(在興國州西八十/里兩峯相對本名)¶
　(龍耳唐改龍角其/下有泉禱雨多應)大坡山(在興國州東八十里傍有/石樓嶄然拔出衆山之上)¶
　(里人於此製茶/名曰坡山鳳髓)鍾山(在興國州南八十里魏鍾繇墨/池在其上故名宋韓克佐詩冨)¶
　(川三百疊山中秀出東南第一峯勢接匡廬分紫翠/地連吳楚壓鴻濛從龍雲氣來滄海集鳯朝陽老碧)¶
　(桐深幸太平黎庶樂/耕桑鼓舞自淳風)闔閭山(在興國州南九十里世/傳伍子胥屯兵于此史)¶
　(記闔閭九年子胥伐/楚是也今有闔閭城)大墓山(在興國州西一百一十/里世傳唐李靖母墓在)¶
　(此有讀禮/堂及墨池)太平山(在興國州南一百九十里與九宫/山相連宋道士章自然開山為觀)¶
<pb:KR2k0008_WYG_059-8a>¶
　(于/上)西山(在武昌縣西三里宋蘇轍九曲亭記謂山有/精舍西曰西山是也蘇軾居黄州時嘗與武)¶
　(昌令鄧壁㑹此後玉堂話舊詩云春江綠漲蒲萄醅/武昌官栁知誰栽憶從樊口載春酒步上西山尋野)¶
　(梅/)虎頭山(在武昌縣東三里舊名鳳穴吳黄/龍初有鳳集于此舊名鳯凰臺)樊山(在/武)¶
　(昌縣西四里與西山相連劉宋謝眺詩樊山開廣宴/謂此一名樊岡下為樊口舊名袁山水經注云孫權)¶
　(徙鄂于袁山即此又名夀昌山産銀銅鐵及紫石下/有寒溪中有蟠龍石宋蘇軾詩武昌樊口幽絶處東)¶
　(坡先生留五年春風搖江/天漠漠暮雲捲雨山姢娟)郎亭山(在樊山西路出武/昌退谷中五代梁)¶
　(時朱友恭鑿山開道射以強弩遂拔武昌即此地/又山下石有窊顛者唐元結修以盛酒號窊樽)石¶
　門山(在武昌縣東五里兩山對峙如門唐武昌令馬/安與元結同遊石刻尚存宋郭祥正詩雙崖屹)¶
<pb:KR2k0008_WYG_059-8b>¶
　(然起剔蘚認題字乃知/賢令尹曾同漫叟醉)神人山(在武昌縣西九十二/里歴代帝王記云吳)¶
　(建衡二年有神人乗/白鹿從此山出故名)虬山(在武昌縣南一百五十里/山隂有龍穴續捜神記居)¶
　(人毎見神虬飛翔出入旱禱/即雨後人築塘其下曰虬塘)武昌山(在武昌縣南一/百九十里吳孫)¶
　(權都鄂易名武昌故以名山晉武時宣城人秦精嘗/入此山採茗遇一毛人長丈餘引精至山曲示以藂)¶
　(茗既别復還探懐中橘/遺精精怖負茗而歸)相山(在咸寧縣治東南宋參知/政事馮京嘗讀書其上)¶
　(故/名)金燈山(與相山接上有善暉禪師葬塔每月/夜有光如燈至曉乃滅今有金山寺)登髙¶
　山(在咸寜縣治東南俗傳晉/孟嘉嘗遊于此因名登髙)潛山(在咸寜縣南二十/里形如展旗上有)¶
　(壇舊傳葛洪煉丹處宋馮京未第時築/室山間讀書有潛山碑及李唐侯記)牛鼻山(在咸/寜縣)¶
<pb:KR2k0008_WYG_059-9a>¶
　(東八十里以形似名山有深潭/一百尺四面青蘿綠竹可觀)輞山(在咸寧縣東四/十里山形圓曲)¶
　(如車/輞然)白望山(在咸寜縣東南八十里巍然/獨立望極江夏白湖故名)鍾臺山(在/咸)¶
　(寜縣東南一百里寰宇記上有桃花洞即唐李邕/讀書處石室尚存頂有石臺上有石鍾或時自鳴)魚¶
　嶽山(在嘉魚縣治西水經註魚嶽山在大江/中楊子洲南今去水已逺山在平地)百匹山¶
　(在嘉魚縣北五里山勢綿/延東西二十里如百匹練)龜湖山(在嘉魚縣西南三/十里近山有水名)¶
　(龜湖/故名)白石山(在蒲圻縣南二十五里居衆山中獨崒/嵂距山一里許有巖名白石泉出巖中)¶
　(流下為白石港傍有唐顔杲卿/兄弟祠又江夏亦有白石山)錫山(在通城縣南七/里舊産銀曰銀)¶
　(山又産/錫故名)梧桐山(在通城縣西一十五里山多梧桐下/有尖山名鳳凰取鳳棲梧桐之義)¶
<pb:KR2k0008_WYG_059-9b>¶
　鷄籠山(在通城縣南二十五里狀/如其名夜静常聞鼓聲)相師山(在通城縣/南三十里)¶
　(舊傳黄石公嘗隠于此以/其為漢相張良之師故名)幕阜山(在通城縣東南五/十里周迴五百餘)¶
　(里有水四出東南入湘西入洞庭北入雋呉太史/慈為建昌都尉拒劉表從子磐於此置營幕因名)黄¶
　龍山(在幕阜山之東舊傳山頂有湫池中/有黄魚二能致雨旱禱有應故名)東方山(在/大)¶
　(冶縣北三十里連武昌縣界有石刻云東方朔故隠/按此非也乃智印禪師道塲在武昌東界故云東方)¶
　吉祥山(在大冶縣東四十里吳王微時隠此唐羅隠/詩吳王當時隠此山吳都去後綠潺湲嶺梅)¶
　(乍折春粧薄沙/鳥晴分銘篆間)白雉山(在大冶縣北六十里山有芙/蓉峰前有獅子嶺後有金鷄)¶
　(石南出銅鑛晉宋/以來置銅塲錢監)鳯棲山(在大冶縣北七十里吳/建興中有鳳降此因名)西¶
<pb:KR2k0008_WYG_059-10a>¶
　塞山(在大冶縣東九十里孫策擊黄祖于此唐張志/和漁父辭西塞山前白鷺飛桃花流水鱖魚肥)¶
　回山(在西塞山之右上有飛雲三洞上洞出雲中洞/出水下洞出風乃唐元結讀書之所天寳間積)¶
　(雨之後山顛忽有飛泉湧出埀流/四百仭結名之曰異泉作異泉銘)翠屏山(在通山縣/治西南蒼)¶
　(翠如屏可愛上有石塔舊有/人居環繞如城亦名石城山)白羊山(在通山縣西二/十里世傳東晉)¶
　(永昌中有三人乗白/羊入此山中故名)九宫山(在通山縣東南八十里/昔晉安王兄弟九人造)¶
　(九宫于此又云山自下而上髙峯九層故名九宫又/云山來自南嶽長沙九江廬阜九十九峯之數宋張)¶
　(道清來往此山建欽天瑞慶宫于上謝枋得詩真人/何代結幽栖累世奎章煥紫泥日月髙奔黄道近衡)¶
　(廬傍出/玉繩低)灌溪山(在崇陽縣西北一十五里唐閑/禪師所居有漚麻池劈箭橋)弩牙¶
<pb:KR2k0008_WYG_059-10b>¶
　山(在崇陽縣南四十里以形/似名有吳城港水繞巖下)巖頭山(在崇陽縣西五/十里周迴百餘)¶
　(里北抵臨湘境有二巖一曰羅漢極幽邃中有石臺/可以坐卧一曰寳陁上圓下平如庵廬其外軒豁如)¶
　(大厦舊經云唐/全奯禪師居此)茱萸山(在崇陽縣西南五十里重岡/疊阜勢若連雲唐存制禪師)¶
　(居此以其多蛇虺毒物/故植茱萸辟之因名)壺頭山(在崇陽縣東北六十/里山如罌壺之口下)¶
　(有溪水名/桃花洞)龍泉山(在崇陽縣西南六十里周迴二百/里山有洞好事者持炬而入行可)¶
　(數十步漸坦平如人居室可容千百衆有石渠泉流/清駛鄉人號曰魯溪巖常時草木狼籍及遇旱入禱)¶
　(則淨若洒掃者山前産/茶味甚甘美號龍泉茶)九曲嶺(在樊山南曲有九折/上有九曲亭蘇軾詩)¶
　(同游困卧九/曲嶺謂此)萬松嶺(在樊山下松/林夾路因名)南岡(在武昌縣南/湖上晉王敦)¶
<pb:KR2k0008_WYG_059-11a>¶
　(收郭璞詣南岡/斬之即此處)龍頭巖(在崇陽縣東一十五里巖北/有流泉石激之聲聞百步縈)¶
　(紆三/十里)許仙巖(在崇陽縣西北三十里昔旌陽令許/遜追蛟過此故有許仙觀挿劍池)觀¶
　音巖(在通山縣宋紹興間居民萬俊見雲氣盤結異/常尋其源見一洞窈然廣十餘丈有石磬石榻)¶
　(石盞石果内有一石觀音像傍有/人物森列竒怪邑宰朱朝仙為記)費褘洞(在黄鵠山/後舊經云)¶
　(費文褘昇仙處李宗孟詩空遺費仙跡/不見庾公遊草木有新色江山餘故愁)吕公洞(在石/鏡亭)¶
　(下黄鵠磯上初無洞穴但石跡隠然如/門叩之有聲世傳吕洞賔嘗題詩其上)荆泉洞(在蒲/圻縣)¶
　(南一十五里中有石臺其傍列石如鐘鼓果實形狀/不一又有石田溝塍悉具居民嵗視其燥濕以占凶)¶
　(穰自洞門入行可百歩别有門甚狹父老云嘗有好/事者裏粮而入信步趨出則在崇陽之葛藤坪相距)¶
<pb:KR2k0008_WYG_059-11b>¶
　(百餘里洞門有六泉/合流數里入于鍾潭)石龜洞(在咸寧縣黄茅山下洞/門甚狹既入輒寛平上)¶
　(有石如龍水吐龍口/禱雨得石龜者多驗)箬谷(在武昌縣/西之寒溪)白鹿磯(在神人/山下宋)¶
　(王之瑞詩當日休師白鹿磯安身髙處遽忘危/若能早作赤城隠成敗後來誰得知葢有指也)試劍¶
　石(在樊山下其石中㫁/相傳吳王試劍于此)獅子石(在白雉山俚俗遇旱/祠而昇之可舉則雨)¶
　(若不雨則負者/雖衆不能勝)節度石(在武昌縣大江中或云舊名/接渡伍員去楚入吳漁父接)¶
　(渡于此/故名)龍蟠石(在武昌縣東北江上舊傳有龍蟠於/此庾信衰江南賦龍蟠鳳集之所)¶
　望夫石(在武昌山北宋王安石詩雲鬟烟鬢與誰期/一去天邉更不歸還似九疑山上女千秋長)¶
　(望舜/裳衣)吳王峴(在九曲嶺下昔孫權於樊口被風破船/鑿樊嶺而歸因名宋蘇軾詩清風弄水)¶
<pb:KR2k0008_WYG_059-12a>¶
　(月啣山幽人/夜渡吳王峴)銅盤隄(在咸寧縣南六十里有四門各/廣二丈古蠻獠嘗保聚于此)¶
　萬金堤(在府城西南長堤之外宋紹興/間役大軍築之上建壓江亭)大江(古志云/自岳州)¶
　(之臨湘縣入咸寧縣境又圖經云自嘉魚縣入/江夏縣境至州西㑹沔水東流南至武昌縣)東湖¶
　(在府城東四里湖上有/東園為近城登覧之勝)南湖(有二一在武昌望澤門/外舊名赤欄湖外通大)¶
　(江一在武昌縣東八里又名五丈湖外通/江南冬即乾涸晉陶侃嘗作塘以遏水)杯湖(在樊/山郎)¶
　(亭下方廣一二里唐孟仕源居退谷杯樽之下命轉/曰杯湖元結有銘宋王伯虎詩有杯湖風舞翠綃)¶
　(之/句)車湖(在武昌縣東三十里宋王文甫/居湖上蘇軾在黄州嘗與往來)蓴湖(有二一/在嘉魚)¶
　(縣西懐仁鄉一在蒲/圻縣西北八十里)太平湖(在嘉魚縣南二十里相/傳水嘗涸時夜有光怪)¶
<pb:KR2k0008_WYG_059-12b>¶
　(或誌其處而掘之得銅鐘/宋秦觀為弔鏄鍾文即此)蒲圻湖(在蒲圻縣以湖多/生蒲草吳置蒲圻)¶
　(縣於此湖/側因名)冨池湖(在興國州其源自西碎石至三/溪口合流匯于富池湖入江)塗¶
　水(在府城南九十里一名金水其入江夏縣/謂之塗口晉陶潜有塗口詩亦名金口)陸水(在/通)¶
　(城縣治北自巴陵歴通城崇陽二縣境北過蒲圻/縣入江即陸水也吳吕岱嘗屯兵于此一名雋水)菩¶
　薩水(在西山顛宋/蘇軾有銘)樊溪(一名樊港又名袁溪在樊山/西南控縣南湖澤凡九十九)¶
　(東為樊口/入于江)寒溪(在樊山下雖盛夏凉氣逼人唐元結/嘗居此上有寒溪寺宋張舜民詩傳)¶
　(與寒溪莫惆悵漫郎今已借舟還吳處厚詩呉王宫/殿作飛塵野鳥幽花各自春料得寒溪喧笑日也曽)¶
　(驚動武/昌人)蘋花溪(在咸寜縣南四十里相傳洪崖先生/煉丹之地嘗有老姥採蘋其間莫測)¶
<pb:KR2k0008_WYG_059-13a>¶
　(所自來問之曰吾/鮑姑也因忽不見)南浦(在府城南三里離騷經送美/人兮南浦宋冦凖詩春風入)¶
　(埀楊烟波漲南浦落日/動離魂江花泣微雨)黄軍浦(在鸚鵡洲下本名黄/軍浦以吳將黄葢屯)¶
　(兵于此沈攸之謂暫泊/黄金浦葢聲之訛也)金沙洲(在府城西/南大江中)鸚鵡洲(在/府)¶
　(城南跨城西大江中尾直黄鵠磯即黄祖殺禰衡處/衡嘗作鸚鵡賦故遇害之地得名唐李白詩鸚鵡來)¶
　(過吳江水江上洲傳鸚鵡名鸚鵡西飛隴山去芳洲/之樹何青青崔塗詩悵望春襟鬱未開重臨鸚鵡益)¶
　(堪哀曹瞞尚不能容/物黄祖何因解愛材)峥嶸洲(在武昌縣一曰新生洲/晉劉毅破桓𤣥處半屬)¶
　(黄/州)散花洲(在大冶縣西塞山下吳周瑜戰勝犒士/散花于此又云具地為吳王散花灘)龍¶
　穴洲(在嘉魚縣沙陽洲下劉宋迎文帝于江陵至此/黑龍躍出負帝所乘舟左右失色帝曰夏禹所)¶
<pb:KR2k0008_WYG_059-13b>¶
　(以受天命也我徳何/以堪之故有是名)蘆洲(在武昌縣西三十里一名/羅州一名邏洲輿地志子)¶
　(胥迯楚於江上求渡漁父曰灼灼兮侵已私與子期/兮蘆之漪子胥既渡解劍與之不受子胥令其勿露)¶
　(漁父遂覆舟/而死即此處)牧馬港(在武昌縣東其上即吳王/故城葢孫權飲馬之處)將軍¶
　灘(在蒲圻縣新店鎮中有巨/石世傳孫權嘗磨刀其上)蜘蛛井(在府治南鐵佛/寺内世傳唐時)¶
　(有紅白二蜘蛛化為妖婦/以媚人故鑄鐵佛鎮之)浪花井(在府治南大洪山/南塔下名曰無影)¶
　(塔水常沸湧如/浪其脉通江)銅盤井(在府治南昔有銅盆葢/井底日沒不竭故名)醴泉¶
　井(在武昌縣庭/令賢則湧出)卓刀泉(在府城東一十里漢昭烈郊此/壇下世傳闗忠義嘗卓刀於)¶
　(泉側有/忠義廟)飛錫泉(在八分山昔駱禪師飛錫騰至泉所/因建道塲雖久早甚雨泉無盈涸)¶
<pb:KR2k0008_WYG_059-14a>¶
　三潮泉(在興國州西一百四十/里以泉一日三湧故名)玊山泉(在興國州西/八十里地名)¶
　(長溪遇旱取/水禱雨有應)蘆花泉(在咸寧縣東南六十里相傳邑/人苦旱禱雨方擇所詣忽遇三)¶
　(白衣男子曰本縣髙槎山石晶嶺有泉可禱且/謂泉下有叢蘆宜以為識如其言禱之果得雨)沈泉¶
　(在咸寧縣四五十里源出蒲圻境入本縣界/數里下注大石竇中聲如萬鼓遂伏流不見)白巖泉¶
　(在西山顛石竇/中宋蘇軾有銘)湯泉(在蒲圻縣南五/里冬夏常沸)磨劔池(在頭陀/寺世傳)¶
　(秦皇磨/劍于此)洗劍池(在松風閣下世傳/吳王淬劍于此)曲池(在府城東一/十五里長樂)¶
　(村梁太清間邵陵王為太守雅好賔/客嘗慕王右軍流觴曲水之記故名)陷池(在武昌縣/東南一百)¶
　(二十里俗傳故何氏室也嘗得龍卵徑七寸/蔵器中忽龍化而宅陷今禱雨于池多騐)夏口(在/荆)¶
<pb:KR2k0008_WYG_059-14b>¶
　(江之中正對沔口唐章懐太子註東漢亦謂夏口戌/故唐史皆稱鄂州為夏口本在江北自孫權取對崖)¶
　(名夏口而江北之名始晦又云魯/口即夏口以其對魯山岸故名)大小囘(在武昌縣/樊口者曰)¶
　(大囘在釣臺下者曰小囘唐元結歌云樊水欲東流/大江又北來樊山當其南此中為大回叢石横大江)¶
　(人云是釣臺水石相/激衝此中為小囘)流浪洑(在武昌縣東江上/俗訛為劉郎洑)樊港¶
　(在武昌縣界内吳志谷利拔/劍擬柂工急趨樊港即其處)夏汭(書蔡傳註曰水北/曰汭則夏汭者江)¶
　(北之夏口春秋謂之夏汭/左傳註曰漢水曲入江處)夏首(謂夏水之首江之汜/也屈原云過夏首而)¶
　(西浮兮梁侯景㨿夏/首積兵糧即此地也)南沔(按沔水即漢水自夏水入/沔之後兼流至漢陽故名)¶
　(南/沔)石梘陂(在崇陽縣東十五里有舊址本朝/洪武間知縣元俊伐石重修之)長樂堰¶
<pb:KR2k0008_WYG_059-15a>¶
　(在興國州北五十里唐貞元中築本/朝洪武中重修民賴其恵名曰長樂)¶
土産銀(興國州西黄姑山/出舊有銀塲今廢)鐵(大冶縣東團爐山/出舊有鐵務今廢)火紙(各/縣)¶
　(俱/出)蘄竹(大冶縣有山塲相/傳宋吕文徳所種)秀柑(各縣/俱出)茶(各縣/俱出)魚(各縣/俱出)¶
　銅(大冶縣白/雉山出)水晶(興國州潘/家山出)鱘鰉魚(大江/出)麂獺(府境/出)¶
藩封楚王府(在府治東洪/武三年建)永安王府　崇陽王府　岳¶
　陽王府　景陵王府(俱在府/治東)通山王府　通城王府¶
　　江夏王府　東安王府　大冶王府　縉雲王府¶
　保康王府　武岡王府　祁陽王府　湘鄉王府(俱/在)¶
<pb:KR2k0008_WYG_059-15b>¶
　(府治/東南)壽昌王府(在府/治西)¶
公署武昌衛(在府治南洪武/二十二年建)武昌左衛(在府治西南洪/武十五年建)¶
　武昌䕶衛(在府治南洪武/三年為楚府置)¶
學校武昌府學(在府治南宋慶厯間/建本朝正統間重建)興國州學(在州治/西正統)¶
　(十三年因/舊重修)江夏縣學(在府城平湖門外舊在黄/鵠山北洪武九年遷此)武昌¶
　縣學(在縣治南舊在縣治東宋淳熈間建/本朝正統十四年重建隆慶間遷此)嘉魚縣學¶
　(在縣治東宋建本朝/正統十二年重建)咸寧縣學(在縣治東宋建本/朝正統八年重脩)蒲¶
　圻縣學(在縣治南宋建/向西後改向南)崇陽縣學(在縣治東北舊在/縣西洪武七年遷)¶
<pb:KR2k0008_WYG_059-16a>¶
　(此/)通城縣學(在縣治東洪/武五年建)大冶縣學(在縣治西宋建/本朝景泰元年)¶
　(重/修)通山縣學(在縣治東南宋建本/朝正統十四年重修)¶
書院東山書院(在黄鵠山/東宋建)濂溪書院(在府學前舊為射/圃嘉靖四十二年)¶
　(巡撫都御史改/建祠宋周某)南湖書院(在武昌縣治東宋權夀昌/軍事京規建元設山長領)¶
　(之/)龍川書院(在武昌縣南金牛/鎮元時領以山長)竹溪書院(在蒲圻縣/東五里宋)¶
　(建蘇軾/書額)新溪書院(在蒲圻縣宋進/士周登仕建)疊山書院(在興國/州東一)¶
　(里湖隄上宋謝枋得寓居著/書於此今稱其地曰謝公墩)¶
宫室安樂宫(在武昌縣東吳王城中吳黄龍間徙都建/鄴赤烏中始移武昌舊傳宫中有瓦澄泥)¶
<pb:KR2k0008_WYG_059-16b>¶
　(為之可/以作硯)避暑宫(在寒溪上相傳吳王避暑于此即西/山寺基至今無暑氣宋王伯虎詩聞)¶
　(説吳王避暑宫滿/山六月絳紗紅)太極殿(在安樂故宫前/葢吳宫正殿也)南樓(有二/一在)¶
　(府城黄鵠山頂名白雲樓宋張俞詩城上新開百尺/樓白雲人伴白雲留山川半倚三吳勝江漢常吞七)¶
　(澤流一在武昌縣今縣城樓是也晉庾亮鎮武昌時/佐史殷浩輩乘秋夜共登南樓俄而亮至諸人將避)¶
　(亮曰諸君少住老子於此興復不淺便㨿胡床與浩/等談詠唐李白詩清景南樓夜風流在武昌庾公愛)¶
　(秋月乗興/坐胡床)黄鶴樓(在府城西南隅黄鶴磯上世傳仙/人子安乘黄鶴過此又云費文褘)¶
　(豋仙駕黄鶴返憩于此唐閻伯珵作記以文禕事為/信或者又引梁任昉記謂駕黄鶴之賔乃茍懐字叔)¶
　(偉非文褘也宋張栻亦辨其非唐崔顥詩昔人已乘/白雲去此地空餘黄鶴樓黄鶴一去不復返白雲千)¶
<pb:KR2k0008_WYG_059-17a>¶
　(載空悠悠晴川歴歴漢陽樹芳草萋萋鸚/鵡洲日暮鄉闗何處是烟波江上使人愁)焦度樓(在/府)¶
　(治東南子城上按南史宋明帝為武陵王時叅軍沈/攸之起兵至夏口度於城樓上辱罵攸之怒攻城度)¶
　(力戰攸之與衆䝉楯將登度投以穢/器敵不能冐後呼此樓為焦度樓)和豐樓(在府城/東南舊)¶
　(名髙樓宋淳熈間燬總/管劉邦翰重建改今名)楚樓(在府城南平湖門/外宋紹熈間建)松風¶
　閣(在西山寺舊有松林甚茂宋黄/庭堅自黄州遊西山愛之因名)懐坡閣(在興國州/治東瀕湖)¶
　(宋元豐間蘇軾自黄來訪李仲覧留其家久之仲覧/登第後瞰湖築室號懐坡閣畫東坡像於其上王十)¶
　(朋過之為/賦懐坡詩)稽古閣(在府學宋紹熈間鄂州教授許中/應建蔵紹興石經兩朝宸翰又取)¶
　(板本九經諸史百氏列/置其旁朱文公有記)竒章堂(在布政司即古楚觀/舊址宋知州陳邦光)¶
<pb:KR2k0008_WYG_059-17b>¶
　(建初名戯綵堂後知州汪叔詹夣前身為竒章公/改今名又黄鵠山有竒章亭竒章公牛僧孺也)讀¶
　書堂(在鍾臺山乃唐李邕讀書處又府治南三十里/有李白讀書堂頭陀寺有皮日休讀書堂潜山)¶
　(有馮京讀書堂武昌縣/寒溪山有東坡讀書堂)疊山書堂(在興國州治東湖/堤上宋謝疊山寓)¶
　(此著書人稱其/地曰謝公墩)四賢堂(在府學宋嘉定中教授石繼/諭建以祀周子二程子朱子)¶
　(黄榦/有記)封建亭(在府城新南門外本朝初平江夏/駐驆于此謂此當封楚王後果然)吕仙¶
　亭(在府治南即仙棗亭遺址本朝景泰四年重建舊/傳亭前棗木未嘗實一嵗忽有實如爪太守命小)¶
　(史採而進小史輙私啖之遂仙去又傳太守與倅奕/有仙人忽至云太守奕敗果然仙於郡前吹笛因不)¶
　(見隨笛聲至樓上唯見石鏡題詩/未書吕字而去故今名吕仙亭)壓雲亭(在黃鶴山/椒舊為頭)¶
<pb:KR2k0008_WYG_059-18a>¶
　(陀峯頂院元世祖至鄂嘗駐此/觀覧形勝至正間因建亭於此)曲水亭(在布政司治/東北又有喬)¶
　(木等亭即古/所謂楚望也)江漢亭(在府倅㕔宋張栻作記張芸叟/南遷錄云鄂倅公宇因古城作)¶
　(亭榭俯瞰江/漢景物最秀)石照亭(在黄鶴樓西臨崖有石如鏡石/色蒼澁無異凡石每為西日所)¶
　(照則炯然發光宋賀鑄詩西戍夕陽晴/東城石鏡明有山分八字共作兩眉横)殊亭(在武昌/縣唐縣)¶
　(令馬向建元結作記取其才殊人殊行殊迹殊此亭/又殊命曰殊亭其詩曰時節方大暑試來登殊亭憑)¶
　(軒未及見忽/若秋風生)廣宴亭(在樊山唐廣徳中樊口津吏欲/為候舍元結驗之圖記以為故)¶
　(孫吳宴逰地乃諭縣令馬向修之為亭/取謝眺樊山開廣宴之句以名結為記)怡亭(在殊亭/東唐裴)¶
　(鷗作宋蔣之竒云怡亭銘刻于江濵巨石之上乃/唐李陽氷篆李莒八分書裴虬為之銘世謂三絶)九¶
<pb:KR2k0008_WYG_059-18b>¶
　曲亭(在九曲嶺下宋蘇軾建弟轍作記其畧曰子瞻/暇適西山行於松栢之間羊腸九曲而獲少平)¶
　(逰者至此必息倚怪石䕃茂樹有廢亭焉其遺址甚/隘不足以席衆客其旁古木數十其大皆百圍千尺)¶
　(不可加以斧斤一旦大風雷雨拔去其一亭得以廣/子瞻與客入山視之笑曰茲欲以成吾亭耶遂相與)¶
　(營之亭成而西/山之勝始具)滄浪亭(在興國州治後宋王十朋詩/荷有香能凝燕寝纓無塵可)¶
　(濯滄/浪)解劍亭(在武昌縣東北通淮門外江次齊安拾/遺云五洲在州南與解劍亭相對伍子)¶
　(胥渡江奔吳之地宋蘇軾謂子胥渡/處對劉郎洑亦五洲地也未知何㨿)乖崖亭(在布政/司宋李)¶
　(燾設張忠定公詠之/像於其内有文記之)静春臺(在府治舊通判㕔/即江漢樓故址)湧月¶
　臺(在黄鶴/樓傍)郊天臺(在府城東一十里今名磨兒/山世傳漢昭烈嘗祭天于此)祭風¶
<pb:KR2k0008_WYG_059-19a>¶
　臺(在赤壁山下世傳/漢昭烈祭風于此)釣臺(在武昌縣北門外大江中/吳孫權嘗駐兵于此劉宋)¶
　(謝眺宋蔣之/竒俱有詩)鳳凰臺(在虎頭山吳主因鳯凰見築臺/於此招周瑜魯肅以定建都之)¶
　(計以上臺/今俱廢)¶
闗梁鷄鳴闗(在武昌縣即孫吳東宫門俗云吳/王夜役鬼工為城未合鷄鳴而罷)華容鎮¶
　(在武昌縣西五十/里即唐禪林寺)成山寨(在咸寜縣西五里周迴十/餘里可容數千人四壁峭)¶
　(峻惟仄逕可入宋建炎間/民聚粮保守賊不能窺)平湖橋(在府城西南/平湖門外)分金¶
　橋(在府城隍/澤門内)廣平橋(在府城二里路跨/南湖宋紹興間建)伏龍橋(在府/城東)¶
　(南四里相傳晉許遜自豫章追/蛟至此化為白驢伏橋下因名)石盤橋(在武昌縣東/一十里舊名)¶
<pb:KR2k0008_WYG_059-19b>¶
　(石盤渡鄉民往來病涉/本朝景泰二年建為橋)丁師橋(在咸寧縣西三十里/昔有丁姓者創此橋)¶
　(因/名)賀勝橋(在咸寧縣北四十里宋末兵起里人/王曄聚衆保障與賊戰勝因以名橋)義城¶
　橋(在崇陽縣西二/里宋令張詠建)朱紫橋(在崇陽縣西三/里宋孟珙書額)礠湖渡(在/大)¶
　(冶縣治東四十里古志云湖邊之石名礠/類産菖蒲即蘇子由阻風以詩寄子瞻處)龍宂渡(在/府)¶
　(北四里梅詢詩舊宂/潜蛟御風波横要津)¶
寺觀鐵佛寺(在府城中梁/邵陵王建)頭陀寺(在黄鵠山南齊王融/作寺碑黄庭堅詩頭)¶
　(陀全盛時宫/殿梯空級)銀山寺(在興國州北一十五里後有石/壁宋蘇軾與李仲覧游翫過此)¶
　(書鐵壁二字世/傳為銀山鐵壁)永夀寺(在興國州西六十/里正統八年賜額)長興寺(在/興)¶
<pb:KR2k0008_WYG_059-20a>¶
　(國州西七十里宋岳飛門僧吉祥建飛死吉祥語/其徒曰岳公天神也汝謹事之尋亦跏趺而逝)西¶
　山寺(在武昌縣治西/晉僧恵逺建)報恩寺(在武昌縣治東又江/夏縣亦有報恩寺)普¶
　濟寺(在大冶/縣治西)武當宫(在府治西南/黄鶴樓東)鍾成觀(在興國州/東南一十)¶
　(里晋鍾離嘉飛/昇之所宋賜額)靈仙觀(在興國州西南一十里内/有石劍石弩石斧尚存)靈¶
　溪觀(在武昌縣靈溪山吳可像許長慶蔡悟真/飛昇之所有鶴籠煉丹井飛昇橋尚存)文昌¶
　觀(在崇陽縣/西三里)¶
祠廟江漢神祠(在府城西漢陽門樓上宋淳熈間通判/劉靖以江漢在境内宜為望祀乃為坎)¶
　(以祭之坎在靈竹寺西/後知州沈樞改祠于學)蔣王祠(在府城東二里祀/金陵蔣山之神)張¶
<pb:KR2k0008_WYG_059-20b>¶
　中丞祠(在嘉魚縣祀唐忠臣張巡以巡有/保障江淮功咸寧崇陽亦祀之)張乖崖祠¶
　(在崇陽縣北宋張詠號乖崖嘗宰是邑有異/政去而民思之以詠所建美美堂立生祠)忠義祠¶
　(在府治北宋建炎間金騎渡江郡守李宜嬰城固守/民賴以安後為賊所虜遁投僧寺僧疑而殺之百姓)¶
　(傷感為建祠祀焉太守/馬去疾以聞賜額忠義)止齋先生祠(在大冶縣學元/至正間縣尹周)¶
　(鏜立以祀鄉先生/萬禎本朝重建)吳大帝廟(在武昌縣治/東安樂故宫)普應廟(在/府)¶
　(城東五里舊云三公廟自唐有之宋始賜今額郭祥/正詩三神鼎峙名謂何子胥范蠡馬伏波莊綽辯疑)¶
　(謂葛洪亦嘗拜伏/波將軍非馬也)陸大憲廟(在府城西南三里祀漢/陸賈賈使南粤至江夏)¶
　(而亡遂立廟按漢史賈非道死或因楚産郡人/為立廟爾本曰陸大夫楊吳避諱改稱大憲)宋大¶
<pb:KR2k0008_WYG_059-21a>¶
　憲廟(在府城東七里其神漢宋無忌為火精唐牛僧/孺立廟祀之以禳火災本曰宋大夫亦楊吳避)¶
　(諱改稱唐韋建除武昌軍節度使將行夣一朱衣導/從數十詣韋曰公將鎮鄂渚僕所居頽毁非公不能)¶
　(葺治及至訪無忌廟其像即夣中所見遂新之宋/紹興中知州王信復立俗云火星堂本朝重建)白¶
　馬廟(在府治西祀/蜀將張飛)魯肅廟(在府治西南二里/肅呉横江將軍)昭勇廟¶
　(在興國州東六十里富池口祀吳將軍甘寧宋錫王/爵廟號昭勇本朝改號吳將軍甘公之神春秋祀之)¶
　(又大冶縣/亦有廟)孟孝感廟(在府城東二里祀呉孝子孟宗/宋紹興間建本朝遷武昌衛前)¶
　陶侃廟(在府城西北隅侃嘗鎮武昌卒于樊口/百姓思之晉咸康間立廟有碑刻在焉)馬步¶
　廟(在武昌縣南梁子湖上周禮校人冬祭馬步註云/馬步神之為災害馬者舊以仲月祭于大澤用剛)¶
<pb:KR2k0008_WYG_059-21b>¶
　(日今縣人率以五月五日競/渡祭享于廟盖吳之故俗云)廣恵廟(在府城南竹簰/門外舊名順濟)¶
　(龍王廟宋淳熈間/禱雨靈應賜今額)忠烈廟(在府城旌忠坊宋岳飛保/䕶上游有功乾道中建廟)¶
　(於鄂賜今額嘉定中又追封鄂王知鄂州羅願以父/汝楫為侍御史時嘗附秦檜論飛不敢入飛廟一日)¶
　(自念吾政善姑往祠之再拜遽/卒於像前人疑飛之憾不釋云)表忠祠(在府治東萬/厯二年巡撫)¶
　(都御史趙賢建祀革除忠臣/姚善廖昇樊士信周拱辰)¶
陵墓楚昭王墓　莊王墓　憲王墓(俱在府城東六/十里靈泉山)永¶
　安懿簡王墓　通山靖恭王墓　夀昌安僖王墓　岳¶
　陽悼恵王墓　景陵順靖王墓　崇陽靖簡王墓¶
<pb:KR2k0008_WYG_059-22a>¶
　大冶悼僖王墓(俱在府城東五十里以/上十二王俱本朝宗室)漢荆王賈墓¶
　(在大冶縣西北六十里世傳九江王/黥布反荆王以兵征之歿𦵏于此)禰衡墓(在府城/西鸚鵡)¶
　(洲/)吕䝉墓(在嘉魚縣西石/頭口吕蒙城内)陶侃墓(九域志/在江夏)孟嘉墓(在/興)¶
　(國州西南陽新里晉永和中/嘉嘗為陽新令卒葬于此)彭汝礪墓(在興國州南/三十五里汝)¶
　(礪官至尚書俗呼彭/尚書墓墓側有祠)趙令&KR0882;墓(在武昌縣西吉祥寺/側令&KR0882;宋宗室建炎)¶
　(初通判鄂州賊犯黄州令&KR0882;引兵遏其衝就知黄州/既而金人陷城脅之降大罵不屈而死黄人斂遺體)¶
　(葬于此後請立廟/墓側賜額忠顯)陳求道墓(在蒲圻縣東二/十四里都興陂)吕文徳¶
　墓(在西塞/山下)母制機墓(在大冶縣東黄龍山制機本蜀/人宋末分教黄州兼領雪堂河)¶
<pb:KR2k0008_WYG_059-22b>¶
　(南兩書院教人必明體適用學者稱為平山先/生後卒于黄州子孫奉柩葬此謝枋得為之銘)徐祥¶
　墓(在大冶縣東三十里祥縣人本朝/封興安伯永樂二年卒葬于此)甘寧墓(在興國/州東六)¶
　(十里軍山之/陽寧吳將也)徐鏞墓(在江夏縣東五里洪/山北鏞都御史勅葬)李田墓(在/嘉)¶
　(魚縣南十里白靣山/右田都御史勅𦵏)陳智墓(在咸寧縣官埠橋/智都御史勅𦵏)戴書¶
　墓(在崇陽縣背田畈/書副都御史勅葬)汪文盛墓(在白羊山源文盛/大理寺卿勅葬)¶
古蹟鄂王城(在武昌縣西南二里即/楚熊渠子紅封國城)子胥城(在興國州/東六十里)¶
　(俗傳子胥所築/即永興故城)吳王城(在武昌縣治東本漢灌嬰所/築晋陶侃為刺史理其地又)¶
　(云孫吳故宫城遺地今宫城前有御溝内有廟唐劉/長卿詩上下故宫城長江竟何有寥落幾家人猶依)¶
<pb:KR2k0008_WYG_059-23a>¶
　(數株栁宋張耒賦登武昌之故墟兮弔西門/之哀栁是吳主之故宫兮昔仲謀之所有)夏口城¶
　(在府城西黄鶴山吳主孫權所築對岸則入沔津故/城以夏口為名至劉宋順帝時栁世隆等守之沈攸)¶
　(之攻之不克梁末陳初周將史寧為土山長梯攻之/不能破黄巢之亂止䧟其外郭葢其城依山負險周)¶
　(迴不過二三里乃知古/人築城欲堅不欲廣也)黄石城(在武昌縣東江表傳/云劉勲走入樊口聞)¶
　(皖已沒及西寨將兵救皖為孫/權所破遂奔曹公即此城也)鄂縣故城(水經註古/岸有鄂縣)¶
　(故城葢舊/樊楚也)太平城(在蒲圻縣西南八十里吳孫/權遣魯肅征零陵於此築城)吕䝉¶
　城(在嘉魚縣石頭口吳/孫權征零陵時所築)汝南城(在府城西塗口即汝/南僑郡故城晉咸和)¶
　(中冦難南逼户口南/遷因置城于塗口)曹公城(在府城東北二里梁武/帝起義兵遣曺景宗築)¶
<pb:KR2k0008_WYG_059-23b>¶
　(曲水城及武帝攻郢城/又遣王世興屯兵于此)郢城(在黄鵠山劉宋郢州治/此梁武帝自襄陽起兵)¶
　(逼郢城見數百毛人踰堞/且泣投黄鵠磯明旦城降)萬人敵城(在府城東黄鵠/山頂舊有城宋)¶
　(建炎間草冦犯城郡守命其/上以彊弩射之冦退因名)岳公城(在嘉魚縣東北/宋岳飛征楊么)¶
　(於此築/城屯兵)廢奉新縣(在興國州西南一百二十/里吳置隋廢入冨川縣)廢安昌¶
　縣(在興國州西北九十里/梁置隋併入冨川縣)廢冨川縣(在興國州西南/五十里本陳陽)¶
　(新縣隋開皇間改/名尋併入永興縣)郊天壇(在武昌縣西山郊壇岡又/名即位壇水經註吳主孫)¶
　(權即位告/天于此)南郊壇(在武昌縣南吳主/孫權郊天之所)葛仙壇(在崇陽/縣東北)¶
　(三十五里葛仙山上壇西有清泉嵗旱環/數百里來禱挹桮勺以去則隂雨隨之)陶侃宅(在/武)¶
<pb:KR2k0008_WYG_059-24a>¶
　(昌縣西中有黑石中拗如/樽狀唐孟士源命為桮樽)武昌西門(晉陶侃鎮武昌/課種栁都尉夜)¶
　(盗栁為巳種侃問西門柳何以盗種尉驚怖謝罪即/此也唐劉禹錫詩一辭温室樹幾見武昌栁孟浩然)¶
　(詩行看武昌栁彷彿暎樓臺宋李豸詩/官栁不知興廢事春來還是緑纎纎)𤓰圻(在武昌/縣西南)¶
　(一十里吳王/種𤓰于此)夷市(土俗編云晉西陽有豫州五水蠻/陶侃為武昌太守作夷市於吳城)¶
　(東以為交易之/所大獲其利)吕洞賔仙跡(有二一在府城西南黄/鵠磯石壁上遺像宛然)¶
　(一在府城東六里紫荆山西石壁上/卧跡尚存並有洞賔仙跡四字鑱石)舜帝廟碑(在蒲/圻縣)¶
　(治有㫁碑載二妃/事字漫滅不可考)元御書碑(在武昌府學有元至順/間御書逺志萬里歸程)¶
　(六字二碑刻/歐陽𤣥為賛)¶
<pb:KR2k0008_WYG_059-24b>¶
名宦漢董宣(江夏太守先是有劇賊夏喜等冦亂郡境/宣初到界移書曰朝廷以太守能擒姦賊)¶
　(故辱斯任令勒兵界首檄到幸/思自安之宜喜等懼即時降散)三國周瑜(吳中䕶軍/領江夏太)¶
　(守嘗討敗黄祖兵於柴/桑後又敗曺操于赤壁)程普(吳禆將軍領江夏太守/初從孫策攻黄祖於沙)¶
　(羡後與周瑜破/曺操於烏林)陸遜(吳大都督嘗襲曺休振旅過武/昌孫權令左右以御葢覆遜出)¶
　(入暨權徙都建鄴徴遜/輔其太子登留守武昌)潘濬(吳時與陸遜同駐武昌/荆州牧劉表辟為江夏)¶
　(従事時沙羡守長贓穢/濬按收之一軍震悚)滕牧(吳孫皓還建鄴以牧鎮/武昌寛㤙以結民武備)¶
　(以防冦當/時稱能)晉陶侃(以都督鎮武昌嚴毅有權明悟善/决斷勤於吏職所治數千里中路)¶
　(不拾/遺)庾亮(鎮武昌坦率行/已政跡著聞)庾翼(以都督鎮夏口有/功得荆楚人心)謝¶
<pb:KR2k0008_WYG_059-25a>¶
　尚(行江夏等都軍事始到官郡府以布四十/匹為尚造烏布帳尚懐之以為軍士𥜗袴)劉道規¶
　(義熈中鎮夏口有文武/大畧威望重於一時)南北朝蕭思話(宋孝建初始/置鄂州治江)¶
　(夏以思話為刺史有威/望愛才好士人多歸之)沈慶之(宋武昌内史處分軍/事内外整辦百姓欣)¶
　(悦/)韋叡(梁初為江夏太守行郢州府事/莅人以恵愛為本甚有政績)何逺(梁武昌/太守杜)¶
　(絶交遊饋遺秋毫無所受江左水/物甚賤毎食不過乾魚數片而已)唐馮昭奏(鄂州刺/史志氣)¶
　(剛勁不畏強/禦異政風行)元稹(武昌軍節度使在/鄂二載有徳政)韓仲卿(武昌令/有美政)¶
　(既去縣人/刻石頌徳)李兼(鄂州刺史李希烈反遣兵襲鄂兼大/破之於是畏兼不敢復有窺汪淮之)¶
　(志/)吕元膺(鄂岳觀察使嘗夜登城守者不許左右曰/中丞也對曰夜不可辨乃還明日擢守者)¶
<pb:KR2k0008_WYG_059-25b>¶
　(為大將在任有仁/愛之政吏民懷之)柳公綽(鄂岳觀察使時方討吳元/濟詔發鄂岳卒五千𨽻安)¶
　(州刺史李聴公綽即引兵渡江抵安州謂聴曰宜以/兵法從事戒諸校曰行營事一决都將聴軍既出乃)¶
　(省問其家疾苦厚給之軍中感服曰中丞/為我恤家事敢不死戰故鄂軍每戰輙克)牛僧孺(武/昌)¶
　(節度使鄂城土惡亟圮嵗増築賦蓑茅於民吏倚/為擾僧孺陶甓以為城五年畢鄂人無復嵗費)栁¶
　仲郢(牛僧孺辟為武昌幕府有父公綽風/矩僧孺嘆曰非積習名教安及此耶)崔郾(鄂岳/等州)¶
　(觀察使嘗治虢以寛而涖鄂則嚴或問其故曰陜土/瘠民貧吾撫之猶恐其擾鄂土沃民剽非用威莫能)¶
　(治政所以貴知/變也聞者服焉)宋張詠(知崇陽縣民以茶為業詠使/民拔茶植桑民初以為苦其)¶
　(後官𣙜茶他縣皆失業而崇陽之桑/已成可為絹嵗百萬匹民咸徳之)叚少連(知崇陽/縣崇陽)¶
<pb:KR2k0008_WYG_059-26a>¶
　(劇邑自張詠為令有治/狀自後惟少連能繼之)蔣之竒(知通山縣通山令有/名顯於史冊者由之)¶
　(竒/始)楊繪(知興國軍為吏敏强表裏洞/逹一出於誠尤以文章著名)方澤(知武昌軍/政和民悦)¶
　(再起南樓黄庭堅詩庾公風流冷似/鐵誰其繼之方公悦公悦澤字也)王安國(武昌軍/節度推)¶
　(官在部持正不可干以私與/安石雖兄弟而所守不阿)張商英(知鄂州時蔡京/欲推方田於天)¶
　(下又築圜土以囚罪人商英謝表云方田擾安業之/民圜土聚徙鄉之惡此語一出天下傳誦其名益重)¶
　李㳙(知崇陽縣金人入冦㳙募兵入援曰事急矣當/持一信報天子為東南倡至蔡州與金人戰死)¶
　(之/)岳飛(荆湖北路制置使嘗屯兵鄂岳討/平冦賊以功封武昌郡開國侯)李宜(知興/國軍)¶
　(時金兵渡江至境上遣檄使降宜斬使/嬰城固守金兵不得入境民賴以安)陸九齡(興國/軍教)¶
<pb:KR2k0008_WYG_059-26b>¶
　(授興國俗儉嗇而鮮知學九齡不以職開自佚益/嚴規矩肅衣冠如臨大衆勸綏引翼士類興起)劉¶
　清之(通判鄂州鄂大軍所駐兵籍多偽清之白郡及/諸司俾偽者以實自言而正之又訪祠張節婦)¶
　(墓及諭止計/利尚鬼之俗)詹體仁(知鄂州兼總湖廣餉事時嵗凶/艱食即以便宜發廪振救時韓)¶
　(侂胄建議開邊一時争言兵以規進用體/仁獨移書言兵不可輕動宜遵養俟時)韓彦直(以/都)¶
　(統制駐鄂州條奏軍中六事朝廷從之軍中騎兵多/不能步戰彦直命騎士被甲徒行日六十里雖統制)¶
　(官亦令以身率之人人/習於勞苦馳騁如飛)趙方(湖北轉運判官兼知鄂/州嘗自言性太剛請劉)¶
　(光祖書勤謹和緩四/字揭坐隅以為戒)馮去疾(知興國軍去疾乃朱文/公門人開定本四書於)¶
　(滄浪亭號/興國本)吳柔勝(以湖北運判兼知鄂州甫至值嵗/歉大講荒政被災之民全活者不)¶
<pb:KR2k0008_WYG_059-27a>¶
　(可勝/紀)王霆(知夀昌軍嘗歎曰兩淮藩籬也大江門户/也三輔堂奥也藩籬不固則門户且危堂)¶
　(奥豈能久安乎乃以/防江利害移書時相)孟珙(以京西鈐轄戍鄂時金主/守緒逼蔡其唐鄧行省武)¶
　(仙犯光化軍鋒剽甚珙/逼其營壘一鼓拔之)元陳天祥(知興國軍以㤙信/結人凶黨帖服流)¶
　(移者復業又知夀昌縦囚還家約三日來歸獄皆如/期而至天祥白帥間釋之逺邇皆服其徳為立生祠)¶
　周鏜(大冶縣尹邑有豪民持官府短長為梗難治鏜/狀若尫懦而毅然有威不可犯遂能鋤豪强惠)¶
　(窮民治行/為諸邑最)成遵(至正中武昌路總管時武昌為沔冦/残燬民多死於兵而大江上下皆劇)¶
　(盗阻絶遵假軍儲鈔萬錠募勇敢士具戈船截兵/境且戰且行糴粟於太平中興民賴以全活者衆)本¶
　朝馬極(國初知通城縣披荆棘置縣治攘除凶暴撫/輯遺黎逾年田野闢户口増境内大治民立)¶
<pb:KR2k0008_WYG_059-27b>¶
　(碑頌/之)戴徳(洪武初任湖廣行省叅知政事以疾卒于/京師詔贈湖廣等處行中書省右丞䕶軍)¶
　(追封譙/郡伯)吳懋(洪武初以蘇州知府左遷大冶知縣處/心端正守己㢘潔尤工楷書坊額多其)¶
　(所書慮民不率教嘗作/戒諭文民傳誦感化焉)汪大本(洪武初為武昌知府/勤於撫字教養有法)¶
　(甫下車即募財捐俸以搆講/堂修齋舍由是武昌多學者)管時敏(洪武中楚府長/史在任四十餘)¶
　(年忠誠謹恪始終如一年七十致仕王奏留居本府/祿養終身仍賜地黄屯山所著有蚓竅集秋香百詠)¶
　(詩/)朱與言(永樂中湖廣按察僉事㢘明剛介黜奸貪/郡縣望風解印綬去文章政事著聲于時)¶
　(省/志)蕭寛(永樂中湖廣左布政使寛宏有量端簡不譁/未嘗疾言遽色而處大事則裕如也省志)¶
　周文(永樂中湖廣叅議時嵗飢民流乃捐俸/粥民發廩施賑憂勞成疾卒于蘄省志)俞士悅¶
<pb:KR2k0008_WYG_059-28a>¶
　(永樂中湖廣按察副使振肅紀綱貪墨望風解印綬/去居民失火將及臬署士悦具衣冠再拜火乃滅嵗)¶
　(旱禱雨輙/應省志)綦禎(永樂中知大冶縣以寛涖民恤貧下/士造糧船清吏役修學校秩滿士民)¶
　(保奏復留至今傳/頌其㤙徳省志)王進(武昌府學訓導講明體適用/之學尤嚴義利之辨士之出)¶
　(其門者多立/名節省志)于賢(永樂中以監察御史左遷知大冶/識見明爽涖事果斷期年而政平)¶
　(訟理四野清寧百姓/思之立遺愛碑省志)林和生(永樂間蒲圻知縣勵已/公廉臨民慈愛去之日)¶
　(行李蕭然百姓遮道/涕泗慘不忍别省志)賈諒(宣徳初以副都御史巡撫/湘廣鋤強梗屏袤&KR1373;振彛)¶
　(綱存大體楚之有大臣以/保釐茲土自諒始省志)邵旻(宣徳初知武昌府性/忠直為政公平三載)¶
　(間六事咸舉百弊悉/除召為工部右侍郎)樊繼(知興國州亷介公平州南/有虎患禱於城隍數日兩)¶
<pb:KR2k0008_WYG_059-28b>¶
　(虎自闘死州西有湖隄壊捐俸勸民築成之興學校/毁滛祠勸民喪𦵏用文公家禮不事浮屠民多化焉)¶
　(去之日送者數千人莫/不垂泣為立去思亭)馮昶(咸寧知縣有善/政人稱頌不忘)熊鍊(宣/徳)¶
　(中任湖廣提學僉事秉性剛直不避權勢/以正本敦行為先士民畏而愛之省志)薜瑄(宣徳/間為)¶
　(御史監湖南銀塲黜貪墨正風/俗暇則進諸生講學不倦省志)崔恭(正統中湖廣布/政使盡革諸冗)¶
　(費及和市苖民侵武岡督餉訓民兵勦賊賊/皆聴撫公安監利流民相殺恭計定之省志)羅箎(正/統)¶
　(中以都御史巡撫湖廣時蠻獠並叛箎㑹總兵官戒/胄遣人諭以威徳即率兵搗巢穴大破之嵗飢發賑)¶
　(民困賴以/復生省志)宋欽(正統中擢湖廣㕘議值麓川亂欽督/餉饋兵不避艱險嘗至盧溪被賊遮)¶
　(留欽率兵挽弓揚矢迎敵厲聲歴/數其罪詞氣壯烈賊不敢逼省志)頊忠(湖廣按察副/使累官都御)¶
<pb:KR2k0008_WYG_059-29a>¶
　(史㑹荆襄大旱流民入山者九十萬人賊黨倡流民/為盜忠出總督軍務遣人持榜入山諭降即負險不)¶
　(服縱兵勦之不赦凡遣還鄉者四十萬/人謫代者萬餘人俘斬二千人省志)應顥(湖廣按/察司僉)¶
　(事分治平溪清浪征靖州蠻黄强築沿江堤及/撫荆襄新附流民勞勩懋著全楚稱之省志)韓陽¶
　(正統中湖廣提學僉事公亷靜正善作士類諭諸生/出入必巾服時武昌劉生有學行家貧被火為營其)¶
　(居助以薪米居楚數年文/物丕變士人懷之省志)鮑旭(正統中知興國州治/民以慈愛為本民有)¶
　(寃抑者急為伸之嘗修常平倉六所樽節出納數年/郡頗殷富水旱不為災朝天堤圮甃以石建石亭于)¶
　(其上人名為鮑公/橋至今存焉省志)樂叡(正統中以征麓川功陞指揮/使涖政明恕有才愛恤軍士)¶
　(威惠並至羣夷畏服之谿洞寜/謐卒衛人思之立祠户祝省志)翟亨(指揮僉事正統/中以征䝉顧及)¶
<pb:KR2k0008_WYG_059-29b>¶
　(麓川功累遷指揮使後復征麓川/偕其弟戰死朝廷遣官諭祭省志)楊琚(景㤗中湖廣/布政司㕘議)¶
　(撫治荆襄築老龍堤疏竹洞河及創劉/家隔雷峰㘭諸要地至今賴之省志)何喬新(天順/間為)¶
　(湖廣布政使為政以寛不阿權勢凡國儲盈縮民財/豐耗靡不究心㑹荆襄大水民飢為均賑平徭列九)¶
　(等以授/役省志)唐瑜(湖廣左㕘政分守荆襄撫綏均房流民/各得其心荆湖大水挽舟載米濟之水)¶
　(退築堤民賴/其利省志)方中(天順中巡按湖廣監察御史㑹苗/獠入寇督兵討平建議遵常任專)¶
　(委任省班運設屯堡飭邊偹浚河灘/立巡司防夷患八事俱允行省志)洪弼(湖廣僉事/時常徳辰)¶
　(沅飢弼為賑恤募民分粟仍給牛種多所全活靖州/猺叛弼設畫經畧擒其首惡餘黨悉平賜金綺以表)¶
　(之省/志)張敷華(天順末湖廣左布政使嵗大飢給/粟散粥藥病瘞骼民賴以甦省志)梁璟¶
<pb:KR2k0008_WYG_059-30a>¶
　(以右副都御史巡撫湖廣㑹永州寇作率兵討平之/鎮守中官敺宗藩親至死璟訊之&KR1328;法力拒請托竟)¶
　(不為撓/省志)秦䕫(知武昌府屏奸植善興學勸農積穀/偹荒節財裕國尤多善政宜民省志)孫¶
　倫(天順末知嘉魚縣内外一誠人不堪其清苦興冠/婚喪祭禮去浮屠老子舍人咸遵其教親藩旗尉)¶
　(有不法竞刑之比卒百姓哭之/哀曰清官死誰復愛我者省志)原傑(以副都御史巡/撫湖廣時劉千)¶
　(斤寇鄖西而河陜荆襄流逋聚梗傑按行三省八郡/無停轍逐兇惡綏良善且給以田産令附籍凡萬人)¶
　(奏設都御史撫治鄖陽地方/賴以靖鄖人祠祀之省志)韓文(湖廣㕘議分巡荆/南所至軫民隠正)¶
　(士風力行古道歴陞都御史巡撫湖廣/振紀肅僚施政澤物多善政焉省志)徐恪(湖廣㕘/議時汪)¶
　(直擅權使者旁午採辦恪力拒/之後巡撫湖廣風裁益厲省志)王恕(成化初以副都/御史撫治荆襄)¶
<pb:KR2k0008_WYG_059-30b>¶
　(南陽豪爭礦殺人獲渠魁餘悉解散討平劉千斤/之亂流民賴以復業為建生祠肖像祀之省志)馬¶
　炳然(知嘉魚縣為政明察而不煩暇則巡行村落悉/知某人堪某事某户堪某役吏胥無所售其奸)¶
　(三年大治流民復業嵗飢輒開倉救之明年又飢朝/廷出内帑錢以賑炳然即放散之雖忤府守意不恤)¶
　(也省/志)周洪(蒲圻令督農種粟麥植桑麻令婦女業紡/織事絲枲驗其勤惰而賞罰之髙田製筒)¶
　(車下隰築陂堰民賴饒洽鄉置社學學置田三十畝/令生徒父母合力耕種仍復其徭邑有奸法者大書)¶
　(木牌于其門雖權勢不避立義倉六所儲粟三/萬餘石至正德初大旱民猶被其餘澤省志)劉肅¶
　(巡按湖廣風采凝峻後謫知黄州府值蘄州宗藩弗/靖監司倚重于肅卒致于理屬嵗飢賑恤偹至省志)¶
　何淳(成化中湖廣按察副使時旱潦相仍民艱于食區/畫賑救咸得其所山陜河南流聚荆襄淳命有司)¶
<pb:KR2k0008_WYG_059-31a>¶
　(隨地施給民/為感泣省志)姚文灝(湖廣提學僉事慨然以作人自/任崇正學黜浮靡規條甚悉嘗)¶
　(自謂所能者二毁譽不入請/托不行賄賂不通而已省志)王鑑之(以部御史撫治/荆襄去賍吏嚴)¶
　(請托餙學宫置祭器開堰盛水武陽/政寛而恵法嚴而果軍民賴之省志)王信(成化中以/恭將分守)¶
　(荆襄諸路時賊劉千斤反信趨房陵身先士卒斬首/數千級獲千斤戮之進鎮國將軍都指揮同知鎮湖)¶
　(廣時永衡二司世相仇殺信面諭之不/煩兵而下進都督同知稱名將焉省志)戴珊(𢎞治初/以副都)¶
　(御史撫治鄖陽諸府豪右多窟流聚為利珊刻日令/自首蜀盗野王剛侵境珊請令湖陜兵誅其首惡縱)¶
　(脅從千餘人/事遂定省志)張悅(湖廣按察使執法嚴峻確不可拔/㑹藩府承奉張通怙勢悅痛絶之)¶
　(不少貸凡百請謁/拒不與通省志)汪進(湖廣按察僉事分巡衡永痛/懲豪右㑹施州土官覃景隆)¶
<pb:KR2k0008_WYG_059-31b>¶
　(不法特按治之躬歴其地撤去元/帥舊衙毁其印牒民獲安堵省志)林俊(𢎞治初湖廣/按察使風采)¶
　(稜厲所至/肅然省志)王時中(湖廣按察使執而有/守介以不隨省志)李東(𢎞治中/守興國)¶
　(郡素有豪強十餘輩亷得其情首置于法自是奸人/□逞訟亦漸息郡多逋負東征一緩二輸無愆期省)¶
　(志/)彭倫(永定衛指揮為人多謀畧先計後戰討諸苖/夷累戰累㨗歴官右軍都督府僉事有古名)¶
　(將風/省志)周季鳳(𢎞治中湖廣按察使左右布政使在任/最久徳澤在人最深以平郴㓂功陞都)¶
　(御史去/省志)王介(𢎞治末知咸寧首詢民利害以丁産定/賦役凡宫宇橋梁傾圮者皆新之令行)¶
　(禁止門無私謁以贖鍰易糓/萬石嵗飢民賴以生省志)孫需(𢎞治末以都御史/撫治鄖陽興學校)¶
　(復流徙㢘明忠直軍民悦服正/徳初賜璽書金幣褒嘉之省志)邵寳(正徳中湖廣左/布政使端介自)¶
<pb:KR2k0008_WYG_059-32a>¶
　(持政尚大/體省志)鄭岳(湖廣按察使嚴毅不/屈端諒敢為省志)席書(嘉靖初以/副都御史)¶
　(巡撫湖廣擒奸豪號三虎者民害以除長沙/守貪酷巧附麗書按坐謫戍吏民畏戢省志)林廷㭿¶
　(嘉靖初湖廣布政使恬雅/介潔有恵政及民省志)¶
流寓元結(唐瑞昌人避亂寓武昌樊山自稱漫士又呼/漫郎有子二長叔閑呼為直者次叔靜呼為)¶
　(正者優游山間以耕釣為業嘗作詩云將牛何處去/耕彼西山陽叔閑修農具直者伴我耕又云將船何)¶
　(處去釣彼大回中叔静/能鼓橈正者隨弱翁)王欽若(臨江人父仲華侍祖/郁宫鄂州母李氏將)¶
　(免娠㑹江水暴溢逼舍/亟遷黄鶴樓即生欽若)范純粹(蘇州人仲淹子也仕士/宋累官龍圖閣直學)¶
　(知金州坐元祐黨/落職鄂州安置)趙葵(衡山人荆湖制置使方之子/初生于蒲圻縣西梅隠坊或)¶
<pb:KR2k0008_WYG_059-32b>¶
　(夢南嶽神䧏其/家後為名臣)李綱(邵武人宋名相建炎初罷為觀/文殿大學士提舉洞霄宫㑹陳)¶
　(東言黄潜善汪伯彦不可任綱/不可去後有㫖綱落職居鄂州)謝枋得(信州人仕宋/為建寧教授)¶
　(寳祐中考試建康摘賈似道政事為問目坐/訕謗追兩官謫居興國軍專務講授著書)丁鶴年¶
　(其先西域人元末因父兄游宦寓居武昌縣之西山/博學能文辭尤長於詩性耿介不混塵俗年九十終)¶
　(于家有詩/集傳世)¶
人物三國李通(江夏人與陳恭共起兵朗陵建安初歸/魏拜中郎將破張繡軍封建功侯袁紹)¶
　(嘗誘以官爵通斬其使又撃羣賊定/淮汝之地拜淮南太守卒諡剛侯)孟宗(江夏人仕/吳為令毎)¶
　(得時物必以寄母不敢先食母嗜笋冬時笋尚未生/宗入林哀泣笋忽迸出聞母亡犯禁委官得免死)¶
<pb:KR2k0008_WYG_059-33a>¶
　晉孟嘉(宗曽孫少知名太尉庾亮領江州辟為從事/亮嘗大㑹客豫章太守褚裒問嘉安在亮由)¶
　(是益重嘉後為桓温恭軍九日宴龍山風吹㡌落嘉/不覺温命孫盛為文嘲之嘉即為答文甚美四坐嘆)¶
　(賞後遷/長史)孟陋(嘉弟清操絶倫䘮母毁瘠殆於滅性不/飲酒食肉者十餘年桓温躬往造焉不)¶
　(敢屈/致)郭翻(武昌人庾亮嘗薦之不至咸康末乗小舟/過武昌省墓庾翼躬造強起之不從又以)¶
　(船狹欲引就大舟不可翼/俯屈入其舟中終日而去)南北朝李珪(江夏人南齊/時為尚書左)¶
　(丞時中外穀帛至賤珪議出上庫錢五千/萬及諸州錢皆令雜買從之後兼少府)費昶(江夏人/嘗為樂)¶
　(府又作鼔吹曲梁武帝重之歎曰才意新拔有足嘉異/昔郎惲博物卞蘭巧詞束帛之錫實惟勸善賜絹十匹)¶
　唐李善(江夏人有學行淹貫今古不能屬辭故人號/書簏顯慶中兼沛王侍讀為文選注敷析淵)¶
<pb:KR2k0008_WYG_059-33b>¶
　(洽表上之居汴鄭間講授諸/生四逺至傳其業號文選學)李邕(善子早有名重義/愛士見特進李嶠)¶
　(願一見秘書嶠假直秘閣未幾辭去嶠驚試問奥篇/隠帙了辯如嚮因薦之拜左拾遺元宗初為御史中)¶
　(丞出為北海太守邕文章書翰/皆過人李林甫疾其名盛害之)李鄘(邕從孫舉進士/累官淮南節度)¶
　(使吐谷承璀嘗為監軍薦之召拜同中書門下平章/事鄘不喜由權倖進固辭以太子少傳致仕卒孫磎)¶
　(好學家有書至萬/卷世號李書樓)五代吳仲舉(興國永興人仕南唐/為池陽令宋兵渡江)¶
　(衆欲以城降仲舉以大義責之遂殺曺郴所令使者/城陷仲舉被執彬責以殺使者之罪仲舉曰世禄李)¶
　(氏國亡而死職/也彬義而釋之)宋吳中復(仲舉子景祐間與兄弟幾/復嗣復聨名登第中復初)¶
　(知峨眉縣毁淫祠亷於居官通判潭州累遷殿中侍/御史風節峻厲仁宗以飛白書鐵御史三字賜之後)¶
<pb:KR2k0008_WYG_059-34a>¶
　(擢龍圖閣直學士歴知江寧府永興軍諫/青苖法免官子立禮為御史有父風烈)吳擇仁(中/復)¶
　(從孫為雍丘主簿宰相范純仁異之以知太康縣盗/相戒不入境擢熈河路轉運判官從招討使王厚伐)¶
　(青唐有功進集賢殿修譔為京畿都/轉運使多善政終徽猷閣直學士)馮京(江夏人少/雋邁不羣)¶
　(皇祐初進士郷選禮部廷對皆第一累官翰林學士/知開封府事至立斷出安撫陜西神宗召為御史中)¶
　(丞中立不倚王安石為政京論其更張失當擢樞宻/副使尋以誣出知成都府安石敗復召知樞宻哲宗)¶
　(時為宣徽南院使以太子少/師致仕卒贈司徒謚文簡)李昌國(江夏人善於教/子三子長康侯)¶
　(仕至河南守次康年仕至監丞善古篆與蘇軾黄庭/堅游次康直仕至左司員外郎休官歸里自稱裕老)¶
　杜淦(江夏人自稱漢隂老人居泗水上烈日笠首躬/督耕墾起家十五年遂致富嘗謂人曰夫忍耻)¶
<pb:KR2k0008_WYG_059-34b>¶
　(入仕不因妻子衣食者幾希彼忍/耻我勞力皆衣食耳顧我何如)盛子充(興國人親/䘮廬墓郷)¶
　(里稱其孝家蔵書甚富有閣曰萬卷子充與/王黼同舍黼登相位一無所求仕止朝奉郎)陳卓(咸/寧)¶
　(人有田五千兄之田止一千願合户而同之且曰人/生飽煖之外骨肉交歡而已其後兄子康民登皇祐)¶
　(初進士官至/大中大夫)陳求道(康民子舉進士靖康間判都水/監及二帝出郊求道力爭不聴)¶
　(以二帝䝉塵累欲自殺因救得勉建炎中為襄鄧隨/鄂鎮撫以奏兵食不給待命未行自咸寧挈家就食)¶
　(蒲圻㑹招撫劉忠叛欲奉求道為主求道正色厲辭/賊怒殺其妻蔡及二子符佺脅之求道罵愈厲為賊)¶
　(所/害)吳必大(興國人以父任補官為吉水丞屬權臣指/朱文公為偽學遂致仕必大早事張栻吕)¶
　(祖謙晚師文公深究理學議論操/守為儒林所重有所記師誨傳世)邵應豹(其先淳安/人父游武)¶
<pb:KR2k0008_WYG_059-35a>¶
　(昌生應豹遂家焉舉嘉熙二年進士為常徳府司户/歴知江夏寳應潯州皆有善政後爵淳安縣男居九)¶
　(曲山下卒/今祠于學)元聶炳(江夏人元統初進士同知平昌州/事轉寳慶路推官遷知荆門州淮)¶
　(漢賊起荆門不守炳出募土兵得衆七萬復荆門既/而賊合兵來攻炳率孤軍晝夜血戰援絶城陷為賊)¶
　(所執罵賊/不屈而死)本朝范俊(大冶人洪武間任監察御史/尋陞左僉都御史以疾終)劉¶
　仲亷(江夏人洪武中領郷薦仕於/朝永樂中歴陞工部侍郎)盧文政(江夏人自/㓜嗜學温)¶
　(雅異常領洪武己卯鄉薦為吏部主事累官太僕寺/丞致仕年八十餘手不釋卷親筆百家之言以啓後)¶
　(進所著有/歴代一覧)李祥(咸寧人洪武初督府斷事歴遷尚寳/司卿浙江按察使為人識度明雅威)¶
　(嚴莊肅上素重之親/為誥詞極其褒美云)蔡哲(武昌人始仕陳友諒為御/史嵗壬寅來歸授江南行)¶
<pb:KR2k0008_WYG_059-35b>¶
　(省理問陞右司郎中命往贑州招諭熊天瑞天瑞遂/遣子入朝擢哲中書省叅政命往四川報偽夏明昇)¶
　(聘因挾畫史同往圖其山川險易以獻後為侍御史/以所舉御史犯法被劾坐免官卒朝廷惜之命賜棺)¶
　(歸葬/鄉里)劉任(武昌人故元四川行省㕘政擢兵部尚書/出為廣東行省㕘政召拜應天府尹其在)¶
　(四川廣東以善/政聞後卒于官)魏觀(蒲圻人以文學薦為國子助教/歴陞翰林侍讀學士拜國子祭)¶
　(酒洪武四年坐考禮不以時奏貶龍南知縣甫至官/召還為禮部主事出知蘇州府明教化正風俗郡中)¶
　(翕然後陞四川布政司參政朝廷/以蘇州大郡政務繁劇復命還郡)黄琛(武昌人尚皇/兄䝉城王女)¶
　(慶陽公主授駙馬都尉中都正/留守多著勞績卒賜葬鳯陽)徐祥(大冶人燕山䕶/衛千户文廟居)¶
　(藩邸以祥謹直命侍衛左右後從征以功累官都指/揮使封興安伯祥在諸將中年稍長反為伯益勤慎)¶
<pb:KR2k0008_WYG_059-36a>¶
　(謙抑永樂二/年卒賜葬祭)鄧真(江夏人幼穎異好學永樂九年進/士擢監察御史政事通敏讞獄詳)¶
　(明尋陞山東按察使轉布政使處事公平愛民如子/後卒于官吏民或見其行止如生咸以為神繪像事)¶
　(之/)成務(興國人永樂間任監察御史以振/揚風紀有聲超陞貴州按察使)鄧珏(江夏/人由)¶
　(進士歴刑部郎中貴州副使三十餘年㢘/介自持居家足不履公署世祀鄉賢省志)翟亨(正統/中任)¶
　(指揮使征麓川偕其弟/戰死事聞諭祭省志)王竑(江夏人徙陜西河州衛/舉進士授户科給事中)¶
　(英廟北狩時嘗奮臂倅指揮髙順直聲震天下北兵/犯順督守居庸等闗後征平原諸㓂大著勞績以兵)¶
　(部尚書致仕卒/賜祭葬省志)李田(嘉魚人景㤗甲戌進士歴户部/郎中以督餉征蜀功擢廣東左)¶
　(恭議海南夷叛躬&KR1328;巢穴開諭夷皆效順進左叅政/累遷副都御史巡撫京畿賑飢活貧以萬計後忤中)¶
<pb:KR2k0008_WYG_059-36b>¶
　(官汪直歸或怵以/禍無懼色省志)李承芳(嘉魚人幼頴異登進士授/大理寺評事無鮮裘良馬)¶
　(嘗謂人曰予得俸三十緡可津而南矣及陞寺/副遂謝病歸隠黄公山講學賦詩以自足省志)李承¶
　箕(承芳弟領郷薦一試禮□而歸師事陳獻章不復/仕進築釣臺于黄公山與其兄日夕奉母怡愉一)¶
　(堂雖貧約不計焉所/著有大崖集省志)汪洪(蒲圻人舉進士歴户部郎/中出禦北邊督餉有功陟)¶
　(山東恭議以忤權相謫知綿州嵗飢發賑濬水創堰/溉田千餘頃民賴之後遇土酋中流矢而死民立祠)¶
　(祀之/省志)黄玹(蒲圻人成化乙未進士授江西髙安知縣/為政嚴峻豪宗屏跡拜監察御史堅持風)¶
　(紀不畏強禦時貴州征都匀苗勑玹紀功改土/為流改州為衛厥功居多陟大理寺寺丞省志)徐鏞¶
　(興國人成化己丑進士授行人拜監察御史巡視通/州奏定漕卒輓輸著為令州人便之㑹星變請免慶)¶
<pb:KR2k0008_WYG_059-37a>¶
　(成宴謫鎮源知縣嵗飢移民就粟多所全活尋調臨/潼父老泣送之歴官副都御史總督漕運持法紏邪)¶
　(軍民沾/惠省志)吳廷舉(嘉魚人洪武中以戎藉𨽻梧州舉進/士授知縣歴官叅政布政使副都御)¶
　(史以南京工部尚書致仕長身骨立不修藻飾而神/采英毅志識雄偉言行必自信人鮮能奪之卒之日)¶
　(無以為/殮省志)李玘(蒲圻人敦孝義與弟常立家規置義田/子孫七世同居成化間表其門省志)¶
　向珍(大冶人由太學生授廣西興業縣知縣縣有峒/時山同冦猖獗珍集民拒守破賊以火計搗其)¶
　(穴擒斬甚衆以功陞欝林知州興為欝林屬邑益/得知前禦賊附循其民未幾卒民祠祀之省志)龔¶
　伯寧(崇陽人成化甲辰進士知新昌縣勸諭農桑鑿/天寳引水灌田甚廣芟強息訟民多誦其政績)¶
　(入覲卒于京新昌人/徳之祀以祠省志)李承勛(田子𢎞治初進士知太/湖縣守南昌歴布政仕)¶
<pb:KR2k0008_WYG_059-37b>¶
　(終兵部尚書學有源委才無枝柱提兵南北曉暢軍/事通逹國體議論英發㢘潔自守家無餘貲卒贈少)¶
　(保謚康/恵省志)江師古(蒲圻人𢎞治癸丑進士授工部主事/清江浦管閘時中貴往來作威凌轢)¶
　(師古不為屈正徳初逆瑾抦國即投䟽歸性/儉朴敝衣垢襪陋室匡牀獨翛然肆意省志)廖漢(蒲/圻)¶
　(人性剛毅獨立不回𢎞治六年進士授户部主事陳/情便養改南京孤介有聲正徳初起復值逆瑾柄國)¶
　(乃上䟽抗論時政不報再䟽自陳/歸結茅五洪山潜修以居省志)張璞(江夏人𢎞治/己丑進士授)¶
　(監察御史按雲南時鎮守中官役軍虐民璞/重懲之忤逆瑾逮繫詔獄卒贈少卿省志)戴書(崇/陽)¶
　(人𢎞治壬戌進士授南京大理寺正出補四川僉事/歴副都御史巡撫雲南上安邊䟽謂肅州為極邊哈)¶
　(宻為盡境哈宻圖嚕與回夷為黨其種類流寓盤據/肅州之境不免為患而罕東左衛赤斤䝉古衛亦與)¶
<pb:KR2k0008_WYG_059-38a>¶
　(哈宻相隣近年漸多内徙直犯肅州宜遵舊制畫/界分境設衛鑄印制之以杜邊患上韙其議省志)劉¶
　績(江夏人幼聰敏不羈貫穿羣籍尤精於考究凡所/撰述古雅冲淡根極理要負一時物望𢎞治庚戌)¶
　(進士歴吏部員外補鎮江知府所/著有禮記正訓蘆泉詩文集省志)張鍾靈(其先武昌/人後徙江)¶
　(夏賦性孝友問學該愽𢎞治戊午鄉試第一隨晦迹/家塾嗜學益篤脫然聲華之外終身不受禄省志)¶
　鍾湘(興國人𢎞治壬戌進士授主事歴知漳州府㑹/隣廣山㓂倡亂湘率死士先搗巢穴縳其首惡)¶
　(諸脅從者給牛粟而遣之賊感泣不戰而巢遂空海/冦聞之亦皆就降擢廣東恭政未行卒漳人像而祀)¶
　(之省/志)劉珂(興國人𢎞治中進士令長洲墾民田三干/餘畝興水利七百一十處置義塚三毁淫)¶
　(祠十復逋户三百餘補大㒒/丞逆瑾亂政遂乞休焉省志)王疇(崇陽人正徳初進/士授評事論駁諳)¶
<pb:KR2k0008_WYG_059-38b>¶
　(法律擢江西僉事陞四川副使歸居家手不釋/卷愛佳山水多所題詠所著有石洲文集省志)仵瑜¶
　(蒲圻人紳之子舉正徳庚午鄉試第一丁丑登進士/授禮部主事提督四夷館上疏論勤聖學篤親親開)¶
　(言路敬大臣選諍臣去浮屠拯困窮重守令修武備/儲人才十事嘉靖初以議大禮忤㫖廷杖卒隆慶改)¶
　(元詔存䘏其家䕃子/一人為國子生省志)汪文盛(崇陽人進士饒州府推/官時宋籓驕恣悉䋲以)¶
　(法歴武選主事以諫止南巡械杖于廷濵死者數嘉/靖初擢車駕郎中出守福州府遷浙江督學副使品)¶
　(隲無毫髪爽擢遷都御史巡撫雲南選鋒/厲銳卒致底定進大理寺卿卒祭葬省志)孟廷柯(武/昌)¶
　(人正徳辛未進士任大理寺副與翰林修撰舒芬等/諫止武宗南狩謫户部照磨嘉靖初擢四川僉事轉)¶
　(陜西叅議雲/南叅政省志)胡堯元(蒲圻人正徳初進士授主事以/忤權貴謫髙郵州同知轉瑞州)¶
<pb:KR2k0008_WYG_059-39a>¶
　(府通判論平逆濠功擢廣西恭政征思恩/冐瘴卒桂林人祀之贈右布政使省志)方震(嘉魚/人倜)¶
　(儻有謀畧正徳中大㓂起震奮身恊謀誘二冦殺之/𢷬其巢冦平震亦以勞卒有司以聞贈府檢校行翰)¶
　(林院撰文祭之/復其家省志)汪必東(崇陽人正徳辛未進士授户/部主事改禮部䆳於經史能)¶
　(為古文辭善草書擢廣西叅議進河南/恭政所著有南雋文集易問大㫖省志)廖道南(蒲圻/人正)¶
　(徳末進士選庶吉士歴編修至侍講學士經筵論講/多所發明日食上言上皆嘉納中忌謫推官召入卒)¶
　(以忌免所著有文華大訓箴/撰殿閣詞林記楚記省志)劉師頴(興國人嘉靖癸/丑進士累官武)¶
　(選郎中清戎籍督武學閲馬政咸井井有條同舍/讓其能以母老告歸鄉里惟杜門不出而已省志)龔¶
　良傅(蒲圻人嘉靖丙戌進士歴浙江僉事時憲使萬/雲鵬副使徐階張岳俱以氣節相尚浙人稱為)¶
<pb:KR2k0008_WYG_059-39b>¶
　(四君子焉累遷山/東副使卒省志)謝存儒(蒲圻人嘉靖丙戌進士累/官兵部侍郎宦績所經勛)¶
　(譽卓卓可/紀省志)汪宗元(崇陽人進士授行人歴南京太僕/寺卿修馬政遷太常修太常志輯)¶
　(國朝名臣所建白為經濟考遷副都御史總理河道/漕流以通轉福建右布政禦倭有功累遷應天府尹)¶
　(改順天晉通政使久之避/怨引例自陳致仕省志)朱廷立(通山人嘉靖癸未/進士授監察御史)¶
　(擢太僕少卿官至禮部侍郎質任渾朴言動直坦好/惡不形於進退可否動以古道自持不逐時好觀察)¶
　(所至獨秉大體不尚苛刻久立朝著惟以忠厚正直/為務惟好理學喜為文辭至老不倦士林多重之省)¶
　(志/)熊桴(武昌人嘉靖庚戌進士守太倉累官蘇松兵/備副使值倭冦亂在吳十二年從將吏誅賊)¶
　(大小三十餘戰斬首一千四百有竒陞雲南叅政降/女官素儀歴遷浙江右布政海㓂曽一本亂擢僉都)¶
<pb:KR2k0008_WYG_059-40a>¶
　(御史巡撫廣東勦平之論功進/僉都御史卒贈官諭葬祭省志)魏裳(蒲圻人嘉靖庚/戌進士為人質)¶
　(直亡他嗜好讀書博物洽聞一時海内知名士争相/交驩授刑部郎出守濟南解淄來盗均章丘賦濟人)¶
　(徳之晉山西副使罷歸杜門不事家人生産而時時/好著書里中後進之士争師事之裳詩文好擬則古)¶
　(昔成一家言所著有雲山草堂/集湖廣通志草凡若干卷省志)¶
列女張氏(江夏民婦也里惡少謝師乞過其家持刀逼/張欲汚之張大罵曰庸奴可死不可辱也至)¶
　(以刀斷其喉猶能走擒師乞以告鄰人遂死宋嘉祐/中封旌徳縣君表其墓曰烈女賜酒帛令郡縣致奠)¶
　張氏(孟福妻江夏人年少夫亡守節無二洪武/中旌𢎞治中市火延燒旌坊獨存省志)馮氏¶
　(海福妻江夏人年二十八福沒于兵馮/力貧孝養舅姑守節洪武中旌省志)陳氏(曽養吾/妻江夏)¶
<pb:KR2k0008_WYG_059-40b>¶
　(人夫沒于兵陳守節孝/事舅姑洪武中旌省志)任氏(李仲富妻嘉魚人二十/夫亡守節終洪武中旌)¶
　(省/志)張氏(陳得顯妻江夏人年二十七顯卒一子/幼張勤儉治家養姑宣徳中旌省志)馮氏¶
　(蔡洙妻武昌人洙以明經授廬陵主簿卒于官馮時/年二十九抱孤扶櫬斷髮自誓苦節四十餘年有司)¶
　(以聞正統/中旌省志)朱氏(郭英妻武昌䕶衛人年二十/五守節終老成化中旌省志)楊氏(王/逹)¶
　(妻江夏人逹為諸生夭死楊守/節三十五年成化中旌省志)康氏(陳玉妻武昌䕶/衛人夫亡年甚)¶
　(少撫幼子力貧守節年/八十五成化中旌省志)吳氏(劉思中妻江夏人年二/十三守節成化中旌省)¶
　(志/)彭氏(陳志妻武昌衛人志任千户彭年十八歸甫/數月志卒遺娠生子世其官成化中旌省志)¶
　郭氏(陳鑑妻江夏人鑑為諸生死時/郭年二十六正徳中旌省志)寗氏(吳傑妻江/夏人年二)¶
<pb:KR2k0008_WYG_059-41a>¶
　(十傑卒寗號泣幾絶母戚欲奪其志寗刺/靣自垢持節五十七年正徳中旌省志)易氏(周子/儉妻)¶
　(武昌人儉為諸生卒易時/年十九正徳中旌省志)趙氏(謝存憲妻蒲圻人趙/年二十五存憲卒撫)¶
　(孤三誥又卒趙偕婺婦龔氏紡績/甘貧誓死守節嘉靖中旌省志)陳氏(劉夀暹妻興/國人暹亡無)¶
　(子遺兩妾陳禮嫁之苦節四十餘年/知州戴大理以事聞詔旌其門省志)馮氏(江夏人危/景福妻適)¶
　(景年方穉事舅姑孝敬二十五嵗而夫卒馮撫孤鳳/翔成立未幾而鳳翔亦卒馮貧苦無依孫昻甫二嵗)¶
　(馮又撫之孀居六十餘年夀九/十一萬厯三年奏聞旌表省志)¶
仙釋羅公逺(鄂人唐𤣥宗好仙術開元中中秋夜宫中/翫月公逺請𤣥宗逰月宫後𤣥宗學𨼆形)¶
　(之術不盡傳𤣥宗怒斬之後有使者入蜀見公逺黑/水道中曰我姓羅名公遠以蜀當歸為寄後𤣥宗幸)¶
<pb:KR2k0008_WYG_059-41b>¶
　(蜀方悟當/歸之寄云)劉徳本(鄂州人好古多能往來大江商販/唐乾符中嵗大飢散米數萬石活)¶
　(飢民黄巢亂避地五老峯下一日有鹿裘道者來訪/因把臂入深澗忽見老人云可同到後院丹碧煥耀)¶
　(老人云此詠真洞天也以汝行善故許到此遂不見/道者曰爾籍名仙籙相别而去徳本後徧逰名山一)¶
　(日綵雲環繞白日飛/昇時呼劉仙翁云)劉元靖(武昌人為道士師王逌/宗道宗仙去元靖感悟)¶
　(遂逰名山入南嶽峻峯鑿石穴以居絶粒煉氣唐敬/宗召入思政殿問長生術尋放歸山武宗復召入禁)¶
　(中受法籙賜號廣成先生還山宣宗/時忽聞天樂浮空而去唯杖屨在焉)張道清(郢州人/宋熈寧)¶
　(間入九宫山修道聲動禁中光宗嘗有疾召道清治/之以符水進即愈修醮之夕光景如晝因賜號真君)¶
　(寧宗親書欽天瑞/慶宫五字賜之)¶
<pb:KR2k0008_WYG_059-42a>¶
　　漢陽府(東至武昌府界隔江七里南至承天府沔/陽州界二百六十里西至德安府雲夢縣)¶
　　　(界二百里北至黄州府黄岡縣界一百二十里/自府治至南京一千七百八十里至京師五千)¶
　　　(四百八/十五里)¶
　　　(糧七萬五千/九百石零)¶
建置沿革禹貢荆州之域天文翼軫分野春秋鄖國地¶
　戰國屬楚秦屬南郡漢為江夏郡安陸縣地三國屬¶
　魏後屬吳皆為重鎮晉立託陽縣為江夏郡治後郡¶
　移治安陸縣宋齊梁並屬江夏郡後周屬竟陵郡隋¶
<pb:KR2k0008_WYG_059-42b>¶
　屬復州大業初屬沔陽郡唐置沔州治漢陽縣天寳¶
　初改漢陽郡乾元初復為沔州寳厯初州廢周世宗¶
　平淮南以漢陽縣置軍宋熈寧中廢為縣紹興中復¶
　置軍元至元中陞為漢陽府本朝因之領縣二¶
　漢陽縣(附郭本漢安陸縣地屬江夏郡東晉於臨漳/山置沌陽縣後廢隋開皇末置漢津縣屬復)¶
　(州大業初改曰漢陽屬沔陽郡唐初於此置沔州後/廢州以縣屬鄂州五代周為漢陽軍治宋廢軍紹興)¶
　(中復置元為漢陽府治本/朝因之編户一十九里)漢川縣(在府城北一百六/十里本漢安陸縣)¶
　(地梁置梁安郡西魏改曰魏安郡兼置江州尋改郡/曰汊川後周置甑山縣廢江州隋初郡廢以縣屬沔)¶
<pb:KR2k0008_WYG_059-43a>¶
　(州後廢唐析漢陽置汊州縣屬鄂州五代周屬安州/宋初改為義川縣後改曰漢川屬漢陽軍熈寧中併)¶
　(入漢陽縣元祐初復置縣元屬/漢陽府本朝因之編户二十里)¶
郡名漢陽(後周/名)¶
形勝江漢朝宗于海(書禹/貢)前枕蜀江北帶漢水(元和/郡誌)仰¶
　眂大别俯眺滄浪(唐賈至秋興亭記仰眂大别之固/俯眺滄浪之浸閱吳蜀樓船之殷)¶
　(鑿荆衡澤/藪之大)路通荆雍控引秦梁(通/鑑)山光水色四環交¶
　映(宋蔡純臣廖郭臺記㩀鳯棲之峻峯倚大别之/巨麓蜀江西來漢水東入山光水色四環交映)¶
風俗信巫鬼重淫祀(漢書楚有江漢川澤山林之饒江/南地廣或火耕而水耨民食魚稻)¶
<pb:KR2k0008_WYG_059-43b>¶
　(以漁獵山伐為業故啙窳偷/生而無積聚信巫鬼重淫祀)民性勁直决烈(宋志漢/陽實楚)¶
　(地民性勁直决烈多存/仁義有歴世不分者)力農業漁(漢川志民朴畧春/夏力農秋冬業漁)¶
　(葢其地雲夣之藪當春水泛漲農民遷近原隰耕/墾秋冬涸時還移居就下近湖泊網羅以自給)¶
山川鳳棲山(在府治後昔有/鳯棲於此因名)大别山(在府城東北漢江/右禹貢内方至于)¶
　(大别即此三國南北之際恒為必争之地一名翼際/山一名魯山舊有魯肅祠因名宋彭天益詩江漢西)¶
　(南萬里來雙流合處聳崔嵬神鰲載得蓬瀛去金粟/擎將世界回元周鏜賦翳大别之為山鎮南紀之要)¶
　(衝壯荆鄂之形勝/俯江漢之朝宗)梅山(在府城西一十/里其山多梅)漢南山(在府/城西)¶
　(二十里漢水南故名又/三峯並峙亦名三山)女郎山(在府城西三十里舊/傳陽臺神女嘗降於)¶
<pb:KR2k0008_WYG_059-44a>¶
　(此唐劉禹錫詩鄂渚濛濛烟雨㣲女郎魂逐/暮雲歸秪應常在漢陽渡化作鴛鴦一對飛)香城山¶
　(在府城西/北三十里)湖葢山(在府城西北三十里其形似/葢南臨漢水西帶大湖故名)漢陽¶
　山(在府城西四十五里漢/水之北一名馬鞍山)小軍山(在府城南/四十五里)玉山(在/府)¶
　(城西北六十里輿地紀勝云/其山有石狀如玉笋故名)大軍山(在府城西南六/十里昔吳魏相)¶
　(持陳兵于大小兩山之/間故山以大小軍名)臨嶂山(在府城西六十里晉/於山下置沌陽縣宋)¶
　(末徳安府遷治於此/今俱廢又名城頭山)龍霓山(在府城西四十里兩山/並峙雲起則雨故名)¶
　尉武山(在府城西南六十里世傳唐太宗/遣尉遲恭與朱粲戰於此故名)百人山(在/府)¶
　(城西南七十五里昔周瑜與/黄葢詐魏武大軍所起處)香爐山(在府城西九十/里以形似名元)¶
<pb:KR2k0008_WYG_059-44b>¶
　(世祖南征/嘗駐此)九真山(在府城西南九十里昔有九仙女/煉丹於此故名唐咸通間改名仙)¶
　(潜山輿地紀勝云即五蔵山上有煉/丹壇九真廟又有九泉水甚清澈)陽臺山(在漢川/縣南三)¶
　(十里宋范致虛詩傷心獨立陽臺望暮雨凄凉宋玉/情極目草深雲夢澤連天水濶漢陽城當年楚國山)¶
　(猶在干古襄王夢不成往事悠/悠魂巳斷髙唐今日有虛名)小别山(在漢川縣南/一十里山形)¶
　(如甑亦名甑山左傳吳與楚戰濟/漢而陳自小别至於大别謂此)内方山(在漢川縣/南六十里)¶
　(書禹貢載内方山在荆/門州長林縣此山同名)石鏡山(在漢川縣南六十里/其山有巨石一圓净)¶
　(如鏡/故名)龍門山(在漢川縣南六十/里山洞有門出雲)烏林峯(在臨嶂/山南)梅巖¶
　(在鳯棲山南石壁上有梅巖二字/相傳元陳益稷號梅巖故鐫此)桃花洞(在府城古/鍾秀門外)¶
<pb:KR2k0008_WYG_059-45a>¶
　(上有桃花/夫人廟)菖蒲洞(在九真山澗産菖/蒲皆一寸九節)闗羽洞(在大别/山之右)¶
　(其洞乃一巖穴三國時蜀將闗羽嘗憩/此故名傍有武安王朝一名蔵馬洞)磨刀石(在闗/羽廟)¶
　(舊傳闗羽磨刀處又/大别山頂亦有此石)蟠龍石(在漢川縣南六十里其/石如蟠龍之狀故名)¶
　大江(在府城東南上接瀟湘洞庭諸水合流東南入/本府界一百九十里轉烟波灣四十里入黄州)¶
　(界而東宋吳處厚詩江漢滔/滔一向東暮雲靉靉夕陽紅)郎官湖(在府城中唐李/白有泛郎官湖)¶
　(詩自序云乾元嵗秋八月白遷夜郎遇故人尚書郎/張謂出使夏口沔州牧杜公漢陽宰王公觴于江城)¶
　(之南湖方夜水月如練清光可掬張公殊有勝槩四/望超然乃顧白曰此湖古來賢豪逰者非一而枉踐)¶
　(佳景寂寞無聞夫子可為我標之佳名以傳不朽白/因舉酒酹水號之曰郎官湖亦猶鄭圃之有僕射陂)¶
<pb:KR2k0008_WYG_059-45b>¶
　(也賦詩云張公多逸興共泛沔城隅當時秋月好不/減武昌都四座醉淸光為歡古來無郎官愛此水因)¶
　(號郎官湖風流若未沒名與此山俱宋夏倪詩太白/當年夜郎謫一樽聊與故人留南湖乞得郎官號從)¶
　(此名傳/五百秋)太子湖(在府城西/十五里)太白湖(在府城西九真山/南一名白湖周圍)¶
　(二百餘里春水泛溢與楊孟池新灘/馬影蒲潭沌河合而為一冬涸始分)却月湖(在漢川/縣南七)¶
　(十里道尾迂/直形如却月)刀環河(在府境内寰宇記/河形灣曲如刀環)漢水(在府城/北五里)¶
　(禹貢嶓冡導漾/東流為漢是也)沔水(在府城西南三十里源出襄水/南入大江與漢水合流按三國)¶
　(志以前書傳多稱漢不言沔三國志以後多稱沔不/言漢先儒皆疑漢沔為一然今二水源流不同惟書)¶
　(䟽引應劭云沔水下尾與/漢合乃入江為得其實)沌水(在府城西南四十里/源出襄水經流自漢)¶
<pb:KR2k0008_WYG_059-46a>¶
　(水分繞漢陽縣南入大江合流晉郭舒留沌/口采稅湖澤以自給陳周文悉衆禦之即此)灄水(在/府)¶
　(城北四十一里自黄陂入漢陽縣/界與淪索二水合流南入大江)溳水(在漢川縣東/四十五里自)¶
　(隨州東南流經雲夢縣入本縣界至溳口與漢水合/流晉陶侃為杜曾所敗將奔溳中唐人詩暮雨不知)¶
　(溳口處/皆謂此)臼水(在漢川縣南一百二十里源出縣西北/界流入漢水左傳楚王之犇隨也將涉)¶
　(於成臼/即此水)吳王磯(在府城東北一名禹功磯吳魏相持/時皆以沔口為重鎮吳守此磯以為)¶
　(險故名磯側有洗馬口土人/云蜀漢將闗羽嘗洗馬於此)劉公洲(在府城南大江/中宋元祐中有)¶
　(沙洲湧出知軍事劉/誼種荻其上因名)煉丹井(在九/真山)義井(在府城中方/圓二寸舊傳)¶
　(宋時/所鑿)柏泉(在府城北六十/里栢泉寺前)卓錫泉(在府城西/九十里)白龍泉¶
<pb:KR2k0008_WYG_059-46b>¶
　(在漢川縣南三十里髙觀山下/相傳昔有白龍蜿蜒其間故名)鳳凰池(在府治/西南)放生¶
　池(在府治北唐肅宗詔凡州縣臨江帶郭皆置/放生池今兩池相對土人呼為上下蓮花池)煙波¶
　灣(在府城東北三十里其水清澈晴則嵐烟起風則/水波生故唐崔顥詩有烟波江上使人愁之句傍)¶
　(有里曰/烟波里)鷄鳴汊(在漢川縣元末徐夀輝為亂時威順/王肯哲巴哈鎮武昌命其子接待奴)¶
　(佛家奴以大船四十餘隻攻夀輝將倪文俊且載妃/妾以行至此水淺船閣不能行文俊以火筏盡焚其)¶
　(船即/此)¶
土産天鵝　竹　橙　橘　榧子　銀杏　綿布　水獺¶
公署武昌衛後千户所　右千户所(俱在府治前本𨽻/武昌衛正統十三)¶
<pb:KR2k0008_WYG_059-47a>¶
　(年撥䕶/漢陽)¶
學校漢陽府學(在鳯棲山之隅正統八/年革漢陽縣學併入)漢川縣學(在縣/治東)¶
　(北/)¶
書院鳳山書院(在府學後本朝趙/蕃蔡鎰讀書處)¶
宫室太白樓(在府城北一十里唐李羣玉詩江上層樓/杳靄間滿簾春水滿窗山青楓綠草將愁)¶
　(去逺入吳/雲暝不還)白雲樓(即府前門樓唐李羣玉詩漢陽抱/青山飛樓映湘渚白雲蔽黄鶴綠)¶
　(樹蔵鸚鵡宋孫珪詩樵歌南習巴巫逺客棹西/歸沔水分乗暇登臨終不厭兩州鳴角任相聞)南紀¶
　樓(在府治宋蔡純臣嘗重修今改建為南紀門樓夏/倪詩江發岷山如甕口漢從嶓冡又東流滔滔從)¶
<pb:KR2k0008_WYG_059-47b>¶
　(此為南紀我憶禹功時倚樓馮杞詩豈忍輕離江漢/州去思日夜逐東流可憐南紀樓前路常與邦人憶)¶
　(蔡/侯)春風樓(在府治西宋知軍胡介在任政和民安乃/建樓標曰熈春後守徐安民更名春風元)¶
　(陳益稷又/改名拱北)鳳棲閣(在鳳棲山上宋知/軍劉辟彊有記)三山閣(在府治/北逺對)¶
　(三峯/故名)秋興亭(在鳳棲山顛唐刺史賈載建中書舍人/賈至作記大畧謂詩人之興秋最髙故)¶
　(以名亭後飛閣瞰大湖對大别山景趣尤勝宋元祐/初郡守吳處厚從而新之實一郡偉觀孫杓詩前有)¶
　(長江後有湖天將此景屬吾徒當時想未見/秋興漫説南樓天下無本朝景泰四年重修)雙松亭¶
　(在秋興亭東唐李白將遊衡山過漢/陽嘗於此亭别族弟浮屠法皓有詩)清光亭(在郎官/湖上本)¶
　(名郎官亭宋咸淳間改今名蔣之竒詩鄭圃僕射陂/漢陽郎官湖郎官何為名張謂佩使符泛觴江城南)¶
<pb:KR2k0008_WYG_059-48a>¶
　(廼與太白俱明月一/萬頃清光天下無)烟波亭(在烟/波灣)楚波亭(在吳王/磯上)湧¶
　月亭(在鳳棲山上宋黄清老建/今巨石上有湧月二字)仁風䑓(在秋興亭東/舊有臺號曰)¶
　(南紀宋知軍蔡純/臣更其名曰仁風)漢廣臺(在府治西宋時郡僚/涖事之所遺址尚存)三峯¶
　臺(在漢/南山)寳花臺(在漢川縣西南五/里上有雷史君廟)¶
闗梁迎恩橋(在府/城東)迎春橋(在府城南橋側石/上刻迎春二字)永安橋(在/府)¶
　(城/西)官橋(在府城西/南六十里)漢陽渡(在府城東唐李白詩鸚鵡/洲横漢陽渡水引寒煙沒)¶
　(江樹杜牧詩落月照古渡武昌城未開殘燈明市井/曉色辨樓臺宋潘大臨詩人爭漢口渡日落陽臺坂)¶
　(鼓吹隔岸聞/棲觀排雲見)陽臺渡(在陽臺山下宋曽慥詩渺渺陽/臺去茫茫鸚鵡洲干戈迷大别)¶
<pb:KR2k0008_WYG_059-48b>¶
　(烟雨瞑/南樓)¶
寺觀太平興國寺(在大别山陽舊名大别寺宋蘇軾嘗/逰此有大别方丈銘寺前有栢俗𫝊)¶
　(太禹治水時所植軾詩云誰種殿前柏僧言大禹栽/元虞集詩憑陵霜雪鼓風雷此樹相傳禹手栽想見)¶
　(樓頭黄鶴客一/年一度此山來)栢泉寺(在府城西北六十里寺前有/古井世傳大禹植柏于大别)¶
　(其恨盤曲直至此井/底因名今栢根尚存)嵩陽寺(在府城西一百/里嵩陽山下)陽臺寺¶
　(在漢川縣治/後舊名廣福)𤣥妙觀(在府/治西)集仙觀(在漢川/縣治東)三清觀(在/漢)¶
　(陽縣西/六十里)¶
祠廟大禹廟(在大别山麓宋紹興間司農少卿張體仁/以此地江漢朝宗之㑹乃建廟以祀大禹)¶
<pb:KR2k0008_WYG_059-49a>¶
　(而以益/稷配焉)息夫人廟(在桃花洞息夫人即桃花夫人也/杜牧詩細腰宮裏露桃新脉脉無)¶
　(言度幾春畢竟息亡縁/底事可憐金谷墜樓人)陽臺廟(在陽臺山上宋玉嘗/賦髙唐於此世俗誤)¶
　(傳在巫峽有裴/敬碑證其事)魯肅祠(在魯/山)廣威將軍廟(在漢川縣/東四十里)¶
　(祀晉/朱伺)胡奮祠(在府境内奮晉征南將軍/有忠貞之志故郡人祀之)李白祠(在郎/官湖)¶
　(上宋咸淳間學官蕭鑒因其/亭久廢重建祠塑太白像)張巡廟(在南紀門東巡/嘗保障江淮故)¶
　(祀/之)四先生祠(在府治後鳳棲山宋知軍黄榦即山為/屋館四方士及立祠以祀周程㳺朱四)¶
　(先生國朝正徳中/増祀黄榦楊時)¶
陵墓劉琦墓(在魯山琦漢荆/州牧表之子)毌丘將軍墓(在府城/西十里)趙弼¶
<pb:KR2k0008_WYG_059-49b>¶
　墓(在漢陽縣西十里弼任漢陽縣/儒學教諭卒𦵏于此號雪航)牛夫人墓(在漢陽/縣西三)¶
　(里牛僧孺治鄂州/時其妻𦵏于此)¶
古蹟鷄鳴城(在漢川縣西一百里舊傳魏曺操敗烏林/時築此城以駐兵聞外軍將出鷄鳴而出)¶
　(故/名)郤月城(在府治北六里寰宇記與魯城相對/以形如郤月故名舊傳黄祖所守處)甑山¶
　城(在漢川縣西四十里晉朱伺與李桓杜曽相持屢/戰甑山下築城戍守故名或云後周甑山縣治北)¶
　梁城(在府城東北南史梁武帝自襄陽趣建鄴鄧元/起㑹大軍于夏口築漢口城以守魯山今大别)¶
　(山横頂城/即其舊基)蕭公城(在府城西五里梁武帝/嘗築城戍兵于此故名)馬騎城(在/郤)¶
　(月城西二里周迴五里/今長棚岡即其故基)漢隂城(在府城西四十五里/因漢隂山而名未詳)¶
<pb:KR2k0008_WYG_059-50a>¶
　(所/始)和公城(在漢川縣東十七里後周所築隋末/賊董道冲起和操領兵捍此城故名)梁褒¶
　城(在漢川縣南五里周宣政中/所築土人梁褒主之故名)郝城(在漢川縣/南十五里)廢灄¶
　陽縣(在府城北四十一里按朱伺傳張昌之走灄上/伺攻滅之求别立縣因割安陸東界為灄陽縣)¶
　廢汊川縣(在漢川縣界唐武徳四年/析漢陽置宋改曰漢川)廢沌陽縣(在府/城西)¶
　(六十里臨嶂山/下晉置後廢)赤壁(荆州記臨嶂山南峯曰烏林亦/謂之赤壁吳周瑜破曺操處)¶
　鎻穴(在大别山隂漢口按漢董襲傳云孫權征黄祖/祖横兩䝉衝挾守沔口以栟閭大紲繫石為矴)¶
　(又晉王濬傳云晉伐吳吳人於磧險要害處皆以鐵/鎖横截之故名鎖穴今山隂二處有石穴俱存即其)¶
　(繫鎖處也唐胡曽詩王濬戈船發上流武昌鴻/業土崩秋思量鐵鎖真兒戲誰謂吳王畫此籌)鐵錢¶
<pb:KR2k0008_WYG_059-50b>¶
　監(在大别山下地名靜江營宋知/軍皇甫煥嘗以朝命鼓鑄於此)石榴花塔(在郡城/西北宋)¶
　(時有婦事姑至孝一日殺鷄為饌姑食鷄而死姑女/訴于官婦坐罪無以自明臨刑乃折石榴花一枝挿)¶
　(地而祝曰妾若毒姑花即枯悴若屬誣枉花可復生/其後花果生時人謂天彰其寃遂立塔花側以表其)¶
　(事/)漢口(在大别山北即漢水/與溳水合流入江處)沔口(在府城西南三十/里今名沌口劉澄)¶
　(之山水記沔口古滄浪水/世傳屈原遇漁父作歌處)¶
名宦晉陶侃(以荆州刺史都督諸軍事移鎮沔口遣朱/伺等討江夏賊平之楚郢士女莫不相慶)¶
　唐賈載(至徳中為沔州/刺史建秋興亭)張廷珪(開元中為沔州刺史/在官有威化嘗應詔)¶
　(言/事)宋陳執中(知漢陽軍持心公/正人莫敢干以私)陳升之(知漢陽軍以/時俗好藏去)¶
<pb:KR2k0008_WYG_059-51a>¶
　(交親尺牘有訟則轉相告言有司據以推詰/及入知諫院謂此乃告訐之習請禁止之)吳處厚¶
　(知漢陽軍有嘉/政尤工於詩)游酢(知漢陽軍於視事之餘召一郡/士子講明道徳性命之學於是)¶
　(風俗丕變/人皆好學)黄幹(知漢陽軍值嵗飢糴客米發常平以/賑荒政具舉旁郡飢民輻凑恵撫均)¶
　(一又即鳳棲山為屋館/四方士立四先生祠)曹彦約(知漢陽軍時金人大/入郡兵素寡弱彦約)¶
　(捜訪土豪得許卨趙觀党仲昇授以方畧/逆擊斬其先鋒焚其戰艦金人大敗去)徐安民(知/漢)¶
　(陽軍時城樓廟宇多頽毁乃捐已俸資營之一毫不/取於民又植松杉諸樹二萬餘株後去任民不忍伐)¶
　(遂成/大林)張汝明(漢陽軍判官時行公田法受牒按境内/使四隅日具官吏所至而躬臨以閲實)¶
　(雖雨雪不渝以故吏不得/通財賄而稅均於一路)元盧克治(漢陽守時郡邑/新附人心洶洶)¶
<pb:KR2k0008_WYG_059-51b>¶
　(克治布宣上徳撫/慰綏輯一郡向化)秦文郁(漢陽尹政聲大/著民懐其徳恵)許弼(漢川/縣尹)¶
　(政教休明徳行/顯著民心悅服)本朝蘇恭讓(國初為漢陽知府愛民/如子吏不忍欺㢘幹有)¶
　(為公私不擾至/今民思慕之)趙庭蘭(洪武初漢陽知縣有才能鳩/工簡材創置縣治而民不告)¶
　(勞/)楊觀(洪武間漢川知縣文章充實/政事寛仁不威而吏民自服)徐述(永樂中為/漢陽知府)¶
　(公明有守吏民懐服/秩滿陞福建鹽運使)潘文奎(宣徳初同知漢陽府清/慎寛厚有豈弟之徳其)¶
　(文章詞翰為當/時推重省志)孫&KR0776;(宣徳間同知漢陽府博學能文/為政公平㢘慎雖當煩劇而裁)¶
　(處雍容務従寛恵吏不/忍欺民恆思之省志)何淡(成化中知漢陽府愷悌/㢘平不事苛察明于决)¶
　(獄哲于知人在任九年清白如一日時有/真何武之謡去后士民懐之不置省志)林堪(成化/中知)¶
<pb:KR2k0008_WYG_059-52a>¶
　(漢川縣純厚近民廉介不茍公睱與諸生講/誨窮日夕不倦民為立懐徳碑及生祠省志)何亮(正/徳)¶
　(中知漢陽府清謹亷介人不敢犯凡有興作錙銖無/費于民至于獄訟則聴折如流無不恱服卒于官立)¶
　(祠祀之/省志)徐弼(正徳中通判漢陽府時大盗往來江上/勢甚危迫城且未築弼倚城架木先事)¶
　(防備人得哨守賊不敢犯郡賴以全/活遷去囊槖蕭然民甚徳之省志)樊景麟(嘉靖初/知漢陽)¶
　(府鯁介不阿政尚綱紀尤加志窮民勤恤傋至水囓/城址於詞訟役𨽻計日借工隨城斂石時與家僮移)¶
　(巨石於署前轉運江岸以身先民/以節財費至今稱頌其徳省志)昌應㑹(嘉靖中知/漢川縣縣)¶
　(當漢江下流土田嵗被渰沒民不聊生㑹極拊循輕/徭薄賦後坐調去民思之為立祠于漢江上以祀之)¶
　(省/志)¶
<pb:KR2k0008_WYG_059-52b>¶
人物宋張錫(漢陽人舉進士為校書郎累遷翰林侍讀/學士判國子監卒贈工部侍郎錫淳重清)¶
　(約雖貴奉養如少賤時讀書老而彌篤初舉廣文館/進士考官任隨以為第一及隨死無子錫屢賙其家)¶
　張昌宗(漢陽人處家以義歴八世不分馮京有詩一/水縈迴繞沌村子房苗裔此間存同居八世)¶
　(三千日可惜君㤙未表門嘉定間孫杓守漢/陽嘉其義捐俸代其納稅事聞表曰義門)元景厚¶
　(漢陽人領鄉薦至京師中/書左丞許有壬師事焉)本朝張敏(漢陽人永樂中/為工部司務推)¶
　(其才陞知雲南曲靖軍民府在任逺夷懐/服秩滿進陞陜西苑馬寺卿後致仕卒)陳昻(漢陽/人以)¶
　(明經中鄉舉櫂廣西道監察/御史後遷山西按察司僉事)陳文通(漢陽人才識通/敏歴任有能聲)¶
　(累官廣東/按察使)陳傑(漢川人以明經中鄉舉歴任勤/能累官江西布政司右恭議)戴金¶
<pb:KR2k0008_WYG_059-53a>¶
　(漢陽人正徳甲戌進士歴蘇州撫州推官徴拜御史/理兩淮鹺政條奏十二事節費省緡得羡銀六十八)¶
　(萬佐邊餉巡撫四川平滇賊安銓嵗飢疏請帑金二/十萬為賑從之仕至兵部尚書金喜為古文辭熟典)¶
　(故兼通星象堪輿之學歴官中外三十餘年多所稱/述卒賜祭𦵏著三難軒集使蜀稿海防稿江西詩記)¶
　(宦滁集棘署餘/聞蔵于家省志)¶
列女陳氏(元漢陽人為武僉事妻夫早卒恐父母奪其/情對鏡以墨自刺其靣為痛念夫情四字誓)¶
　(不再/嫁)梁氏(元漢陽人嫁為劉府判妻夫早沒誓不嫁/紡績以自給終身不出門事聞旌表之)¶
　廖氏(漢陽人年十三嫁鄭必真越三年而必真卒姑/哀其無子而少寡欲更嫁之廖氏剪髪誓不嫁)¶
　(養姑至老不哀/洪武中旌表之)龔氏(馬大慶妻漢川人夫卒時年十/五子方嵗餘家貧紡績養姑撫)¶
<pb:KR2k0008_WYG_059-53b>¶
　(孤成立洪武/中旌省志)黄氏(李貞妻漢陽人貞卒黄年二十八/家貧極力盡孝以事舅姑遺子暹)¶
　(就學發身科目孀居四/十三年景㤗中旌省志)周氏(李純妻漢陽人夫亡年/甚少事姑盡孝殯葬以)¶
　(禮教子恕歴官府同知守節/五十餘年成化中旌省志)¶
　¶
　¶
　¶
　¶
　明一統志卷五十九¶
