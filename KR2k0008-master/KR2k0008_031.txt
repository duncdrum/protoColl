# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.442327
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三十一
<pb:KR2k0008_WYG_031-1a>¶
欽定四庫全書¶
　明一統志卷三十一¶
　　　　　　　　　　　　明　李賢等　撰¶
　　汝寧府(東至直隸鳯陽府頴州界二百三十里/西至南陽府裕州舞陽縣界一百四十)¶
　　　(里南至湖廣黄州府黄陂縣界四百五十里/北至開封府陳州西華縣界一百十五里自)¶
　　　(府治至京師二千三百里/至南京二千二百五十里)¶
　　　(糧十二萬一/千七百石零)¶
建置沿革禹貢豫州之域天文角亢氐分野春秋沈蔡¶
<pb:KR2k0008_WYG_031-1b>¶
　二國地秦屬潁川郡漢置汝南郡劉宋立司州號其¶
　城曰懸瓠後魏改為豫州東魏置行臺後周置總管¶
　府後改舒州尋復曰豫州又改為溱州後改蔡州汝¶
　南郡如故隋初廢郡大業初廢州復為汝南郡汝陽¶
　縣唐初置豫州天寶初改汝南郡乾元初復為豫州¶
　寶應初仍改蔡州宋為淮康軍節度使金改鎮南軍¶
　元為蔡州後陞汝寧府本朝因之領州二縣十二¶
　汝陽縣(附郭周為沈國地漢置汝陽縣屬汝南郡劉/宋屬汝陽郡隋初屬豫州尋改為溵水縣屬)¶
<pb:KR2k0008_WYG_031-2a>¶
　(陳州又析上蔡縣地别置汝陽縣省溵水入焉即今/縣也唐為蔡州治金仍舊元省平輿入焉本朝因之)¶
　(編户三/十三里)真陽縣(在府城南八十里本漢慎陽縣地東/魏置義陽郡北齊省入保城縣隋廢)¶
　(保城置真丘縣後改曰真陽唐改曰淮陽尋復舊元/省入息州本朝初因之𢎞治中復置編户一十五里)¶
　上蔡縣(在府城北四十五里古蔡國周武王封弟叔/度於蔡成王封其子蔡仲即此漢置上蔡縣)¶
　(屬汝南郡後魏改臨汝縣北齊省隋初置武津縣大/業中復曰上蔡唐屬蔡州宋金元並仍舊本朝因之)¶
　(編户三/十六里)新蔡縣(在府城東五十里古吕國春秋時蔡/平侯徙都此故曰新蔡漢置新蔡縣)¶
　(屬汝南郡晉屬汝隂郡劉宋屬新蔡郡南齊置北新/蔡郡東魏置蔡州北齊為廣寧郡隋初為舒州及廣)¶
　(寧縣尋改汝北縣大業初州廢縣復舊名唐屬蔡州/宋因之金屬息州元省入息州本朝洪武四年復置)¶
<pb:KR2k0008_WYG_031-2b>¶
　(改今屬編户/一十二里)西平縣(在府城西北一百三十里古栢/子國漢置西平縣屬汝南郡東)¶
　(漢末廢後魏復置并置襄城郡北齊改文城郡隋初/郡廢以縣屬蔡州大業初縣廢唐初復置貞觀初省)¶
　(入郾城開元間再置屬蔡州宋金元仍/舊本朝因之改今屬編户二十二里)遂平縣(在府/城西)¶
　(九十里本春秋房子國漢為吴房縣屬汝南郡後魏/改遂寧縣屬襄城郡隋復為吴房縣屬汝南郡唐貞)¶
　(觀初縣廢尋復置屬蔡州元和中改遂平縣屬唐州/長慶初還屬蔡州宋金仍舊元初省入汝陽大徳間)¶
　(復置屬汝寧府本朝/因之編户二十八里)信陽州(在府城西南二百七十/里周申伯所封秦屬南)¶
　(陽郡漢為平氏縣地三國魏析置義陽縣及義陽郡/劉宋置宋安郡南齊置司州梁曰北司州後魏改郢)¶
　(州後周改申州隋改義州尋復為義陽郡唐初為申/州後仍曰義陽郡宋改義陽軍又改信陽軍屬鄧州)¶
<pb:KR2k0008_WYG_031-3a>¶
　(元改信陽州本朝初降為縣改今屬成化/十一年復陞為州編户一十七里領縣二)羅山縣(在/府)¶
　(城南一百四十里春秋時蔡地戰國時為楚地秦屬/潁川郡漢為鄳縣屬江夏郡晉屬汝南郡北齊置髙)¶
　(安縣隋初罷後復置改為羅山縣唐初置南維州尋/罷州以縣屬申州宋初省入義陽復復置屬信陽軍)¶
　(元屬信陽州後遷州于故縣以縣治移於/西南即今所也本朝因之編户二十里)確山縣(在/府)¶
　(城西五十里本春秋江國漢為安昌縣地屬汝南郡/東漢末置朗山縣晉改曰安昌梁屬陳州後魏移縣)¶
　(治朗陵故城屬初安郡隋初復移縣治今所屬豫州/仍改為朗山縣唐屬蔡州宋改為確山縣金元因之)¶
　(本朝初省入汝陽洪武十/四年復置編户二十一里)光州(在府城東三百里本/禹貢揚州之域春秋)¶
　(為弦黄蔣三國地戰國屬楚秦屬九江郡漢屬汝南/江夏二郡三國魏析置弋陽郡晉屬弋陽汝隂二郡)¶
<pb:KR2k0008_WYG_031-3b>¶
　(宋齊屬光城弋陽新蔡三郡梁末置光州治光城縣/隋改弋陽郡唐復為光州徙治定城天寳初改弋陽)¶
　(郡後復為光州宋陞光山軍節度後改蔣州尋復光/州元屬汝寧府省定城縣入焉本朝初改屬鳯陽府)¶
　(洪武十三年仍屬汝寧府/編户二十二里領縣四)光山縣(在州西四十五里/春秋為弦國漢為)¶
　(西陽縣地屬江夏郡晉置光山縣劉宋改為光城縣/尋置光城郡梁置光州隋改縣曰光山唐改郡為光)¶
　(州徙治定城縣宋改光山為期思縣尋復/舊元屬光州本朝因之編户三十一里)固始縣(在/州)¶
　(東一百四十里春秋為蓼國漢為寢縣屬汝南郡東/漢初改曰固始晉屬汝隂郡梁改蓼縣北齊復名固)¶
　(始置北建州尋廢州置新蔡郡後周改置澮州隋初/州郡並廢以縣屬弋陽郡唐屬光州宋以殷城縣省)¶
　(入元仍舊本朝因/之編户四十九里)息縣(在州西北九十里春秋為息/侯國漢置息縣屬汝南郡後)¶
<pb:KR2k0008_WYG_031-4a>¶
　(徙於東改曰新息晉為汝南郡治後魏置東豫州梁/改曰西豫州又改曰淮州東魏復曰東豫州後周改)¶
　(息州隋廢唐復置貞觀初廢以縣屬蔡州金復置息/州元屬汝寧府本朝改州為息縣初屬潁州後改屬)¶
　(光州編户/二十八里)商城縣(在州北一百里春秋時為黄國戰/國屬楚秦屬九江郡西漢屬汝南)¶
　(郡東漢屬淮陽國晉屬汝隂郡劉宋置殷城縣唐初/改置義州尋廢以地屬弋陽郡宋復置商城縣尋省)¶
　(入固始縣金元仍舊本朝初因之成化/十一年復置改今屬編户二十六里)¶
郡名汝南(秦/名)淮康(宋/名)¶
形勝水若垂瓠(水經汝水屈曲/形若垂瓠然)其水洄曲其地平舒(北/史)¶
　(圖/經)面山負野限淮為圻(光州賞/心堂記)隱然巨屏端若長城¶
<pb:KR2k0008_WYG_031-4b>¶
　(輿地/紀勝)襟帶長淮控扼潁蔡(光州/圖經)四方最中(元志豫州/於四方最)¶
　(中汝南於豫/州又最中)北接陳汝控帶許洛(寰宇記信陽北接/陳汝控帶許洛宋)¶
　(齊以來嘗/為邊鎮)九塞之一(輿地記羅山/九塞之一)三關之塞(新唐志/義陽有)¶
　(三闗/之塞)¶
風俗剽輕寡積(史記汝南其俗剽輕易/發怒地薄寡於積聚)夸奢尚氣力好¶
　商賈(寰宇/記)人性躁勁風氣果決(隋/志)尚淳質好儉約(同/上)¶
　(自平陳之後其俗頗變尚淳質/好儉約喪紀婚姻率漸於禮)多事農桑不尚華麗(信/陽)¶
　(圖志民性勁直多事農/桑不尚華麗以儉相尚)俗美民淳(宋光州守勸學文/俗美民淳其間異)¶
<pb:KR2k0008_WYG_031-5a>¶
　(才秀民業儒術/以自見於世)人性清和鄉閭孝友(輿地志人性清/和鄉閭孝友男)¶
　(務墾闢女脩織絍士風習尚文質/彬彬盖歐陽父子棠隂相映也)人重信義士尚質¶
　文(新志汝寧在汝墳之間為文王化行之地/人重信義士尚質文富庶淳厚視昔有加)俗好禨¶
　祥(宋劉敞新息/文宣王廟記)¶
山川天中山(在府城北三里亦名天台山髙尺餘土上/下石以其在天地之中故曰天中自古考)¶
　(日景測分數莫正於此宋劉敞嘗作記以表其地又/有詩云開闢以來傳至今形勢雖小當天心斗極回)¶
　(旋未易測日景/短長猶可尋)蟠山(在確山縣南二里蟠/繞縣城其形如龍)二浪山(在/確)¶
　(山縣西南一里/山上有二浪廟)確山(在確山縣南一十里世傳晉何/曽見山有臼杵自動有聲取之)¶
<pb:KR2k0008_WYG_031-5b>¶
　(不出尋/失其所)秀山(在確山縣西北一十里/飛烟積翠視諸山特秀)大儀山(在確山/縣西南)¶
　(一十/五里)獨山　驚牛山　黄山(俱在確山縣東南二十/五里山勢聨屬其名各)¶
　(殊/)樂山(在確山縣西北四十里一名朗山避宋諱改/今名山頂有池名皓月池中生四季蓮花可)¶
　(供遊/賞)金頂山(在確山縣西四十里一名馬/鞍上多緋雲紫霧盤旋不絶)朗陵山(在/確)¶
　(山縣南四十里一名大明山/下有朗陵城漢末因山名縣)三山(在確山縣南五十/里又光山縣南七)¶
　(十里亦有三山俱/以三峯並峙而名)馬鹿山(在確山縣西/南五十里)義陽山(在信/陽州)¶
　(治東土人云昔依武山/以立義陽郡故山因名)石城山(在信陽州東南與義/陽山相接史記魏攻)¶
　(𡨕阨即/此山也)士雅山(在信陽州南六里梁天監三/年魏將元英嘗築壘於此)賢首山¶
<pb:KR2k0008_WYG_031-6a>¶
　(在信陽州西南七里通鑑魏攻義陽齊/蕭衍救之上賢首山即此又名賢隱山)龜山(在信陽/州東八)¶
　(里/)震雷山(在信陽州東二十里/山多澗谷樹木隂翳)金山(在信陽州南五/十里連環二十)¶
　(餘里通鑑魏辛祥夜襲梁/將胡武成於金山即此)卓斧山(在信陽州北五十/里寰宇記云上有)¶
　(寺下/有潭)鴉山(在信陽州西六十/里山有烏石如鴉)麒麟山(在信陽州東/南六十五里)小¶
　靈山(在信陽州東/南七十里)鷄翅山(在信陽州南九十里一/名鷄頭山山有九渡水)天¶
　目山(在信陽縣西北一百二十里/下有白龍潭明河發源於此)峴山(在信陽州通/鑑魏攻義陽)¶
　(梁曹景宗鑿/峴以救即此)鍾山(在信陽州西南/隋因山名縣)嵖岈山(在遂平縣/西七十里)¶
　(一名嵯峨山其山中空有洞穴可深入唐書節度李/觀及吴元濟戰嵖岈山又五代史黄巢由潁蔡保嵖)¶
<pb:KR2k0008_WYG_031-6b>¶
　(岈山背謂此山/前有馬鞍山)洪山(在遂平縣/西六十里)奥來山(在遂平縣西/六十八里過)¶
　(西二里有/平頭垜山)鵲山(在羅山縣南九里山水清秀為一縣/竒觀俗傳昔有羣鵲棲此山遇風雨)¶
　(鵲必先羣/噪故名)羅山(在羅山縣西南一十里/峯巒環抱隋因山名縣)子路山(在羅/山縣)¶
　(西南四/十五里)小確山(在羅山縣西/南七十里)大確山(在羅山縣南/七十九里)牢¶
　山(在羅山縣東南九十里/層巒疊嶂勢極險峻)靈山(在羅山縣西南一百/四十里視衆山最髙)¶
　(雲興則雨/舊名覇山)六斗山(在羅山縣西南一百九/十里六峰如南斗形)仙居山(在/羅)¶
　(山縣南二百三十里昔有人於/此得道故名舊嘗以此山名縣)㑹龍山(在光山縣南/四十里二山)¶
　(並峙如兩/龍相㑹)迎春山(在光山縣南四十里/山色欝葱至春愈秀)淨居山(在光/山縣)¶
<pb:KR2k0008_WYG_031-7a>¶
　(西南四十五里/舊有梵元寺)仙人山(在光山縣南五/十里上有仙跡)杏山(在光山/縣西六)¶
　(十里山有抱/朴子仙蹟)千金山(在光山縣東/南八十里)浮光山(在光山縣/北八十里)¶
　(一名浮弋山即弋陽山也竒形偉觀未可殫盡俯/映長淮每有光曜山出名玉及黑石堪為碁子)龍¶
　蟠山(在光山縣南八十里/以形似名雲興則雨)白壓山(在光山縣南八十/里絶頂有洞洞有)¶
　(古/井)四面山(在光山縣南八十里其峯四而相向/流水縈迴儼似圖畫為光山勝地)石盤¶
　山(在光山縣南九十里山勢盤旋險/峻山頂平整舊有塞柵可屯千兵)黒石山(在光山/縣南一)¶
　(百里上有/黒龍王廟)磨雲山(在光山縣南一百里山頭/雲出常旋轉凝結不散)金泉山¶
　(在光山縣南一百里泉/水出而不竭禱雨輙應)五馬山(在光山縣/南一百里)霧露山(在/固)¶
<pb:KR2k0008_WYG_031-7b>¶
　(始縣西四十里大灌水出此舊經/云山在雩婁之頂語訛為霧露)安陽山(在固始縣/東五十里)¶
　(一名大山勢髙/聳上有白龍池)銅井山(在固始縣西南八十里上/有井舊用銅作口故名)木¶
　賊山(在固始縣南一/百里産木賊草)太蘇山(在固始縣南一百/五十里有蘇仙市)金剛¶
　臺山(在固始縣南一百八十里山極崇峻雙峯髙峙/故名一名石額山上有風洞龍井禱雨輙應宋)¶
　(嘉熙初嘗築石城於/山之陽為光州寓治)横溪山(在固始縣南二百八十/里夾横水上舊傳為唐)¶
　(武后梳洗崖相對有照鏡崖内有胭脂石/粉石油石火石其下有沙分為十八道)人山(在固/始縣)¶
　(南三里有/石似人)上天山(在固始縣西南三百里世傳吴真/人脩道處舊有石洞真人嘗題頌)¶
　(云慕道脩真性自然存神運氣養丹田心澄碧浄明/如月走出輪迴入洞天相傳兵火間因婦人避難洞)¶
<pb:KR2k0008_WYG_031-8a>¶
　(門自/合)白牙山(在固始縣境/産桑中弓材)萬安山(在固始縣/山舊有寨)鐵林山¶
　(在固始縣/舊有寨)走馬嶺(在信陽縣東/一十五里)春風嶺(在光山縣/西六十里)東¶
　岡(在府城東/南四十里)中岡(在府城南/六十里)蘆山岡(在上蔡縣西五/里即今原王岡)¶
　(也/)蔡岡(在上蔡縣東一/十里周五十里)白鹿崖(在固始縣與龍山分/三山皆險峻舊有寨)¶
　西湖(在府城西舊志云潁許陳蔡四州皆有西湖此/州之西湖有翠光亭待月臺宋孔武仲詩有亭)¶
　(下湖光凝不流及百/尺湖臺蘸春緑之句)馬家湖(在光州西三十里/水可灌田利民)轉山¶
　湖(在羅山縣治/南水繞山下)洪河(在府城東六十里水自上蔡/縣東流合戚橋河入汝水)黄¶
　酉湖(在確山縣北三十五里源出樂山/東流合斷濟練家二河入汝水)沙河(在確山/縣南四)¶
<pb:KR2k0008_WYG_031-8b>¶
　(十五里一名吳寨河源出桐/栢山東流合三里河入汝水)朱馬河(在上蔡縣東二/十七里有東朱)¶
　(馬西朱/馬二河)包河(在上蔡縣/東九十里)三灣河(在信陽州南五十里/源出南山東北合溮)¶
　(河入/淮)九曲河(在信陽州南源出鷄頭水郭虒詩云春/來芳草滿鷄頭又云春風九曲河邊路)¶
　黄土河(在信陽州東南/一百一十里)明河(源出信陽州西北/天目山南流入淮)石洋¶
　河(在遂平縣北五里源出/平頭垜山東流入汝水)竹竿河(在羅山縣東三十/里源出窟壠山比)¶
　(流合傘柄羊/馬二河入淮)小黄河(在光州治前源出湖廣麻城/縣分水嶺北流合恨溝入淮)白¶
　露河(在光州東四十里源出/分水嶺合春河入淮)官渡河(在光山縣南五/里源出分水嶺)¶
　(至光州為小黄河北流合梅林泊/陂張師等河及蔣溝磨子港入淮)臨仙河(在光山縣/東一十五)¶
<pb:KR2k0008_WYG_031-9a>¶
　(里水自官渡/河北流入淮)寨河(在光山縣北二十五里/水合清流河北流入淮)髙陌河(在/光)¶
　(山縣南四十五里源自/白壓山東流入臨仙河)史河(在固始縣東二里源/出牛山東北流入淮)曲¶
　河(在固始縣西一十里源出/湯坑池梅河北流入淮)石漕河(在固始縣南一/百五十里源出)¶
　(太蘇山北/流入史河)谷河(在息縣東南四十里水/自豎扶堰東流入淮)泥河(在息縣/東南四)¶
　(十五里水自萬/安塘東流入淮)閭河(在息縣東北九十里水自髙/皇陂東流合撞陂港入淮)營¶
　河(在息縣東北一百里水/自汶河東南流入淮)汝水(源出天息山東流入/境經汝陽上蔡新蔡)¶
　(西平/入淮)淮水(淮出桐柏山自西南東流入境/經確山信陽息縣入潁州界)溱水(在府/城南)¶
　(一十八里水出青衣/山入淮今稱溱口)滇水(在府城南六十里流入/淮隋因此水置滇陽縣)汶¶
<pb:KR2k0008_WYG_031-9b>¶
　水(在府城南九十里水自/青龍陂入汝今稱汶口)澺水(在府城南汝水灣有/栗園今栗洲是也)¶
　鮦水(在新蔡縣漢因/此水置鮦陽縣)溮水(在信陽州治南源自隨州/界流入大江其水湍流為)¶
　(一縣之竒古詩城邊溮水/抱城流城外羣山繞郡樓)潢水(在光州源出黄土白/沙兩闗之間東流至)¶
　(州南抱城而東與淮水合流趙彦珖詩潢河繞出郡/城樓樓枕潢南城上頭天闊星連翼軫分地長川帶)¶
　(漢江/流)紫水(在光山縣源/出仙居山)大灌水　小灌水(俱在固始/縣西南四)¶
　(十里俗音訛為澮水褚先論神龜出/於江灌水間嘉林之中謂此水也)金漿澗水(在固/始縣)¶
　(源出太蘇山本名淦水司馬陳/徳順以此水如白漿故改今名)淠水(在固始縣西五/十里水經云淠)¶
　(水入弋陽南嶽山北流注/於淮圖經謂之白露水)黄溪(在府城南水/色純黄故名)錦繡溪¶
<pb:KR2k0008_WYG_031-10a>¶
　(在府城南宋劉敞詩錦繡溪/邊春幾許欲尋清淺翠芳菲)棠溪(在西平縣西有村/蘇秦説韓王謂劔)¶
　(㦸出于棠/溪即此)柴潭(在府城外一名東澤唐李愬夜半扺/懸瓠柴潭謂此宋劉敞詩欲暖水流)¶
　(初汛汛半閑人意正悠悠又云乘興柴潭湏一到會/令魚鳥見㤀機金天興初宋遣孟珙㑹䝉古將噴盞)¶
　(攻蔡噴盞決練江珙/決柴潭水介汝即此)龍潭(在固始縣舊瑞光院亦名/揮泉歲旱禱之有應又有)¶
　(聖人潭石佛/潭皆在縣境)金線源(在固始縣城外自西南/沿城東北與潢水合)周家泊¶
　(在西平縣東北二十五/里水則出魚涸則生葦)秔陂港(在府城東南一百三/十里水自青龍陂入)¶
　(汝/)龍陂港(在府城南二百里源出洪/山下流合清水港入淮)十字港(在信陽/州北七)¶
　(十里合流/如十字)亞港(在光州東二十五/果水可灌田利民)黄漂港(在息縣南/八十里水)¶
<pb:KR2k0008_WYG_031-10b>¶
　(自確陂塘/南流入淮)連橋港(在息縣東一百里水/自蟻陂塘東流入淮)曲吕港(在息/縣東)¶
　(北一百四十里水/自清溝東流入汝)澗頭港(在息縣東五百里水/自莫陂塘東流入汝)漆井¶
　(在固始縣前世傳漢帝追項羽/至此用漆布井便不通鹻水)光武井(在上蔡縣東/北上有光武)¶
　(臺故/名)扳倒井(在信陽縣南井水/欹流若扳倒然)雙井(在信陽州北相/去十步而泉通)¶
　司馬井(在光山縣學内世傳宋司馬光生/時汲井水以浴之因名上有亭)金線泉(在/光)¶
　(州城南宋趙扑詩玉甃常浮/灝氣鮮金線不定路南泉)温泉(在固始縣西南山/中其熱如湯其色)¶
　(緑/)懸瓠池(在府城北門外唐李愬雪夜擊鵞/鶩以亂軍聲即此俗呼為鵞鴨池)蟄淵池¶
　(在府城東北池上有水鑑亭本名芷亭朱劉敞更今/名有詩云昔人種白芷既以名此亭今我通蟄淵復)¶
<pb:KR2k0008_WYG_031-11a>¶
　(以木/鑑名)西陽池(在府治内宋劉敞詩出郭無所詣入門/少佳趣空有西陽池猶為賞心具)¶
　玉梁渠(在息縣西北五十里隋仁夀初嘗濬以溉田/唐開元中縣令薛務更加䟽導為陂十六所)¶
　(溉田至三/十餘頃)蔡溝(在上蔡縣西南二里其水盈/涸無源古有蔡河疑即此)神溝(在/遂)¶
　(平縣西北三十五/里有古岳廟基)上渠溝(在遂平縣西南三十五里/源出嵖岈山東流合陽奉)¶
　(溝入/沙河)葛陂(在府城西南三十里即費長房投杖處東/漢於此置葛陂縣後廢今有葛仙廟)¶
　鴻郄陂(在府城東一十里漢成帝時闗東數水陂溢/為害翟方進奏罷陂建武中許陽復為陂)¶
　鄧艾陂(在西平縣艾所置陂/凡二十有四因名)西施陂(在光山縣南八/里唐永徽中刺)¶
　(史裴大覺開陂/溉田號曰雨施)茹陂(在固始縣東南四十里/漢刺史劉馥築以溉田)¶
<pb:KR2k0008_WYG_031-11b>¶
土産梔子　蜈蚣　生薑(汝陽/縣出)蓍草(出上蔡縣東八卦/臺上易曰聖人幽)¶
　(賛於神明而生蓍傳曰天下和平王道得而蓍莖長/丈其叢生滿百莖下有神龜守之上有雲氣覆之)¶
　石斛(光州/出)碁子石(光山息/縣出)茶(信陽羅/山縣出)紅花(西平遂平/息縣三縣)¶
　(俱/出)木賊(固始/縣出)¶
公署信陽衛(在縣治東洪武/二十五年建)直隸汝寧守禦千户所(在/府)¶
　(治東南永樂三年/建隸中都留守司)¶
學校汝寧府學(在府治東洪武六/年因元舊址重建)信陽州學(在州治東/舊在舊縣)¶
　(治北洪武四/年徙建于此)光州學(在州治西元建/洪武七年重脩)真陽縣學(在縣/治南)¶
<pb:KR2k0008_WYG_031-12a>¶
　(𢎞治中/重建)汝陽縣學(在縣治東洪/武十一年建)確山縣學(在縣治東/洪武十四)¶
　(年因宋舊/址重建)上蔡縣學(在縣治南洪/武四年建)新蔡縣學(在縣治/東舊在)¶
　(縣治東古城内洪武十一年因/元舊址重建天順二年徙於此)西平縣學(在縣治東/南隅洪武)¶
　(三年/建)遂平縣學(在縣治東洪武三/年因元舊址重建)羅山縣學(在縣治/東北洪)¶
　(武四年因元/舊址重建)光山縣學(在縣治西洪武七/年因元舊址重建)固始縣學¶
　(在縣治東洪武八/年因元舊址重建)息縣學(在縣治西南/洪武八年建)商城縣學(在/縣)¶
　(治東成化十三/年因置縣始建)¶
書院汝南書院(在府城南五年/成化十一年建)洓水書院(在光山縣治/西洓水先生)¶
<pb:KR2k0008_WYG_031-12b>¶
　(宋司馬光號也光父池為光山令時生光於此/後人因構書堂祀光故名本朝正統九年重脩)謝顯¶
　道書院(在上蔡縣南/建祀謝顯道)¶
宫室御書樓(在羅山縣學内本朝/建以藏頒賜書籍)懸瓠樓(在府城上後/魏平南王肅)¶
　(起髙堞於小城建層樓於隅阿下/際水湄殊為佳觀宋更為汝南樓)鎮淮樓(在光州潢/橋門上宋)¶
　(建/)籌邊樓(在光州/城宋建)白雲樓(在信陽州治子/城東北宋建)愚閣(在光/州學)¶
　(東南圃内宋盛/度賦弋陽十詠)㑹景閣(在固始縣仙居鎮宋紹/聖初建濮温其有記)尊經¶
　閣(在光山縣學本/朝正統十年建)燕譽堂(在府治舊東園宋郡守/吳育與劉敞嘗有賦詠)木¶
　鴈堂(在府治劉/敞有詩)咸喜堂(在信陽州治取申伯/周邦咸喜之義故名)三秀堂¶
<pb:KR2k0008_WYG_031-13a>¶
　(在信陽州治東城上舊名牧牛軒/宋宣和間杏上産芝被㫖改名)環碧堂(在信陽州/治宋建畢)¶
　(公信詩方塘納霽景一碧共晴/寒㣲波坐來息人意亦平寛)環翠堂(在信陽州治/前賢詩羣山)¶
　(闗設險髙屋照多隂晴/嵐度丘壑踈翠上衣襟)柔惠堂(在信陽州治取申/伯柔惠且直之義)烟¶
　水堂(在光山縣治西宋張徹詩此堂縱逐人俱廢亦/有陽氷篆字存嘉熙中兵火篆碑半存於荆棘)¶
　(中/)宣化堂(在光州治宋太守王聞有詩聖主端居念/逺民盡將休戚寄斯人時來宣化堂中坐)¶
　(應念田中/正苦辛)忠清堂(在光州治便㕔之東宋/王聞詩建以祠司馬光)見山亭(在/府)¶
　(治前牙城上逺見諸/山前後拱揖故名)倚江亭(在汝陽縣治/東南城上)來瑞亭(宋/劉)¶
　(敞通守蔡州日有白雀巢於廡下/作小賦記之後建亭扁曰來瑞)臨波亭(在府治後/圃宋劉敞)¶
<pb:KR2k0008_WYG_031-13b>¶
　(詩水影時翻髙檻動/天形畧抱曲城低)牡丹亭(在府治舊東園郡守吳/育詩詠甚多劉敞詩最)¶
　(工嘗有輕黄金綴縷/凝碧玉鎸缾之句)竒生亭(在府治東園吳育取夏/侯湛賦羨石榴竒生之)¶
　(句以/名)翠光亭(在府之西湖宋孔武仲詩/有亭下湖光凝不流之句)野公亭(在信/陽州)¶
　(放生/池)鵲山亭(在鵲/山下)歸鴈亭(在光州故滑城内宋歐陽/脩詩長河終歳足悲風亭)¶
　(古臺荒半倚空惟有鴈時/歸最早栁含微緑杏黏紅)杏亭(在光州治宋盛度詩/弋陽信夷曠深在亂)¶
　(山中惟此仙人/杏特盛蒼臣功)柴亭(在光山/縣宋建)八卦臺(在上蔡縣東三/十八里有蓍草)¶
　(生焉旁有/白龜廟)申伯臺(在信陽州東北/世傳申伯所築)髙皇臺(有二一在/確山縣東)¶
　(南四十里一在上蔡縣/東北世傳漢髙祖築)覇王臺(在固始縣南世傳漢/髙祖與項羽相拒築)¶
<pb:KR2k0008_WYG_031-14a>¶
　(此今遺址/存叢棘中)光武臺(在上蔡縣東北世/傳漢光武所築)然身臺(在汝陽/縣東射)¶
　(橋保漢令張憙然身/救旱處詳見祠廟)弋陽臺(在光州定城/廢縣西二里)待月臺(在/府)¶
　(之西湖宋孔武仲詩有/百尺湖臺樵春緑之句)脩竹臺(在光州宋盛度詩我/來小小郡愛此髙髙)¶
　(臺前對蒼筤竹/萬竿球琳材)幽蘭軒(在府治内一名幽蘭閣金義/宗自歸徳奔汝寧以府治為)¶
　(行官宋端平初襄陽帥孟珙/攻城甚急義宗自盡於此)¶
關梁𡨕阨塞(在信陽州東南九十里即春秋所謂平靖/闗也有大小石門鑿山通道淮南子曰天)¶
　(下九塞𡨕/阨其一)平常關(在信陽/州西北)恨這關(在信陽/州西南)武勝關(在/信)¶
　(陽州/南)長臺關(在信陽/州北)大埠關(在信陽/州東)九重關(在羅山/縣西南)¶
<pb:KR2k0008_WYG_031-14b>¶
　(一百二十里/即古黄峴關)破關(在羅山縣南/一百二十里)大勝關(在羅山縣南/一百四十里)¶
　五關(在光山縣西南曰白沙土門斗木嶺黄土/嶺脩善衝宋紹興間江州都統趙廞建)木陵¶
　關(在光山縣南一百三十二里/齊陳接境齊置此闗隋廢)定城關(在&KR0907;城廢縣/南四十里北)¶
　(齊置/隋廢)五水關(在固始縣西南一百/三十里古有隘口)濟民橋(在府城/東闗)北¶
　門橋(在府城/北関)溱濟橋(在府城南/八十里)三里橋　楊村橋(俱/在)¶
　(確山/縣北)洪橋(在上蔡縣/東北洪河)紅羅橋(在信陽州/南三灣河)明月橋(在信/陽州)¶
　(北門/内)司天橋(在信陽州城宋元符初忽有道人書/於橋上曰日坐竹馬橋夜宿牧牛軒)栢¶
　亭橋(在西平/縣治西)沙河橋(在遂平縣/南沙河)謝靈橋(在光州/西門外)南關¶
<pb:KR2k0008_WYG_031-15a>¶
　橋(在光州/縣南)唐莊橋(在息縣東北褒/信里跨閭河上)¶
寺觀開元寺(在府城内唐開元中始/建本朝洪武中重建)北泉寺(在確山縣/西北一十)¶
　(五里唐名資福即叛臣李希烈/害顔真卿處本朝洪武中重脩)福興寺(在上蔡縣西/北洪武五年)¶
　(因元舊/址重建)法隆寺(在新蔡縣東北古/城内正統初重建)慈氏寺(在信陽/州治東)寳¶
　巖寺(在西平/縣治東)興國寺(在遂平縣/治西南)白勝寺(在羅山縣治/東北相傳為)¶
　(楚白公勝别業以上四/寺俱洪武中因舊重建)普惠寺(在光州/治西)觀音寺(在固/始縣)¶
　(西南洪武初/因舊重建)大慈寺(在息縣東/永樂末建)懸瓠觀(在府城北十/五里舊名懸)¶
　(壼本費長房舊宅唐天寳/間建本朝正統中重脩)白雲觀(在確山縣東五里/宣徳初因元舊址)¶
<pb:KR2k0008_WYG_031-15b>¶
　(重/建)紫霞觀(在信陽州治東/南洪武中建)丹陽觀(在遂平縣城内/東北景泰中建)玉¶
　清觀(在光州南/正統中建)𤣥妙觀(在固始縣東/南洪武中建)¶
祠廟伏羲廟(在信陽州子/城放生池東)神農廟(在信陽州西/北四十里)申伯廟¶
　(在信陽州東北/相傳有申伯塜)息侯廟(在新息廢縣西南一十/里息侯周時息國君)楚王¶
　廟(在信陽州/北七十里)孫叔敖廟(在固始縣西北七十里楚莊/王封叔敖之子於寢丘遂建)¶
　(廟祠焉歳久廟壊漢延熹中復立有碑宋賜額曰遺/愛阮之武詩楚績光輝存簡册漢碑突兀鎖期思風)¶
　(雲會合當年事蕭/皷喧闐此日祠)荆將軍廟(在府城西/祀荆軻)光武廟(在府/城東)¶
　張明府廟(在確山縣北漢平輿令張熹禱/旱焚身而雨後人感而祀之)賈君廟(在/息)¶
<pb:KR2k0008_WYG_031-16a>¶
　(縣後漢賈彪為新息/長有徳政人為立祠)狄梁公廟(在府城南梁公/唐相狄仁傑也)裴晉¶
　公廟(在府城内晉公唐相裴度也/平淮西有功故立廟祀之)三公廟(在府治西/祀唐名臣)¶
　(狄仁傑顔/真卿裴度)顔魯公廟(在府城内顔魯公真卿也唐徳/宗朝奉詔諭李希烈為所殺後)¶
　(家人啟柩見狀貌如生爪甲出手/背鬚髪長數尺歸葬偃師北山)李愬廟(在府城西/愬唐將也)¶
　(俗呼白馬/將軍廟)楊行宻廟(在固始縣獨山/祀吳王楊行宻)司馬温公廟(有/二)¶
　(一在光州儒學有碑一在光山縣治西温公宋司馬/光也洪武六年重建舊祠堂記云光雖僻陋而生司)¶
　(馬温公則光之/為光也大矣)謝顯道廟(在上蔡縣南門外正統五/年因舊址重建顯道名良)¶
　(佐宋上蔡/先生也)閔忠廟(在光州西祀陳亨祖亨祖淮寧人/宋紹興未以兵據淮寧殺金知州)¶
<pb:KR2k0008_WYG_031-16b>¶
　(完顔雅魯以城歸宋宋授知淮寧府後金人攻/城力戰死舉家五十餘人皆死詔立廟賜額)髙興¶
　廟(在府城閭巷口興元/丞相封河南汝陽王)桐栢廟(在新息廢縣南/祀桐柏山之神)靈應¶
　廟(在確山縣西北三十里朗山有碑俗傳漢相/陳平主之宋崇寧初賜額水旱禱之有應)¶
陵墓申伯塜(在信陽州境謝城即申伯封邑/今有二塜相傳以為申伯塜)李斯墓(在/上)¶
　(蔡縣西南二十里宋劉敞詩二世三公何足論憶牽/黄犬出東門天人忌滿由來事枉恃沙丘有舊恩)¶
　翟方進墓(在汝陽縣界内劉敞詩恃法雖深上不疑/蕭踈何事觸刑機主恩未改天心改使者)¶
　(空乘白/馬歸)袁安墓(在府/城東)劉伶墓(在光州北傍有井伶晉/名人相傳死葬此又衛)¶
　(輝府亦/有伶墓)司馬池墓(在光山/縣西南)馬祖常墓(在光州西四十/里葬元中丞馬)¶
<pb:KR2k0008_WYG_031-17a>¶
　(祖常/有碑)孝女墓(在光山縣東世傳唐/氏女負土𦵏父故名)¶
古蹟古息國(在息縣北三十里春秋時息國漢/為新息縣唐置息州元省縣入州)古黄國¶
　(在定城廢縣西一十/二里古黄子國也)古蔡國(在汝陽上蔡二縣界相/傳此為古蔡國李斯墓)¶
　(在城/之東)平輿故城(在府城東汝水南春秋沈子國地漢/置縣汝南郡治此後廢隋復置王世)¶
　(充置輿州唐州/廢元省入汝陽)道城(在確山縣北即/春秋道國地)謝城(在羅山縣/西北六十)¶
　(里周申伯/所封之國)白公城(在息縣其城楚太/子建内舊有廟)吳房城(在遂平/縣春秋)¶
　(為房子國楚有其地吳王闔閭弟夫槩奔楚封於此/故曰房山漢置吳房縣唐以吳元濟叛改曰遂平)¶
　期思城(在固始縣西北七十里古蔣國春秋時為弦/子邑漢英布大夫賁赫封期思侯即此陳置)¶
<pb:KR2k0008_WYG_031-17b>¶
　(邊城郡隋郡廢/改為期思縣)弋陽城(在光州廢定城縣漢為弋陽/國後魏置郡唐光州治此)¶
　宜春城(在府城西南漢舊縣屬/汝南郡晉改曰北宜春)安成故城(在府城東/南汝水北)¶
　(漢舊縣屬汝/南郡晉因之)陽安故城(在息縣西南一十里春秋時/江國漢置陽安縣屬汝南郡)¶
　(晉因/之)富波故城(在府界漢舊縣屬汝南郡/王覇封富波侯即此晉省)[車*犬]縣城(在/廢)¶
　(仙居縣北四十里漢置屬江夏郡惠帝/封黎朱倉為䭾侯即此晉屬弋陽郡)陽城故城(在/府)¶
　(界漢置縣屬汝南/郡東漢省入汝陽)鮦陽故城(在新蔡縣界漢舊縣屬/汝南郡晉屬汝隂郡隋)¶
　(屬淮/陽郡)蔡母城(在信陽州北漢志南陽郡有蔡/陽縣註云莽之母功顯君邑)西平故¶
　城(在西平縣西/漢舊縣治此)武城(在信陽州東北二十五里昔吳/楚之争有武城黒謂令尹子常)¶
<pb:KR2k0008_WYG_031-18a>¶
　(殆武城黒/之所治)曹城(在信陽州南三十五里曹景宗救/兵鑿峴口時所築其地今名曹店)茹¶
　由故城(在光山縣南六十/里晉安帝置縣)朗陵故城(在確山縣西南/三十五里漢置)¶
　(縣晉封何曾為/朗陵公即此)四望城(在確山縣東南後魏王肅/於四望陂南築之以禦梁)淮¶
　源城(在信陽州西北六十五里北齊置慕/化縣及淮安郡隋郡廢改縣曰淮源)安昌城(在/信)¶
　(陽州西漢置縣屬汝南/郡張禹封安昌侯即此)髙安城(在羅山縣西南一百/里北齊縣隋初廢)¶
　烏疊城(在信陽州北六十五里十/道四番志申州有此城)黄川故城(在光山/縣舊為)¶
　(郡梁/廢)廢澮州(在固始縣北齊置北建州/後周改置澮州隋初廢)廢弦州(在光/州廢)¶
　(定城縣唐/初置尋廢)廢南羅州(在信陽州南十里本漢□縣地/梁置西汝南郡隋省唐置南羅)¶
<pb:KR2k0008_WYG_031-18b>¶
　(州尋/廢)褒信廢縣(在息縣東北本漢郾縣地東漢析置/此縣劉宋改曰包信隋復舊唐改曰)¶
　(包孚元省/入息州)汝南廢縣(唐貞元中割汝陽置縣在汝/水之南元和中省入汝陽)仙¶
　居廢縣(在光山縣本梁宋安縣隋廢唐初/復置後更名仙居宋省入光山)西陽廢縣¶
　(在光山縣西二十里漢置縣/屬江夏郡晉弋陽郡治此)鍾武廢縣(在信陽州西/南漢置屬江)¶
　(夏郡臧官徇鍾武竹/里皆下之即此晉省)鍾山廢縣(在信陽州東南十八/里本漢□縣地屬江)¶
　(夏郡北齊置齊安縣及郡隋/改曰鍾山縣宋省入信陽)大吕亭(在新蔡縣界東漢/郡國志云故吕侯)¶
　(國也縣東北有櫟亭左/傳吳伐楚入櫟即此)黄歇宅(光州州治是楚考烈/王賜春申君黄歇淮)¶
　(北地十二縣故有宅在此又州/東三里河北岸有春申君丹鑪)王粲宅(在府城内閭/巷口西有古)¶
<pb:KR2k0008_WYG_031-19a>¶
　(井世傳魏王粲/嘗寓居於此)陳堯叟宅(在汝陽縣東北在城保堯/叟宋名臣嘗寓居於此)¶
　二孝莊(在汝陽縣西漢孝/子蔡順董永所居)月旦里(在汝陽縣東北漢/許䖍許劭兄弟所)¶
　(居故名二龍/鄉月旦里)東龍門(在光州定城廢/縣西南二十里)西龍門(在光州/定城廢)¶
　(縣西南二/百三十里)白雪驛(在信陽州東宋鄭文寳自工部謫/監郢州京山縣税過此題詩曰得)¶
　(罪前朝出粉閣五原功業有誰知年/餘放逐無人識白雪闗頭一望時)相公園(在信陽/州治後)¶
　(宋范純仁為守日創此園種花木/為燕逰勝地後人因以相公名之)珉玉坑(在息縣西/北舊出珉)¶
　(玉其色㓗白堪為器物隋時置官採之唐/時為淮水所没開元中淮水東移坑重出)平淮西碑¶
　(在府城内裴晉公廟中唐韓愈撰文多歸功裴度李/愬妻唐安公主女也出入禁中訴碑不實憲宗詔斵)¶
<pb:KR2k0008_WYG_031-19b>¶
　(其文更命叚文昌為之宋知州陳珦磨去叚文仍刻/韓文蘇軾詩淮西功業冠吾唐吏部文章日月光千)¶
　(載㫁碑人膾炙不知世有叚文昌/孫覺謂退之此文叙如書銘如詩)¶
名宦周蔡仲(武王封叔度於蔡後挾武庚作亂周公放/之其子胡改行率徳成王復封之蔡是為)¶
　(蔡/仲)吕侯(穆王時吕侯言於王徙下/蔡作脩刑辟命曰甫刑)端木賜(春秋時為/魏信陽宰)¶
　(將行辭孔子孔子曰勤之慎之吾聞知為吏/者奉法以利民不知為吏者枉法以侵民)漢鄭當¶
　時(武帝時汝南太守有善財/聲數歳以官卒家亡餘)張敞(宣帝時豫州刺史/數上事有忠言)召¶
　信臣(上蔡長視民如/子所居見稱)冦恂(建武初汝南太守討平盜/賊郡界清净乃大脩學校)¶
　(教生徒聘能為左氏/春秋者親受業焉)杜詩(建武初自沛郡都尉轉/汝南都尉所至稱治)馬¶
<pb:KR2k0008_WYG_031-20a>¶
　宫(汝南刺史以寛大為政閭里/巨細無所不燭治聲流聞)鄧晨(建武中汝南太/守興鴻郤陂數)¶
　(千頃汝土以&KR0907;魚/稻之饒流衍他郡)歐陽歙(建武間汝南太守推用賢/俊政稱異迹歙傳尚書學)¶
　(在郡教授/數百人)鮑昱(永平中汝南太守郡多陂池歳决壊/昱乃上作方梁石洫水常饒足溉田)¶
　(倍多人/以&KR0907;富)張敏(建初中汝南太守清約不/煩用刑平正有理能名)何敞(和帝時/汝南太)¶
　(守以寛和為政顯孝悌有義行者及斷寃獄郡中無/怨聲百姓化其恩禮又脩理鮦陽舊渠百姓頼其利)¶
　(吏民共刻/石頌徳)王龔(延光初汝南太守政崇温和好才愛/士引進郡人黄憲陳蕃等後進知名)¶
　(之士莫/不歸心)鐔顯(安帝時豫州刺史時天下饑荒競為盜/賊州界收捕且萬餘人顯愍其困窮自)¶
　(陷刑辟輙擅赦/之因自劾奏)王堂(汝南太守搜才禮士委誠/求當不茍自專郡内稱治)胡廣¶
<pb:KR2k0008_WYG_031-20b>¶
　(順帝時汝南太/守有安静之政)周景(桓帝時豫州刺史好賢愛/士其㧞才薦善常恐不及)賈彪¶
　(延熹中新息長小民貧窶多不養子彪嚴為之制數/年養子千數僉曰賈父所長生男曰賈子女曰賈女)¶
　楊秉(豫州刺史計日受俸餘禄不入/私門以廉㓗稱治為當時最)宗資(桓帝時汝/南太守委)¶
　(任功曹范滂推功於滂不伐/其美任善之名聞於海内)尹勲(汝南太守上書解/釋范滂袁忠等黨)¶
　(禁士論/多之)楊竒(靈帝時汝南太守持身㢘介/專以慈祥為政郡中稱治)黄琬(中平/初豫)¶
　(州牧時冦賊陸梁州境彫殘琬/討擊平之大震政績為天下表)王允(豫州刺史奏除/禁黨討擊黄巾)¶
　(别帥大破之/降數十萬人)巴肅(察孝廉厯頓縣令以郡/守非人辭去改貝丘長)三國滿寵¶
　(魏汝南太守時袁紹盛於河朔而汝南紹本郡門生/賔客擁兵拒守寵討平之領豫州刺史有徳政後徙)¶
<pb:KR2k0008_WYG_031-21a>¶
　(都督揚州汝南兵民/戀慕多奔随道路)賈逵(魏黄初中豫州刺史考績/二千石以下不如法奏免)¶
　(文帝稱為真刺史布告天下以豫州為法州與吳接/逵脩軍旅内理民事造為陂渠及卒吏民追思為刻)¶
　(石立/祠)田豫(魏朗陵令遷弋陽太守有治政/後汝南聞其卒為畫像立碑)晉王沈(以/尚)¶
　(書監豫州諸軍事豫州刺史至鎮下教百姓稱頌又/按賈逵以來諸施行擇其善者而從之於是九郡之)¶
　(士咸悦道教/移風易俗)謝萬(豫州刺史王羲之與桓温箋曰謝/萬處廊廟叅諷議故是後來偉器)¶
　(而今屈其邁往之氣以/俯順荒餘近是違才矣)劉毅(豫州刺史初桓𤣥於南/州起齋悉畫盤龍於其)¶
　(上號為盤龍齋毅小/字盤龍至是遂居之)南北朝張萇年(後魏汝南太守/郡人有兄弟分)¶
　(一牛争訟不能決者萇年賜以已牛一/頭使均之於是境中相戒咸至敬讓)司馬悦(後魏/豫州)¶
<pb:KR2k0008_WYG_031-21b>¶
　(刺史汝南有董毛奴者齎錢五千死於道疑張湜刼/殺湜懼掠誣服悦引見毛奴兄靈之詢當時所遺曰)¶
　(惟一刀鞘召刀匠詢之知為董/及祖刀收及祖詰之果伏罪)王肅(後魏太和中豫/州刺史嘗於四)¶
　(望陂築城以禦梁於是梁刺史羊/鴉仁以粮運㫁絶棄懸瓠歸義陽)辛穆(後魏汝陽太/守遇水澇人)¶
　(飢表請輕租賦勑/聽以小絹為租)曹世表(後魏東豫州刺史有威/愛臨官省約百姓安之)張¶
　普惠(後魏東豫州刺史奸/盜不作治聲流聞)夏侯䕫(梁豫州刺史立堰/溉田境内頼之夔)¶
　(兄亶先經此任有恩惠百姓歌曰我之/有州頼得夏侯前昆後弟布政優游)隋公孫景茂¶
　(息州刺史法令清净徳化大行屬平陳之役征人多/病景茂减俸為粥藥賑濟頼全活者以千數髙祖嘉)¶
　(之詔宣/示天下)梁洋(息州刺史有徳政叅軍/裴洋與州人建塔作碑)唐狄仁傑(豫州/刺史)¶
<pb:KR2k0008_WYG_031-22a>¶
　(時越王兵敗支黨餘二千人論死仁傑宻䟽申理詔/悉謫戍邊囚出寧州相與哭碑下齋三日乃去至流)¶
　(所亦為/立碑)盧從愿(𤣥宗時豫州刺史為政嚴簡/奏課為天下第一璽書勞問)姚崇(與/宋)¶
　(璟謀出太平公主貶申州刺史/崇雖被黜而聲名自此昭著)潘好禮(上蔡令有治/最後遷豫州)¶
　(刺史勤力於治/清㢘無所私)柴再用(吳楊光州刺史天祐初朱全/全忠攻淮南抵光州再用嚴)¶
　(設守備俟其度淮而北/抄其後軍斬獲萬計)宋栁開(雍熈中上蔡令㑹王/師北征部送軍糧至)¶
　(涿州因上書願效死邊/鄙遂除殿中侍御史)吕端(太宗時知蔡州有善政/及代吏民列奏借留)¶
　辛仲甫(雍熙中知光州善於聽斷遇事立決/待民以寛大御軍以威嚴兩盡其道)史珪(光/州)¶
　(刺史㑹歳飢淮蔡民流入州境珪不待聞即倉減價/以糶所全活甚衆吏民詣闕請植碑頌徳者數百人)¶
<pb:KR2k0008_WYG_031-22b>¶
　司馬池(天禧中知光山縣於民/有信事不俟催促而集)王堯臣(天聖初知光/州歳旱盜發)¶
　(民倉法當死堯臣曰此飢民求/食荒政所當恤遂以減死論)袁廓(西平縣主簿勾/稽漏籍得民丁)¶
　(萬餘州將薦其勤職就遷上蔡令/又以課最擢太子右賛善大夫)吳育(知蔡州設伍/保法以檢制)¶
　(盜賊時有告妖人千數聚確山者詔遣中使往捕育/曰此特鄉民用浮屠法相聚利錢財爾一弓手召之)¶
　(可致頃之召千人至械送闕/下皆無罪釋之而告者伏辜)富弼(以大學士徙知蔡/州不以名位自驕)¶
　(專意民事/有情必達)魯有開(知確山縣大姓把持官政有開治/其最甚者遂以無事興廢陂溉田)¶
　(數千頃富弼守蔡薦之以為/有古循吏風後又知信陽軍)歐陽脩(知蔡州初鎮太/原自請易蔡州)¶
　(大畧曰時多喜新竒而臣惟守/拙衆方興功利而臣惟循常)孫瑜(知蔡州毀吳元/濟像以其祠事)¶
<pb:KR2k0008_WYG_031-23a>¶
　(裴度大水縁城隙入瑜使囊/沙數千扞其衝城得弗壊)劉敞(通判蔡州鑿池開/河以利灌溉其弟)¶
　(攽亦知是州文章/政事侔古循吏)丁諷(治平中知蔡州設法賑飢活/者六十萬人籍為兵者又數)¶
　(千詔移知亳州蔡人攀慕號呼事聞復/還任及代去閉城拆橋不得行者累日)王質(知蔡州/清浄慈)¶
　(惠為政不苛毀吳元濟廟更立狄/仁傑李愬像祠之蔡人號為雙廟)吕公著(治平中知/蔡州釀水)¶
　(泉灌田易軍營草舍以瓦脩/孔子廟薦舉孝行善政為多)范純仁(神宗時知信陽/軍以治行著吏)¶
　(民悦/服)劉安世(元祐中知信/陽軍有治行)傅堯俞(知新息縣清而不/耀直而不激司馬)¶
　(光稱/其賢)歐陽棐(知蔡州蔡地薄賦重轉運使又為覆折/之會有詔禁止佐吏憚使者不敢從棐)¶
　(曰若憚而不行何以/為長吏命即日行之)盧士宏(知信陽軍官捕為妖術/者餘黨懼及羣聚山谷)¶
<pb:KR2k0008_WYG_031-23b>¶
　(間士宏請减其罪/招之即相率歸)向宗回(徽宗時知蔡州擒劇賊并/其黨類歳飢發廩興役飢)¶
　(者得濟而官/舍帑廩一新)劉紹先(靖康初京城失守紹先以兵數/千屯光州故是時諸郡多破而)¶
　(光得/獨全)葛宻(光州推官豪民李新殺人嫁其罪於邑民/葛華獄具宻得其情出之法當賞宻白州)¶
　(使勿/言)王聞詩(知光州盡心民事能守其父十/開家法去官民思慕之不忘)柴中行¶
　(嘉定中知光州嚴保伍精閱習増闢屯田城壕/營砦器械糗糧百爾具備治行為淮右最)王霆¶
　(知光州時北兵至民奔遁相屬霆分遣問探/整飭戰守之具大戰于謝令橋光人遂安)元張昇¶
　(至大中知汝寧府民有告寄束書於其家者踰三年/取閲有禁書一編且記里中大家姓名於上昇亟呼)¶
　(吏焚其書曰妄言誣/民且再更赦矣勿論)李不作(西平縣尹化民以徳不/尚威嚴民興禮讓暇日)¶
<pb:KR2k0008_WYG_031-24a>¶
　(聚徒親為講授人皆以不學為耻汝/水泛溢率民築防補罅其患遂息)和元恕(西平縣/尹勸農)¶
　(興學折節好賢不為表襮民有訟不厪鞭朴惟諭/以曲直人知改悔在任五年公無負租蝗不入境)本¶
　朝萬孟雅(洪武初汝寧知府㢘公威厲吏民畏服/奏清天下户口禁除奸弊時稱其能)詹¶
　俊(洪武初汝寧通判公勤正直以興學勸農為先務/嘗役所部築墻得錢一窖以獻俊不納曰汝民貧)¶
　(幸得此宜各分去後以疾告歸耆/民遮道登舟挽留涕泣不忍别)沈義(洪武間確山/知縣操守㢘)¶
　(介好尚儒雅興學勸農愛民如/子不一年風氣和洽風俗淳美)胡壽安(洪武間信陽/知縣飭謹有)¶
　(幹才嘗暴風連日傷禾稼阻漕運壽安齋/戒禱之即日止息數年在官不以家隨)張庸(遂平/知縣)¶
　(持身㢘潔處心正大自蒞政以來邑無墮業/之民歳無飢寒之患生理日廣遂臻富庻)李興邦¶
<pb:KR2k0008_WYG_031-24b>¶
　(永樂初知汝寧府知吏弊民艱凡催辦公務不遣人/下屬惟發信牌皆依期完集政譽赫然及滿去民挽)¶
　(留不/忍釋)蔣良輔(羅山知縣凡有科差量户貧富多寡適/均民有争訟以至公㫁之脩舉廢墜不)¶
　(勞民傷財/政聲口振)宜仲庸(息縣知縣優於政事凡有科辦必/誓於神是以官無墮事民無怨辭)¶
　(尤留心學校勉勵/生徒多底成材)唐亨(永樂初知光州練達政体勤/謹自勵綽著能聲  省志)¶
　申達(永樂中知汝寧府練達時政善革奸弊吏畏民/懐汝民素勤耕稼不通貿易創立集塲軍民便)¶
　(之志/省)甘鏞(永樂中西平縣典史政宜于/民用薦陞監察御史  省志)李敏(宣徳間/汝寧知)¶
　(府有善政陞去汝民追送者萬/餘人挽留不忍舍  省志)殷謙(天順初知汝寧/府政宜于民憂)¶
　(去汝之父老擁其馬不能行/争取鞭鐙懸于治門  省志)王敬(天順初西平知縣/剛果有為吏畏民)¶
<pb:KR2k0008_WYG_031-25a>¶
　(服志/省)侯源(天順末主固始縣薄在/任五年以績著  省志)紀振(正統間汝寧/府儒學教授)¶
　(制行端㓗理學優長造就/生徒咸底于成  省志)胡如𤾉(成化初信陽州知/州愛人以徳喜怒)¶
　(不形民至今/思之  省志)桂榮(成化中固始縣丞慈愛得民/因名之曰桂惜民因  省志)¶
流寓楊愔(𢎞農人其伯父椿津遭爾朱榮之難愔變姓/名自稱劉士安之光州以講誦為業北齊神)¶
　(武遺書慰諭仍令光州刺史/奚思業以禮資送後為名相)穆脩(宋鄆州人㓜嗜學/徙寓汝陽嘗受易)¶
　(於种放真宗東封以經行之士賜進士出身調泰州/理掾恃才忤監郡得罪遇赦敘潁州文學㕘軍時學)¶
　(者從事聲律脩獨以古文為/倡一時士大夫翕然稱之)任諒(宋眉山人徒汝陽/九歳而孤舅欲奪)¶
　(母志諒挽衣泣曰豈有為人子不能養其親者乎母/為感動而止力學自奮累官龍圖閣直學士知京兆)¶
<pb:KR2k0008_WYG_031-25b>¶
　(府初朝廷將有事於燕諒曰中/國豈有憂乎後果如其所言)馬祖常(西域人父潤/同知漳州路)¶
　(家于光州祖常七歳知學延祐初廷試第二授應奉/翰林文字累官御史中丞卒贈魏郡公謚文貞祖常)¶
　(立朝多所建明工文章務去陳腐自成一家言詩/尤圓宻清麗有文集文宗謂中原碩儒唯祖常云)張¶
　桓(藁城人父木知汝寧府因家焉桓以國子生累官/陜西行臺御史以言事不合去汝寧盜起恒避居)¶
　(確山賊知其名羅拜請為帥弗聽囚六日乃擁至渠/魁前桓與抗論逆順賊刺殺之後語人曰張御史真)¶
　(鐡漢害之可惜事聞/贈禮部尚書謚忠潔)曹翼(本湖廣蘄州人永樂甲辰/進士累官副都御史占籍)¶
　(光州子珣進士仕至/江西右㕘議  省志)¶
人物周曹䘏(春秋蔡人孔子弟子樂道明義唐/𤣥宗贈曹伯宋真宗加封上蔡侯)漆雕開¶
<pb:KR2k0008_WYG_031-26a>¶
　(春秋蔡人孔子弟子孔子嘗使之仕對曰吾斯之未/能信其器不安於小成孔子悦之唐𤣥宗贈滕伯宋)¶
　(真宗加封/平輿侯)秦冉(春秋蔡人孔子弟子徳藝有成唐𤣥/宗贈彭衙伯宋真宗加封新息侯)¶
　孫叔敖(春秋楚人嘗見兩頭蛇殺而埋之歸曰聞見/兩頭蛇者死恐他人又見已埋之矣母曰有)¶
　(隂徳者天報以福比長虞丘相進之於楚莊王以自/代為楚相而莊王卒以伯其子封於寢丘四百戸以)¶
　(奉其祀後/十世不絶)黄歇(戰國楚人事楚考烈王封春申君既/相楚與孟嘗君等方争下士招致賔)¶
　(客以相傾奪食/客至三千餘人)陳勝(汝南陽城人少時嘗與人傭耕/秦二世發閭左戍漁陽勝與陽)¶
　(夏吳廣度失期法當斬乃謀舉事行至陳據之勝自/立為王號張楚廣為假王監諸軍山東兵皆起卒以)¶
　(亡/秦)漢吳公(汝南上蔡人文帝時為河南守/治平為天下第一徴為廷尉)周燕(汝南/安成)¶
<pb:KR2k0008_WYG_031-26b>¶
　(人為郡決曹掾太守欲枉殺囚燕諌不從囚家守闕/稱寃詔遣覆考燕見太守曰願謹文書皆著燕名府)¶
　(君但言時病而已乃收燕繫獄遂/不食而死五子皆至刺史太守)桓寛(汝南人博通/經傳推衍鹽)¶
　(鐡之議著數萬言/以成一家之法)翟方進(汝南上蔡人以射策甲科/為郎累遷丞相司直舉劾)¶
　(旬歳間免兩司隸朝廷憚之永始中拜相以儒雅縁/飾吏事號通明相封髙陵侯子義元始中為東郡太)¶
　(守王莽簒弑/義起兵討之)周防(汝南汝陽人師事徐州刺史盖豫/受古文尚書舉孝㢘拜郎中撰尚)¶
　(書雜記三十二篇太尉張/禹薦為博士遷陳留太守)蔡順(汝南人以至孝稱嘗/出求薪母噬指順即)¶
　(心動馳歸王莽末人相食順拾桑椹赤黒異器賊問/故順曰黒者奉母赤者自食賊遺米受而不食母終)¶
　(未葬火逼其舍順伏棺號哭火遂越他舍母平生畏/雷震順輙圜塜泣曰順在此舉孝廉不就年八十終)¶
<pb:KR2k0008_WYG_031-27a>¶
　(於/家)鄭敬(汝南人與同郡郅惲隠於弋陽山中惲志在/從政喟然嘆曰天生俊士以為人也子從我)¶
　(為伊吕乎將為巢由而父老堯舜/乎敬曰吾足矣惲告别而去)郭憲(汝南人事光/武為光禄勲)¶
　(帝自將征隗囂憲諌曰東方初定車駕未可逺征㧞/佩刀㫁車靮帝不從遂上隴其後潁川兵起乃還歎)¶
　(曰恨不用/郭憲之言)郅惲(汝南西平人舉孝廉為上東門侯光/武嘗出獵夜還惲拒闗不納乃囬從)¶
　(東中門入明日惲上書諌奏八賜布百匹貶東中門/候為尉後授皇太子韓詩侍講殿中遷長沙太守子)¶
　(夀以亷能稱官/至尚書僕射)髙獲(汝南新息人游學京師與光武/有素師事司徒歐陽歙歙下獄)¶
　(當斷獲帶鉄鑕詣闕為請光武謂曰朕欲用子宜改/常性獲對曰臣受性於父母不可改之於今出即辭)¶
　(去三公争辟不應獲善天文/遁甲能役鬼神所言多驗)周嘉(燕四世孫仕為郡/主簿王莽末羣賊)¶
<pb:KR2k0008_WYG_031-27b>¶
　(入汝陽嘉從太守何敞討賊白刄交集嘉以身捍敞/後舉孝廉拜尚書郎光武問以遭難之事稱為長者)¶
　(遷零陵太守及卒吏民立祠從弟暢為河南尹歳旱/乆禱無應暢收葬客死骸骨凡萬餘人應時澍雨位)¶
　(至光/禄勲)戴憑(平輿人習京氏易舉明經徴拜侍中建武/中正旦朝賀帝令羣臣能説經者更相難)¶
　(詰義有弗通輙奪席以益通者慿遂重坐/五十餘席故京師語曰解經不窮戴侍中)王琳(汝南/人年)¶
　(十餘歳父母俱喪遭亂鄉隣迯竄唯琳兄弟獨守塚/廬號泣不絶弟季出遇赤眉將殺之琳自縳請先季)¶
　(死賊矜而放遣後辟/為司徒府薦士而退)張劭(汝陽人與范式為友式謂/劭曰後二年當過拜尊親)¶
　(至期劭白母具鷄黍待之至曰式果至升堂拜母盡/歡而别劭死見夣於式曰吾以某日死式即素服會)¶
　(葬式至棺起世/謂之死生交)鍾興(汝南汝陽人從丁恭受春秋光/武召拜左中郎將詔定春秋章)¶
<pb:KR2k0008_WYG_031-28a>¶
　(句以授皇太子文使宗室諸侯從興受章句封闗内/侯興自以無功不敢受帝曰教訓太子及諸王侯非)¶
　(大功耶興讓其師丁恭於/是復封恭而興遂固辭)袁安(汝南汝陽人祖父良/習孟氏易平帝時舉)¶
　(明經官至成武令安傳父學嘗客洛陽值大雪僵卧/不出舉孝亷除平隂長任城令永平中拜楚郡太守)¶
　(歳餘徴為河南尹未嘗以贓罪鞠人累/遷司徒子敞孫湯曽孫逢四世三公)周磐(汝南安/成人好)¶
　(禮有行居貧養母和帝末就孝亷舉拜謁者除任城/長遷陽夏重合令後思母棄官還鄉里母没哀毀服)¶
　(終廬冢側教授/生徒以終其身)薛包(汝南人喪母以孝聞及父娶後/妻憎包分出之包日夜號泣旦)¶
　(入灑掃父母慚而還之後弟子求分財異居包不能/止乃中分其財弟子數破産輙復賑給後拜侍中稱)¶
　(疾不起有詔賜告/歸家禮如毛義)周爕(汝南安成人燕之後生有醜/狀駭人母欲棄之父不聽在)¶
<pb:KR2k0008_WYG_031-28b>¶
　(髫鬌知廉譲十歳通詩長精禮易不讀非聖書非身/所耕漁不食舉孝廉賢良方正安帝又以𤣥纁羔幣)¶
　(聘之皆/以疾辭)陳蕃(汝南平輿人年十五閑處一室無穢不/治父友薛勤曰何不灑掃曰大丈夫當)¶
　(掃除天下安事一室後舉孝亷累官樂安太守郡有/髙士周璆蕃為置一榻去則懸之為豫章太守待徐)¶
　(穉亦然累遷光禄勲後為尚書僕射遷/太尉竇后臨朝復為太傅錄尚書事)黄憲(汝南慎/陽人安)¶
　(帝朝舉孝廉不就陳蕃周舉常相謂曰時月之間不/見黄生鄙吝之萌復存於心郭泰曰叔度汪汪若千)¶
　(頃陂澄之不清淆之不濁不可/量也叔度憲字天下號曰徴君)戴良(慎陽人曽祖遵/平帝時為侍御)¶
　(史王莽簒位稱病歸里家富好施尚俠時稱為闗東/大豪良才既髙達而議論尚竒舉孝亷不就再辟司)¶
　(空府不至州郡迫之遂迯入/江夏山優游不仕以壽終)周舉(防子&KR1086;貌短陋而/愽學洽聞為儒者)¶
<pb:KR2k0008_WYG_031-29a>¶
　(所宗順帝時舉茂才為平丘令尚書言當世得失帝/置章御坐以為規戒遷并州刺史革其禁火風俗陽)¶
　(嘉中徴拜尚書/後拜光禄大夫)周勰(舉子少尚𤣥虚時梁冀貴盛被/徴命者莫敢不聽唯勰前後三)¶
　(辟竟不能屈常隠處杜絶人事巷生荆棘十有/餘歳至延熹初乃開門延賔及秋而梁冀誅)應劭¶
　(汝南人慱覧洽聞刪定律令著漢官儀又撰/風俗通以辯物類名號獻帝朝拜軍謀太尉)袁閎(安/𤣥)¶
　(孫少厲行苦身脩節累徵不應居處窄陋以畊學為/業延熹末黨事起閎潜土室十八年黄巾賊起攻没)¶
　(郡縣相約不入其鄉里人就/閎避難者皆得全免弟忠𢎞)袁忠(閎弟初平中為沛/相以清亮稱及天)¶
　(下亂棄官居㑹稽孫策破㑹稽遂浮海投交趾獻帝/都許徴為衛尉未至而卒子祕從太守趙謙擊黄巾)¶
　(與功曹封觀等七人皆/死詔旌祕等門曰七賢)蔡𤣥(汝南人學通五經門徒/千人其著錄者萬人徴)¶
<pb:KR2k0008_WYG_031-29b>¶
　(辟不就順帝時徴拜議郎講論五/經同異遷侍郎出為𢎞農太守)郭亮(朗陵人童年/游洛陽時太)¶
　(尉李固以忤梁冀被誅冀告戒有敢收尸者加其罪往/亮以固弟子自提鈇鉞詣闕上書乞收固尸不許因)¶
　(臨哭守喪不去太后聞而憐之/乃聽禭歛歸葬由是顯名于時)袁紹(安四世孫有姿/貌威容愛士養)¶
　(名既累世台司賔客所歸加傾心折節莫不争赴/其庭士無貴賤與之抗禮輜軿柴轂填接街陌)袁¶
　術(汝陽人紹從子曾祖陽司徒太尉父逢累遷司空/術舉孝廉累官至河南尹董卓謀廢立術奔南陽)¶
　(劉表上術為南陽太守術又表孫堅領/豫州刺史率兵破董卓後為曺操所敗)許劭(汝南平/輿人少)¶
　(峻名節好覈論鄉黨人物每月輙更其品題故汝南/俗有月旦評初為郡功曺太守徐璆甚敬之府中聞)¶
　(劭為吏莫不改操飭行司空楊彪辟舉方正敦樸焉/徴不就劭兄䖍亦知名汝南人稱平輿淵有二龍)三¶
<pb:KR2k0008_WYG_031-30a>¶
　國許靖(劭從兄少與劭俱有人倫臧否之稱舉孝㢘/除尚書郎典選舉尚書周毖與共謀議董卓)¶
　(誅毖靖走會稽後徙交州劉璋在蜀招致為巴郡太/守昭烈克蜀以靖為左將軍長史累進至太傅為司)¶
　(徒/)郭憲(西平人建安中署郡功曺韓約失衆從𦍑中/還依憲衆人多欲取約以邀功憲曰人窮來)¶
　(歸我云何厄之後約病死田樂等就斬約頭送之魏/王操欲條疏憲名憲不肯操嘆其忠義併與樂等賜)¶
　(爵闗/内侯)來敏(義陽人涉獵書籍善左氏春秋尤精於倉/雅訓詁昭烈定益州以為典學校尉遷光)¶
　(禄大夫以耆宿學士見/禮於時雖屢廢而復起)費禕(江夏□縣人在益士與/董允齊名蜀漢後主時)¶
　(為黄門侍郎後代蔣琬為尚/書令當國功名畧與琬比)吕䝉(汝南富波人少依/姊夫鄧當擊賊孫)¶
　(策召見引置左右當死張昭薦䝉代當拜别部司馬/從征黄祖有功又與周瑜程普等破曺操於南郡數)¶
<pb:KR2k0008_WYG_031-30b>¶
　(進竒計大敗蜀兵/定荆州封零陵侯)胡綜(固始人仕吳為鄂長後典軍/國宻事蜀漢聞孫權踐祚遣)¶
　(使申前好綜為盟文文義甚美官至偏將軍兼左執/法自權統事諸文誥策命隣國書符畧皆綜所造)¶
　晉和嶠(西平人父逌魏吏部尚書嶠有盛名庾顗嘆/曰嶠森森如千丈松有棟梁之用武帝時為)¶
　(給事黄門侍郎遷中書令惠帝即位拜太子少/傅嶠家産豊富而性至吝杜預以為有錢癖)周浚¶
　(汝南安成人性果烈以才理見知仕晉為揚州刺史/隨王渾伐吳吳平以功封成武侯鎮秣陵遷侍中三)¶
　(子顗嵩謨武帝嘗問浚卿宗後生稱誰為可答曰臣/叔父子恢稱重臣宗從父子馥稱清臣宗武帝並召)¶
　(用/之)周顗(浚子少有重名神采秀徹元帝鎮江左請為/軍&KR1460;祭酒累遷尚書左僕射為䕶軍將軍王)¶
　(𨗳甚器重之逮王敦構逆顗以忠義/折之遂被害弟嵩累官御史中丞)干寳(新蔡人徙/嘉興祖統)¶
<pb:KR2k0008_WYG_031-31a>¶
　(吳奮武將軍寳博覽書記為著作郎平杜弢有功賜/爵闗内侯累遷散騎常侍著晉記三十卷咸稱良史)¶
　(著搜神記三十卷劉惔曰卿可謂鬼之董狐/又為春秋左氏外傳註周官周易凡數十篇)孟嘉(江/夏)¶
　(□縣人永和中為桓温府叅軍九日温宴龍山風吹/嘉㡌落初不自覺温使賔佐為文嘲之嘉為文以解)¶
　(之敏妙超羣出/人意表遷長史)畢卓(汝隂鮦陽人少希放達太興末/為吏部郎常飲酒廢職卓嘗謂)¶
　(人曰得酒滿四百斛船右手持酒盃左手持蟹螯拍/浮酒船中便足了一生矣及過江為温嶠平南長史)¶
　(與阮孚等/為八達)周訪(汝南人少沉毅周窮振乏家無餘財/元帝渡江㕘鎮東軍事領兵屯潯陽)¶
　(鄂陵討華軼杜弢二寇遷荆州刺史長子撫有父風/撫子楚楚子瓊有將畧三世皆為將軍瓊子虓領梓)¶
　(潼太/守)朱序(義陽人寜康初拜梁州刺史鎮襄陽是歳/苻堅遣其將苻丕等率衆圍序序母韓自)¶
<pb:KR2k0008_WYG_031-31b>¶
　(登城履行謂西北角當先受敝遂領百餘婢并城於/其角斜築城賊果攻破西北角衆守新築城丕遂引)¶
　(退/)李充(汝南人兄弟六人易衣而出竟曰而食其妻/竊欲分異充請呼隣里親戚共訣妻信之既)¶
　(召至充乃前跪以/妻言白母出之)南北朝周顒(顗七世孫善老易清/貧寡欲隐於建康之)¶
　(鍾山每賔客㑹同顒虚席晤語辭韻如流聽者忘倦/終日長蔬王儉問曰卿山中何所食顒曰赤米白塩)¶
　(緑葵紫蓼後起為國/子博士著四聲切韻)朱脩之(汝南義陽人仕宋隨右/軍劉彦之北侵留戍滑)¶
　(臺為魏所攻城陷被軌太武嘉其節以為雲中鎮将/妻以宗室女脩之潜謀南歸泛海至東萊宋以為黄)¶
　(門侍郎累遷雍州刺史加/都督政在寛簡士庶悦附)董紹(鮦陽人起家四門博/士累遷兼中書舍人)¶
　(為魏宣武所知豫州城人白早生以城南叛紹慰勞/為賊鎖送江東梁武使勞之云忠臣孝子不可無之)¶
<pb:KR2k0008_WYG_031-32a>¶
　(今當聽卿還國紹還申梁武之志欲/以宿豫還魏魏以漢中見歸魏不許)楊纂(廣寧人少/慷慨有志)¶
　(畧勇力兼人徙北齊神武起兵信都以功遷武州刺/史後入闗周文授以征南將軍累封隴東郡公進柱)¶
　(國大將軍纂性質樸不識文字但推誠信吏/人懐其忠恕子睿位至上柱國漁陽郡公)周炅(汝/南)¶
　(安成人有將帥才仕陳累遷都督江州刺史進爵為/侯田隴叔以江北叛入于齊炅討斬之盡復江北之)¶
　(地號平/北將軍)隋周法尚(炅次子果勁有風槩始讀兵書為/定襄大守煬帝幸榆林内史令元)¶
　(壽請御容外分二十四軍法尚曰結為方陣四面外/抵六宫及百官家口並在其門車騎為壁壘此與據)¶
　(城何異若戰而㨗抽騎追奔/㦯戰不利屯營自守帝善之)唐周允元(豫州安成人/武后時為御)¶
　(史中丞同鳯閣鸞臺平章事後宴宰相詔陳書傳善/言允元曰耻其君不如堯舜武三思劾奏語指斥后)¶
<pb:KR2k0008_WYG_031-32b>¶
　(曰聞其言足以/戒安得為過)袁滋(蔡州朗山人陳侍中憲之後强/學博記建中初起授試校書郎)¶
　(累遷尚書右丞拜中書侍/郎同平章事封淮陽郡公)周墀(汝南人第進士為監/察御史集賢殿學士)¶
　(長史屬辭髙古文宗雅重之累遷中書侍郎議河湟/事不合罷為劔南東川節度使鄭顥言于帝曰世謂)¶
　(墀直言相亦以直言免帝悟加/拜檢校尚書右僕射卒贈司徒)劉仁安(上蔡人仕為/潮州刺史因)¶
　(家嶺表生子謙累官封州刺史謙生隐唐末為/留後梁開平初兼静海軍節度使封南海王)王潮¶
　(光州固始人與弟審邽審知並以材氣知名僖宗時/舉兵畧定閩地昭宗假潮福建觀察使乃作四門義)¶
　(學還流亡定賦歛遣吏勸農人皆安之後為威武/軍節度使審邽為泉州刺史審知梁以為閩王)五¶
　代王延嗣(光州人唐亡唐太祖拜王審知中書令封/閩王延嗣力諌曰義不帝秦此其時也時)¶
<pb:KR2k0008_WYG_031-33a>¶
　(强藩巨鎮僣號審知有效顰之意延嗣極諌審知/雖不樂其言然終其身不失臣節延嗣之力也)宋¶
　王彬(固始人淳化中進士為雍丘尉通判筠州歴知/撫州徙潭州所至能推恩行刊剗煩去蠧後歴)¶
　(京西河北京東河東陜西/轉運使遷至太常少卿)宗翼(蔡州上蔡人父為虞/城主簿因家焉翼篤)¶
　(孝恭謹負米養母好學强記經籍一見即能黙寫學/歐陽顔栁書背得其楷法能屬文隐而不仕家無斗)¶
　(粟怡怡如也戚同文謂其有古人風卒年/八十餘子度舉進士官至西京轉運使)孫何(汝陽/人篤)¶
　(孝嗜古十五能屬文與丁謂齊名時號孫丁舉進士/禮部廷試俱第一通判峽州遷右司諌真宗數訪以)¶
　(邊事景徳初知制詰何樂名教勤接士類有詞藝/者必為稱揚所著有駁史通十餘篇文集四十卷)孫¶
　僅(何弟咸平初進士第一兄弟連魁天下時人榮之/累官集賢院學士知開封府後領審刑院進給事)¶
<pb:KR2k0008_WYG_031-33b>¶
　(中卒僅性端慤中立無競篤於儒學士大夫/推其履尚弟侑亦登進士第官至殿中丞)祖無擇¶
　(上蔡人進士髙第累官直集賢院出知袁州首建學/官置生徒郡國絃誦之風始盛入為龍圖閣學士歴)¶
　(知開封府鄭杭諸州所至治行著聞後知信陽軍無/擇為人好義以政事文章為時名卿與王安石不合)¶
　(放棄不振/士論惜之)謝良佐(上蔡人學於程門記問該贍對人/稱前史至不差一字與程頤别一)¶
　(年來見問其所進曰但去得一矜字頤嘆其善學謂/朱光庭曰是子力學切問而近思者也所著有論語)¶
　(説/)朱勝非(蔡州人以上舍登第靖康初為東道副總/管建炎初以中書舍人權直學士院草制)¶
　(辭氣嚴重上疏論仁義大柄髙宗嘉之累官尚書右/僕射兼御營使平苗劉之亂保䕶之力居多卒謚忠)¶
　(靖/)元髙興(蔡州人少慷慨多大節力挽二百弓嘗步/獵遇虎跳踉大吼發一矢斃之從丞相巴)¶
<pb:KR2k0008_WYG_031-34a>¶
　(延累立戰功官至右丞相商議河南省事嘗召入/悉獻江南所得珍寶世祖曰何不少留對曰臣今)¶
　(幸富貴皆陛下所賜何敢𨼆俘獲之物/卒追封梁國公諡武宣後加封南陽王)劉秉文(汝/陽)¶
　(人始為廣東道廉訪使後拜監察御史/遷吏部員外郎改萬户都總府副使)范谷英(上/蔡)¶
　(人至正間任河中知府遷/户部尚書集賢院學士)龔友福(光山人仕為翰/林學士拜中書)¶
　(㕘政兼丞相事/號淮南夫子)本朝何徳(光州人元季江淮兵起/徳委身歸本朝屢立戰)¶
　(功陞至左軍都督府都督僉事/北征還卒追封廬江侯諡莊毅)趙好徳(汝陽人博/學多才器)¶
　(宇宏敞有志民事洪武初以儒士扈從車駕渡江/授陜州同知尋遷安慶知府召為吏部尚書改陜)¶
　(西行中書省/㕘知政事)徐理(西平人國初從諸將征伐有功/積官營州中屯衛指揮僉事洪)¶
<pb:KR2k0008_WYG_031-34b>¶
　(武末從靖内難大小數十戰皆賈勇争先所向克/捷累官都督僉事封武康伯命還守北京理馭下)¶
　(寛厚得/士卒心)趙毅(好徳子性孝甘布素善屬文工草書/輕財下士以儒士舉授工科都給事)¶
　(中官至工部右侍郎兼詹事府少/詹事子寛監察御史敏吏部郎中)房安(汝陽人幼/聰辯性剛)¶
　(勁洪武中由太學生歴官江西按察使轉福建右/參政召為工部右侍郎未幾出為山東右參政所)¶
　(至有/能聲)孫顯(信陽人性聰敏遇事能果决鄉里推重/之洪武丁夘科領鄉舉授工科給事中)¶
　(累官工/部尚書)王禮(固始人貌魁偉性明敏果勁有風槩/洪武間以太學生初授福建按察副)¶
　(使累官户/部右侍郎)孟禎(息縣人聰敏力學處事知大體洪/武中以儒士舉累官四川左布政)¶
　(使/)王平(息縣人有髙才善辯説以清白自持剛/明果决而勇於義洪武中以國子生釋)¶
<pb:KR2k0008_WYG_031-35a>¶
　(褐拜監察御史累官左僉/都御史擢交趾左布政使)梁銘(汝陽人洪武中以䕃/補燕山前衛百户北)¶
　(平被圍銘戰鬬甚力累建竒功積官後軍都督僉事/後陞都督同知鎮寧夏封保定伯銘處心坦夷臨事)¶
　(寛簡而勇敢精悍能/撫恤軍士時論重之)毛鵬霄(西平人中永樂乙酉科/鄉試除陜西邠州知州)¶
　(子祥山進士仕終雲南叅政祥子二/鳴成化戊子舉人鳯來進士第省志)尹聰(西平人永/樂辛夘科)¶
　(鄉舉除户部主簿累犒邊賑荒陞郎中尋奉勅整/飭兵務斬俘邉冦布功歴官山東左叅政  省志)葉¶
　清(信陽人由進士除監察御史後/以斬俘邉冦功陞叅議  省志)徐廷璋(羅山人由/進士除工)¶
　(科給事中言論侃侃不避權/貴累官右副都御史  省志)劉進(光州人由貢中順/天鄉試除太平府)¶
　(通判連遭父母喪哀毁骨立結廬墓側負土成墳手/植栁栢數百株致鳥雀鷗鷺馴集之異有司請旌為)¶
<pb:KR2k0008_WYG_031-35b>¶
　(孝子陞太僕寺丞子廷璽舉人/廷瓉進士官監察御史  省志)許逵(固始人正徳戊/辰進士授樂陵)¶
　(知縣以斬流賊功陞山東僉事後轉江西副使值/宸濠之變不屈被害贈禮部尚書謚忠節  省志)¶
列女周顗母(李氏字絡秀汝南人顗父浚為安東將軍/出獵遇雨過絡秀家㑹其兄弟不在絡秀)¶
　(與一婢於内宰猪羊具數十人饌甚精辦而不聞人/聲浚恠使覘之獨見一女子甚美浚因求為妾其父)¶
　(兄初不許絡秀曰門户殄瘁何惜一女父兄許/之遂生顗及嵩謨由此李氏得為方雅之族)髙氏¶
　五節婦(俱固始人髙希鳯妻劉氏希鳯在遼東與劉/氏俱被掠希鳯死劉氏被擄罵不絶口被殺)¶
　(仲弟藥師努妻李氏早寡携子姪避亂髙麗本朝初/復挈家歸守夫墓誓不再適季弟巴延布哈妻郭氏)¶
　(巴延為納克楚所殺郭氏自縊死巴延達實丹妻金/氏逹實丹為父讐誣死金氏與姑邢氏義不受辱俱)¶
<pb:KR2k0008_WYG_031-36a>¶
　(自縊事聞/詔旌之)鄭氏(羅山人元太尉中書平章政事李思/齊妾元末汝潁兵起思齊率義兵屢)¶
　(復郡縣授汝寧知府後以太尉守闗陜天兵入闗思/齊走臨洮後内附授江西行省左丞陞中書平章政)¶
　(事卒鄭氏自經死事聞/追贈淑人謚曰貞烈)范氏(汝陽縣民莊十一妻夫/亡范年二十七姑舅老)¶
　(子㓜家貧所親嘗勸他適遂截髪自誓縫績以/養舅姑恪守婦道年八十事聞詔旌為貞節)李氏¶
　(上蔡人吳景和妻景和疾李毎夜頓顙北辰願以身/代吳竟卒哀毁踰禮家雖艱窘極力營𦵏遺腹生子)¶
　(李呼天矢曰不幸夫逝今幸有子吳氏宗祀可托/守節不移且事舅姑以孝著事聞旌表  省志)唐¶
　氏(光山人性烈𦵏父見塜不髙自用裙𥚑包/土以封人以孝女稱今有孝女墓  省志)沈氏(光/州)¶
　(人郝昂妻夫亡沈年十九生男文宿甫一歳鄉人憐/其年少子㓜勸其改適沈焚香籲天斷左手一指誓)¶
<pb:KR2k0008_WYG_031-36b>¶
　(不再醮四十七年始終一節有/司以奏聞詔特旌表  省志)¶
仙釋費長房(汝南人為市吏有老翁賣藥懸一壺於肆/市罷輙跳入壺中獨長房於樓上見之因)¶
　(往再拜奉酒脯翁乃與俱入壺中隨至深山群虎中/使獨處長房不恐又使卧空室以朽索懸石於上衆)¶
　(蛇齧索且斷長房亦不移最後與糞使食糞有三蟲/臭穢長房意惡之翁曰子㡬得道恨於此不成遂與)¶
　(一竹杖曰騎此任所之又與一符曰以此主地上鬼/神長房策杖湏臾到家以杖投葛陂中化龍而去由)¶
　(是役使鬼神後失其符為衆鬼所殺桓景嘗學於長/房一日謂景曰九月九日汝家有大灾可令家人作)¶
　(絳嚢盛茱萸繫臂登髙山飲菊花酒禍可消景/如其言舉家登山夕還見牛羊鷄犬皆暴死焉)許遜¶
　(汝南人博通經史尤嗜修煉之術舉孝亷晉大康初/為蜀旌陽縣令歳飢嘗點瓦礫化金俾民得輸負租)¶
<pb:KR2k0008_WYG_031-37a>¶
　(為符呪以治疫活數千人後得飛歩斬邪之法時西/安有蛟物及上遼有巨蛇為民害遜皆斬之至豫章)¶
　(復有老蛟及其黨甚衆遜蹤跡得之斬馘無遺類又/鑄鐡為柱下施八索鈎鎻地脉由是水妖絶迹逰韶)¶
　(陽郴衡諸郡除害尤多寧康甲戍年已一百三十六/歳忽一日羽盖龍車自天而下遜登車與其弟子家)¶
　(属四十二口同時/昇舉鷄犬亦飛去)僕僕先生(居舊仙居縣黄土山嘗/餌杏丹乘雲往來唐刺)¶
　(史李休光以為妖叱左右執之龍虎見於其/側先生乘之而去天寳初因以仙居名縣)應夷節¶
　(唐汝南人生不喜茹葷性敏慧長逰天台龍虎山師/馮惟良得上清大法栖真天台之道元院日誦黄庭)¶
　(大洞二經為人致福數致感應忽一日沐浴入静疑/神翌日解化是夕清香馥郁猿鳥悲鳴及就窆但空)¶
　(棺而/已)慧思(衡嶽慧思禪師以大小乘定慧等法根引/喻俾習慈忍行奉菩薩普賢戒衣服率用)¶
<pb:KR2k0008_WYG_031-37b>¶
　(布寒則加以艾北齊天保中/駐錫光山縣静居山梵天院)知顗(天台山智者禪師/知顗陳天嘉初謁)¶
　(慧思於大蘇山思一見即謂曰昔靈鷲同聽法華經/今復來矣即示以普賢道塲説四安樂行師入觀三)¶
　(七日身心豁然思曰/非汝弗證非吾莫識)¶
　　汝州(東至開封府許州襄城縣界七十里西至/河南府洛陽縣界八十里南至南陽府南)¶
　　　(召縣界九十里北至河南府登封縣界五十/里自州治至京師一千七百五十里至南京)¶
　　　(一千七百/五十里)¶
　　　(糧十四萬七/千七百石零)¶
建置沿革禹貢豫州之域天文心分野周為王畿地春¶
<pb:KR2k0008_WYG_031-38a>¶
　秋戎蠻子邑戰國屬韓後屬魏秦屬三川郡漢為河¶
　南郡梁縣地三國魏屬舞陽郡晉屬河南襄城二郡¶
　後魏屬汝北魯陽二郡東魏置北荆州後周改曰和¶
　州隋改汝州以汝水為名尋改襄城郡治承休縣唐¶
　復為汝州改承休為梁縣天寳初改州為臨汝郡乾¶
　元初復為汝州五代因之宋置陸海軍節度金廢軍¶
　州縣仍舊元屬南陽府本朝初以梁縣省入仍舊屬¶
　成化十二年增置寳豐伊陽二縣直隸河南布政司¶
<pb:KR2k0008_WYG_031-38b>¶
　編户五十里領縣四¶
　魯山縣(在州南一百二十里夏后時劉累醢龍懼罪/遷於魯即此春秋時為鄭邑漢為魯陽縣屬)¶
　(南陽郡三國魏為廣州晉復置縣屬南陽國後魏置/魯陽郡又置魯州隋初郡廢大業初廢州為魯縣屬)¶
　(㐮城郡唐初復置魯州改縣曰魯山貞觀中州廢以/滍陽縣省入魯山屬汝州宋元仍舊本朝因之編户)¶
　(二十/三里)郟縣(在州東九十里春秋時鄭地後為楚邊邑/戰國屬韓漢置郟縣屬頴州郡東漢省三)¶
　(國魏復置後魏改龍山縣屬襄城郡東魏以縣置順/陽郡隋初改龍山為汝南縣尋改輔城縣屬汝州大)¶
　(業中又改郟城縣以期城縣省入唐因之宋屬許州/金屬汝州元初省入梁縣後復置郟縣本朝因之編)¶
　(户四十/四里)寶豐縣(在州東南八十里春秋鄭地後入蔡/戰國屬韓秦漢屬汝州唐置龍興縣)¶
<pb:KR2k0008_WYG_031-39a>¶
　(宋更名寳豊縣遼金因之元省本朝初仍舊成/化十年復置寳豊縣屬汝州編户三十一里)伊陽¶
　縣(在州西五十里春秋秦晉遷陸渾之城創伊川即/此戰國屬韓秦置新城縣屬三輔郡兩漢因之三)¶
　(國属魏晉復為陸渾屬河南郡唐置伊州陸渾隸焉/尋改為伊陽縣五代及宋皆因之隸河南府紹興九)¶
　(年改為順川尋復伊陽元改為嵩州屬南陽府本朝/洪武初改州為縣成化十一年仍置伊陽縣改隸汝)¶
　(州編户一/十八里)¶
郡名汝陽(晋/名)¶
形勝右矕三塗左概嵩岳(舊志汝州之境右矕三塗左/概嵩岳面據衡隂箕背王屋)¶
　(浸以陂溠/演以榮洛)土壤膏沃風氣綿宻(魯山峰巒環抱河流/縈帶土壤膏沃風氣)¶
<pb:KR2k0008_WYG_031-39b>¶
　(綿/宻)¶
風俗漸濡道學(舊志汝潁多竒士乃伊川/游宦之邦道學漸濡者衆)民尚淳厚士¶
　習詩禮男耕女織與往古同轍(汝州/志)隱然伊洛之遺¶
　風(伊陽志農務耒耜士樂詩/書隱然伊洛之遺風焉)¶
山川風穴山(在州城東北二十里上有風穴宋李廌有/詩吳㡬復隱此舊有吳公洞讀書庵雅才)¶
　(亭俱/廢)霍山(在州城東南二十里左傳謂楚襲梁及霍/即此漢立霍山縣因山而名今故城俗謂)¶
　(張侯/城)鹿臺山(在州城北二十里/有臺狀若蹲鹿)竈君山(在州城西南/三十里山有)¶
　(石刻竈君山三字魯山縣東闗有/普濟廟以祀竈君山神禱雨有應)玉羊山(在州城西/北四十里)¶
<pb:KR2k0008_WYG_031-40a>¶
　(石多/羊跡)雲夣山(在州城西南五十里/相傳鬼谷子脩道處)魚齒山(在州城東/南五十里)¶
　(左傳楚伐鄭次于魚陵涉于/魚齒之下即此山下有涉水)崆峒山(在州城西南六/十里昔廣成子)¶
　(隱此今有墓存相傳崆峒有三一在安定一在臨洮/荘周述黄帝問道崆峒遂言遊襄城登具茨訪大隗)¶
　(皆與此山接壤山下有洞其户上出相傳洞中白犬/常遊洞外故號小冢為玉狗峰上有廣成廟及崆峒)¶
　(觀下有/廣成城)鳴臯山(在州城西南六十里一名狼臯山南/舊有唐貞觀中所建清暑宫汝水自)¶
　(山東出硤/謂之汝阨)重金山(在州城北四十里其出多黄石/其形畳畳日夕掩映山色如金)大¶
　盂山(在魯山縣西南七十里山頂並窊四/圍若城俗呼為大團城小團城山)魯山(在魯/山縣)¶
　(東一百八十里一名露山髙出羣山為/一邑巨鎮因以名縣山頂有瑞雲觀)堯山(在魯山/縣西滍)¶
<pb:KR2k0008_WYG_031-40b>¶
　(水所出昔堯之末孫劉累以豢龍事夏后/後懼罪遷于魯立堯祠于此因名堯山)扶安山(在/魯)¶
　(山縣東南五十里上有唐秦/王廟世傳秦王駐馬于此)黑山(在魯山縣南二十/五里相傳漢光武)¶
　(經此值日昏暮因名又西北三十里有/明山謂光武經此遇天晴明因以為名)峨眉山(在郟/縣西)¶
　(北三十五里與扈陽山相近/下有廣慶寺寺内有三蘇祠)鳯翅山(在郟縣西北四/十里以形似名)¶
　(上有靈泉/禱雨有應)紫雲山(在郟縣東南六十里其上常有雲/氣舒布隆冬雪霽青紫可愛其隂)¶
　(有白/虎潭)大劉山(在郟縣北三十里世傳漢髙祖入闗駐/此名沛公壘東漢光武亦駐後人立廟)¶
　(山間因有大/劉小劉之異)香山(在寳豐縣東二十里舊名火珠有/大龍山小龍山相傳大悲觀音證)¶
　(道之所唐時寺塔並存/塔後有天地池架石梁)九里山(在寳豐縣東三十里/相傳漢髙祖敗項羽)¶
<pb:KR2k0008_WYG_031-41a>¶
　(于/此)五朶山(在寳豐縣西八十里五山叠/翠儼若屏風青擁縣門故名)雲夣山(在伊/陽縣)¶
　(東南七里相傳鬼谷脩道處其北/有水自洞下注如垂簾名水簾洞)峴山(在伊陽縣南/四十里昔唐)¶
　(文帝經此以其/危峰獨見遂名)篩子朶山(在伊陽縣西七十里産錫/礦洞口最多有似篩子眼)¶
　(故/名)甘泉山(在伊陽縣北五里/中有泉水味甘)九臯山(在伊陽縣西北/二十五里昔有)¶
　(鶴鳴于/上故名)鳯凰山(在伊陽縣北三十/里以形似故名)青條嶺(在寳豐縣/西二十里)¶
　吳大嶺(在魯山縣/西九十里)黄澗河(在州城東三十里俗名趙/落河源發于左村之北山)¶
　(流合汝/河達淮)清水河(在魯山縣東二十里源/自赤城村東流入沙河)秋河(在魯山/縣南五)¶
　(十里源自楊家林流/經寳豐縣界合沙河)當齊河(在魯山縣西三十里發/源焦山北流至竹岭村)¶
<pb:KR2k0008_WYG_031-41b>¶
　(達沙/河)長橋河(在郟縣東四十里又呼藍橋/發源自鈎州南流入于汝河)西湖(一名/龍塘)¶
　(陂在汝州城西八里其水/四時不竭灌田千餘頃)太史湖(在州城宋太守王/素濬治為一郡之)¶
　(勝名曰太史/湖李廌有記)廣成澤(在州城西四十里一名黄陂周/迴百里漢廣成苑地有灌溉之)¶
　(利百姓/頼之)燒車水(源出花山下注澧河東流入/汝水即光武燒王尋輜重處)巢父井¶
　(在州城西郭門外其旁有巢由廟宋/宗舜臣嘗刻王通叟弔巢父文於石)馬跑泉(在州城/東南相)¶
　(傳漢光武軍渇乏水/忽馬跑地而得此泉)龍泉(在州城西南其水瑩㓗中/秋之夕隂雲蔽月俯觀泉)¶
　(中魄形自若時人有我欲龍泉觀夜月崆峒煙雨阻/人行之句又内鄉縣西亦有龍泉泉中見白壁赤柱)¶
　温湯泉(在州城西南六十里源有九眼東南流注廣/成澤可療疾唐武后嘗幸於此有温湯碑其)¶
<pb:KR2k0008_WYG_031-42a>¶
　(側又有寒泉南流注滍水雖盛夏肅如氷/谷又州城南三十里有武后流杯池碑)九女泉(在/伊)¶
　(陽縣南/三十里)石龍渦(在州城四壁千仞散/泉如雨唐孟郊有詩)¶
土産鐵　錫(州境/出)何首烏　荆芥　牽牛　草烏　牛¶
　膝(州境屬/縣俱出)石炭(魯山/縣出)¶
公署汝州衛(在州/城内)¶
學校汝州學(在州治西洪武三/年因元舊祠堂建)魯山縣學(在縣治東南/元建本朝洪)¶
　(武八年/重建)郟縣學(在縣治東南金建本/朝洪武三年重建)寳豐縣學(在縣/治東)¶
　(成化十/一年建)伊陽縣學(在縣治西南成/化十二年建)¶
<pb:KR2k0008_WYG_031-42b>¶
書院青雲書院(在郟縣城内/成化五年建)程子書院(在寳豊縣成/化十六年建)¶
宫室望嵩樓(在州子城内唐時建劉禹錫送廖彦謀詩/有望嵩樓上忽相見看過花開花落時之)¶
　(句宋張耒詩臨汝城中春雪消望嵩樓上對岧嶤已/披氛霧看孤秀更挾春寒上泬寥李廷老更名汝陽)¶
　(樓/)龍興樓(在州城中宋崔鶠詩老去未/覺躋攀難一表獨立青𡨕裏)鄭公堂(在州/城治)¶
　(宋富弼嘗封鄭國兩偃藩於汝民思之後守來典郡/為建此堂刻公詩於石有已歎朱輪無善狀更慚華)¶
　(構是虚/聲之句)此君堂(在州城宋元祐時知州文大方構莊/公岳詩使君新構此君堂手種玲瓏)¶
　(玉萬/行)致雨亭(在州北園跨西池上宋咸平中趙/况為守時建有蘇轍祈雨文刻石)思賢¶
　亭(在州治後宋祥符中楊義知汝州有賢名後/王晌瑜來作守思之因建此亭劉攽作記)香逺¶
<pb:KR2k0008_WYG_031-43a>¶
　亭(在州治後圃金大定中烏古論知汝州時建亭前/有茶䕷三株宋子初取蘇軾無風香自逺之句名)¶
　(之因為/作記)虚舟亭(在州治後圃金興定初防/禦使完顔建趙思文有記)□嵐亭(在/州)¶
　(東北風穴山上/登臺則州可見)擂鼓臺(在州城相傳漢髙/祖與項羽戰於此)紀氏臺(在/州)¶
　(東百餘里續漢書曰世祖/車駕西征降群盗於此)琴臺(在魯山縣唐元紫芝/建顔真卿有文前賢)¶
　(題詠甚多金趙秉文為書琴臺二字刻于石元好問/詩千山為公臺萬籟為公琴夔曠不並世月露為知)¶
　(音/)鈞臺(在郟縣西相傳黄帝問道廣成/駐蹕於此大奏鈞天之樂故名)神龜臺(在郟/縣西)¶
　(郡國志隋開皇初獲神龜腹文曰天/下楊興左有尹字右有月字即此地)望仙臺(在郟縣/西望仙)¶
　(村/内)¶
<pb:KR2k0008_WYG_031-43b>¶
關梁龍門關(在州東大/龍山下)歇馬嶺關(在魯山縣西北八十/里相傳漢光武歇馬)¶
　(于此/故名)不救關(在伊陽/縣西南)洗耳橋(舊名石橋在州城/西門外洗耳河上)三里¶
　橋(在魯山縣/三里河上)董家橋(在魯山縣/東南四里)義濟橋(在郟縣西十/里滬澗溪上)¶
　汝河橋(在郟縣東南十/五里汝河上)長橋(在郟縣東四十/里跨長橋河)通濟橋¶
　(在寳豐縣/净腸河)石橋(在寳豐縣/雙酒務保)紫羅橋(在伊陽/縣城東)漫流橋(在/伊)¶
　(陽縣/城外)棗林橋(在伊陽/縣城西)¶
寺觀塔亭寺(在州城東闗/宋元祐初建)寳應寺(在州城西南隅/唐開元初建)白雲¶
　寺(在州城東北風穴/山唐大中初建)觀音寺(在魯山縣治東/北元至正間建)潤國寺¶
<pb:KR2k0008_WYG_031-44a>¶
　(在魯山縣城外/隋開皇中建)大覺寺(在魯山縣城外/洪武二年建)開元寺(在郟/縣治)¶
　(東後魏建唐/改勝法寺)龍興寺(有三一在郟縣東一在寳/豐縣南一在寳豊縣北)靈相¶
　寺(在寳豊縣城西南/隅金大安初建)練溪寺(在伊陽縣城外/元大徳初建)清凉寺¶
　(在伊陽縣城外/宋熙寧五年建)丹陽觀(在州/城内)清溪觀(在州城/東闗)南華觀¶
　(在魯山縣治東/南元至正中建)玉陽觀(在郟縣治/東南元建)神應觀(在寳豐/縣城北)太¶
　古觀(在伊陽/縣城外)¶
祠廟八蜡廟(在魯山/縣東闗)三聖廟(在魯山縣孫村保祀堯舜/禹三聖又南陽縣石橋保)¶
　(及鄧州禹山/上皆有禹廟)漢髙祖廟(在州城陂北保又南陽/唐鄧裕葉郟皆有廟)蕭鄼¶
<pb:KR2k0008_WYG_031-44b>¶
　侯廟(在郟縣/治内)膠東侯祠(在寳豐縣城西北/隅祀漢時賈復)漢壽亭侯¶
　廟(有三一在州城内正統初建一在郟縣城内/洪武中建一在魯山縣西北洪武末重建)唐太¶
　宗廟(在郟縣/東北)許由廟(在州城/西闗)頴大夫廟(在州城祀頴/考叔有墓存)¶
　(宋蘇轍有/詩弔之)顔魯公祠(在州治東龍興寺祀唐忠臣顔/真卿宋李廌詩古寺今如昔泉)¶
　(扃夜/不晨)三蘇祠(在郟縣西北峨眉/山元至正間建)¶
陵墓魏陵(在州城東南大龍/山巔魏元氏所𦵏)魏悼園(在州城西北牛脾/山宋秦王廷美之)¶
　(墓附兆/二十餘)魯陽公墓(在魯山縣二十五里/墓有石碑止存四字)賈復墓(在州/城東)¶
　(南塟漢將軍賈復後/人為立膠東侯廟)元結墓(在魯山縣北青條嶺陂/泉之原𦵏唐元結有顔)¶
<pb:KR2k0008_WYG_031-45a>¶
　(真卿所/書碑碣)二蘇墓(在郟縣峨眉山蘇軾卒于常州長子/邁卜𦵏于此山遵治命也轍後亦𦵏)¶
　(焉宋苑中詩天涯流落兩丘土玉樹並揜佳/城中舉盃三酧不忍去萬木颯颯聲秋空)¶
古蹟魯陽城(在魯山縣治南古魯縣夏/時劉累遷此漢為魯陽縣)繞角城(在魯山/縣東南)¶
　(左傳晉師/遁於繞角)父城(在州城東南父城保本殷時歴國左/傳楚城父城即此漢置縣属頴川郡)¶
　犨城(在魯山縣東南漢縣屬南陽/郡隋曰犨城縣屬襄城郡)周承休城(在州城/東漢元)¶
　(帝置此縣光武封姬常為承休公主周/祀即此地隋曰承休縣唐又改為梁縣)賈復城(在州/城東)¶
　(南一百餘里一名通鴉城復/擊郾所築俗訛為寡婦城)汝北城(在州城南亦名/王塢城髙齊置)¶
　(郡後改曰汝/隂後周廢)平皋城(在魯山縣後周築/於三鴉鎮以禦冦)臨汝城(在州/城西)¶
<pb:KR2k0008_WYG_031-45b>¶
　(南六十里唐/置縣屬汝州)寳豐城(在州城東本漢郟城縣地唐析/置龍興縣宋改寳豊元省入梁)¶
　(縣/)廢梁縣(在州城子城東本隋承休縣又有梁縣在/西南四十五里屬汝州唐貞觀初省梁縣)¶
　(更承體曰本/朝省入州)蠻中聚(在州城西南即戎/蠻子國俗呼麻城)陽人聚(在州/城西)¶
　(秦遷東周於此吳孫堅/大破董卓軍亦此地)沛公壘(在州城東北大劉山/南漢髙帝入闗駐此)¶
　(又世祖西征亦駐此故/山有大劉小劉之異)婆娑園(在郟縣宋崔鶠居此/又名石牛荘鶠詩晚)¶
　(禽噪竹千百翅殘菊横枝三兩花好/在山園養衰廢風波不到野人家)汝帖碑(在州城/治石凡)¶
　(十二刻皆歴/代名人所書)¶
名宦漢馮魴(為郟令捕降盗賊縣界清静/光武曰此徤令也使降諸盗)晉華譚(永寧/初為)¶
<pb:KR2k0008_WYG_031-46a>¶
　(郟令時兵亂之後境内饉/饑傾心撫䘏甚有政績)唐元徳秀(魯山令有盜繫/獄會虎為暴盗)¶
　(請格虎自贖許之明日盗果尸虎還𤣥宗在東都命/三百里内縣令刺史各以聲樂集徳秀惟樂工數十)¶
　(聯𬒮歌于蒍于帝嘆曰賢人之言哉其所得/俸禄悉散孤遺歳滿笥餘一縑駕柴車去)令狐緒¶
　(汝州刺史有佳政汝人請刻石頌徳緒/以弟綯當國固讓宣宗嘉其意乃止)宋吕端(太宗/時為)¶
　(汝州司户剛直不容邪佞/雖居小官而有公輔之望)楊億(大中祥符未知汝州/清修正直譽冠當時)¶
　(士民得其片文/隻字以為矜式)王素(知汝州政餘書不去手遇事立/決不停訟待寮賔以謙恭待吏)¶
　(民以/寛厚)富弼(熙寜初判汝州上言新法不可以治/郡願歸洛養疾許之百姓去思甚切)李大¶
　臨(知汝州辰溪貢丹砂道葉縣其二篋化為雙雉鬭/山谷間耕者獲之人疑為盗械送于州大臨識其)¶
<pb:KR2k0008_WYG_031-46b>¶
　(異訊得實/釋耕者)程顥(神宗時罷邑以親老求近郷監局得/監汝州塩稅尋以宗正丞召之命下)¶
　(及門/而卒)蒲宗孟(元豐中知汝州甚得人/心治盜有方郡界寜静)韓維(知汝州尋/召還元祐)¶
　(初出知鄧州久之復/知汝州百姓喜之)蔣之竒(元符末知汝州孜孜民/事和平樂易郡人誦之)¶
　朱景(知汝州葉驛道逺隸囚為送者所虐多/死俗傳為葉家闗景重禁以絶其患)劉才邵¶
　(大觀中為汝州教授嘗憤五季文詞/卑弱倣揚雄法言著法語八十一篇)謝貺(知汝州欽/宗即位上)¶
　(封事十篇論事切至後提點京西北刑獄/金人犯汝州貺自襄陽領兵往援之戰死)元韓約(至/元)¶
　(間守汝州吏有受貴人賄而隂斃佃户者乃以病革/告約察其非按吏罪歳歉粟價騰湧約發不待報民)¶
　(得全/生)王義(至元間為魯山尹興廢補/弊抑强扶弱以清介著名)王文政(至元中/為魯山)¶
<pb:KR2k0008_WYG_031-47a>¶
　(尹發奸擿伏政令一新課農勸士/惠政及民及去邑人為立去思碑)楊允(至元間郟/縣尹明敏)¶
　(有斷以/清白稱)本朝俞永(洪武中知魯山縣首革吏弊修/舉學校親為諸生講説經史正)¶
　(句讀校文理士風翕然以盛民/有訟者片言折之吏民畏服)杜思進(洪武中知/郟縣課農)¶
　(桑均徭役謙已愛人/撫字得宜以治稱最)張復(永樂初知汝州清廉剛/直不遣吏卒摧攝民無)¶
　(横擾而公事易集董役河東接運/木植甚著勤能吏民至今徳之)官謙(永樂中知/汝州恭慎)¶
　(慈愛為政知緩急先是民多流亡謙四出招撫貨/種免役民歡趨之歸者動以千數廟學頽圯首割)¶
　(已俸倡之學校以完/秩滿吏民思慕不已)葉嵩(永樂末同知汝州/平徭賦民心悦服)沈貴¶
　(知汝州至即詢宿弊編民户等級以均差役循行/田里教民樹藝作陂堰溉田民享其利修學校禮)¶
<pb:KR2k0008_WYG_031-47b>¶
　(師儒課生徒延耆賢以訪政治得失禮讓興行民/物安阜卒于官士民追慕之為立祠焉復立去思)¶
　(碑/)張釗(宣徳初知魯山縣詢民隱撫流/亡勸耕桑均賦役民用富足)傅子榮(正/統)¶
　(間任郟縣丞持身廉謹案牘無滯秩滿百姓/保留復任卒于官吏民甚哀悼為立永思碑)王璽¶
　(天順間知郟縣以廉能/著績陞去史民泣送)張鑑(天順初主郟縣簿有/猷有為徴税弭盜尤)¶
　(得其法修舉廢墜無不善理尋以/疾乞休吏民不舍為立去思碑)¶
流寓孔旼(孔子四十六代孫宋時隱居汝州滍陽城事/親至孝讀書循禮法性孤潔喜聞善環府百)¶
　(里之人皆愛慕之見旼于路輒歛祍以避葬其父廬/墓三年卧破棺中日食米一溢壁間生紫芝數十本)¶
　(州以行義聞/特賜旌表)崔鶠(陽翟人宋進士為筠州推官徽宋/初立以日食求直言鶠上言後蔡)¶
<pb:KR2k0008_WYG_031-48a>¶
　(京藉上書人免鶠官久之調績溪令移病居郟城治/田百畆為婆娑園屏處十餘年無貴賤悉尊師之)¶
　范祖述(成都人仕宋累官知台州主管西京御史臺/靖康多難避地汝州汝守趙子□邀與共守)¶
　(於是旁郡盡陷汝獨/全累官朝請大夫)¶
人物漢臧宫(頴川郟人從光武征戰以勇稱初為偏將/軍從破群賊復將兵徇江夏拜輔威將軍)¶
　(擊諸郡平之後平蜀拜廣漢太守徴還封朗/陵侯卒謚愍侯宫謹信質檏故常見任用)銚期(頴/川)¶
　(郟人父猛為桂陽太守卒期喪三年鄉里稱之期容/貌絶異矜嚴有威光武畧地頴川召署掾從徇薊後)¶
　(為鄧禹禆將所至有功封安成侯後拜衛尉期重信/義自為將有所降下未嘗鹵掠在朝憂國愛主能犯)¶
　(顔諌諍卒謚忠侯/子丹統俱為侯)唐孫處約(汝州郟城人貞觀中為/齊王祐記室祐多過失)¶
<pb:KR2k0008_WYG_031-48b>¶
　(處約數諫太宗咨嘆之擢中/書舍人後以小司成致仕)孟詵(汝州梁人登進士/第累官鳯閣舍人)¶
　(轉春官侍郎拜同州刺史神龍初致/仕詔河南春秋給羊酒以終其身)元結(魯山人少/聰悟宏達)¶
　(倜儻不覊天寳中進士歴官監察御史節度叅軍以/功改著作郎遂家武昌起為道州刺史撰大唐中興)¶
　(頌刻于浯溪大歴/初拜御史中丞)馬燧(汝州郟城人兄炫以儒學聞/歴連閏二州刺史以清白稱)¶
　(燧姿度魁傑沉勇多筭李抱玉守鳯翔表為隴州刺/史從抱玉入朝代宗雅聞其才授商州刺史後屢立)¶
　(大功封北/平郡王)王䖍休(汝州梁人有材武信義李抱真以/幣招之授兵馬使累功封同昌郡)¶
　(王後為昭義留後號令撫循軍中大治嘗得/繼天誕聖樂以獻以宫為均後中和樂本此)五代張¶
　仁謙(汝州人仕晉為北靣行營兵馬都監匈奴不敢/犯塞漢祖即位授西上閤門副使入宋平李繼)¶
<pb:KR2k0008_WYG_031-49a>¶
　(筠以功授/象州刺史)宋冦瑊(汝州臨汝人舉進士授遂州推官/徙永州討平漢蠻為梓州運使又)¶
　(討平瀘蠻累遷給事中仁宗時河/决徙知滑州河平擢樞宻直學士)吳㡬復(汝州人登/進士第皇)¶
　(祐中為太學直講朝廷知其賢内試省府外委以監/司郡守之寄後鎮荆南殁子夀寜孫長吉俱仕至直)¶
　(祕/閤)沈宣(汝州梁人母亡既葬不塞墓門三十有六月/畫負土夜附棺而卧為墳廣百尺妻髙氏亦)¶
　(有孝行元豐中/甞褒賜粟帛)牛皋(汝州魯山人初為射士戰敗金/人累遷蔡唐州信陽軍鎮撫使)¶
　(後為岳飛部將復隨州襄陽擒楊么以功最/除捧日天武四廂指揮使馬步軍副總管)金宗端¶
　脩(汝州人好學喜名節金大定中進士累官監察御/史大理丞屢上書言事端脩以直道不振於時自)¶
　(守愈篤妻死不更娶獨居二十年汝州司侯游彦哲/嘗問為政端脩曰治氣養心而已心正則不私氣平)¶
<pb:KR2k0008_WYG_031-49b>¶
　(則不暴為政/之術在是矣)元鄧順(魯山人舉進士博學有/治才仕至禮部侍郎)本朝安¶
　徳(汝州人幼警敏涉獵經史習詞賦舉元進士𨼆/居授徒洪武初郡守舉為州學訓導兵燹之餘)¶
　(家無藏書徳手録以授生徒後以明/經徴起入對稱善擢湖廣左叅政)李希顔(郟縣/人博)¶
　(通經史窮極根抵洪武初被徴為左春坊賛善大夫/進講經筵多所禆益嘗註大學中庸心法又同邑張)¶
　(叔廉亦以儒行卓/異徴為國子學正)王政(汝州人少有器局練曉時務/洪武初入太學累官兵部侍)¶
　(郎以才幹敏速奏/對便㨗為時所稱)陳立(汝州人家貧力學用志懇篤/寡言笑尚信義以太學生髙)¶
　(等洪武初授江西左參議廉介自/持遇事明決後入為應天府治中)王澤(汝州人由進/士歴官太僕)¶
　(寺丞河間知/府子佐進士)王預(汝州人由進士/累官陕西副使)袁愷(郟縣人由進/士累官副都)¶
<pb:KR2k0008_WYG_031-50a>¶
　(御史總督/南京糧儲)¶
列女王氏二婦(宋汝州人建炎初金人至汝州二婦為/所掠擁置舟中遂投漢江以死屍皆浮)¶
　(出不壞時人收葬城外/江上為雙塜以表之)袁氏(汝州醫士馬元吉妻永/樂初元吉卒千京師袁)¶
　(氏携㓜子負骨歸葬養舅姑以天年終子亦/成立守節四十餘年正統間旌其門曰貞節)王粉兒¶
　(汝州王通女許嫁同里張得山未行而得山殁粉兒/即柩旁慟哭㡬絶既葬復至墓所奠哭遂自縊青楊)¶
　(樹/下)¶
仙釋張元化(葛𤣥弟子嘗寓汝州有前知之明一日召/道士周元亨戒之曰吾化之後母損吾軀)¶
　(既化元亨遵其命葬于城北二里後五年汝卒戌蜀/者逢一道士于山峽間謂曰我新去汝若為我持書)¶
<pb:KR2k0008_WYG_031-50b>¶
　(與胡司馬周尊師達之無遺卒反投書二人開緘乃/元化親札謝二人葬之厚也遂率郡人發塜視之惟)¶
　(空棺有故履存焉宋/政和中封冲妙先生)¶
　¶
　¶
　¶
　¶
　¶
　明一統志卷三十一¶
