# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.593794
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二
<pb:KR2k0008_WYG_002-1a>¶
欽定四庫全書¶
　明一統志卷二¶
　　　　　　　　　　　　　明　李賢等　撰¶
　　保定府(東至河間府靜海縣界三百里西至山西/大同府廣昌縣界三百里南至真定府安)¶
　　　(平縣界一百二十里北至順天府涿州界一百里/自府治至京師三百五十里至南京三千一百里)¶
　　　(糧一萬/千石零)¶
建置沿革禹貢冀州之域天文尾箕兼昴畢分野戰國¶
　時屬趙秦為上谷鉅鹿二郡地漢為涿郡及信都中¶
<pb:KR2k0008_WYG_002-1b>¶
　山國地晉屬范陽髙陽中山安平河間國後魏為樂¶
　浪北平上谷郡地隋屬上谷博陵河間三郡始於此¶
　置清苑縣唐時其地屬莫定滿瀛等州五代晉割屬¶
　契丹於此置㤗州後移州治滿城而舊州仍為清苑¶
　縣宋即縣置保塞軍太平興國中陞為保州政和初¶
　號清苑郡保塞軍節度金天㑹中改順天軍初屬河¶
　間路後改屬中都路元初為保州尋改為順天路至¶
　元中又改保定路本朝洪武元年改為保定府初屬¶
<pb:KR2k0008_WYG_002-2a>¶
　北平布政司今直𨽻京師領州三縣十七¶
　清苑縣(附郭本漢樊輿縣屬涿郡北齊省入永寧軍/後置樂鄉縣隋改為清苑縣屬河間郡以境)¶
　(内有清苑河故名唐屬莫州五代因之宋改為保塞/縣金復為清苑縣元仍舊本朝因之編户二十四里)¶
　滿城縣(在府城西北四十里本漢北平縣地屬中山郡/國後魏析置永樂縣及置樂浪郡北齊屬黎)¶
　(隋初罷郡以縣屬易州唐天寳初改為滿城縣五代/晉時徙泰州治此後廢入清苑縣金復析置滿城縣)¶
　(元仍舊本朝因/之編户二十里)安肅縣(在府城北六十里本易州遂/城縣地五代唐置宥&KR1967;鎮周)¶
　(為梁門口寨宋置靜&KR1967;軍景徳初改安肅軍金為安/肅縣屬中都路天㑹中陞為徐州後改為安肅州元)¶
　(時縣廢州存本朝洪武二年改/州為安肅縣編户一十六里)定興縣(在府城北一隋/百二十里本)¶
<pb:KR2k0008_WYG_002-2b>¶
　(范陽縣地金大定中始置定興縣屬涿州元屬易/州本朝初仍舊洪武六年改今屬編户二十一里)新¶
　城縣(在府城東北一百五十里本漢新昌侯國屬涿/郡東漢於郡北置北新城唐太和中以故督亢)¶
　(地置新城縣屬涿州五代遼金因之元陞為新泰州/後復置新城縣至元初屬雄州本朝初因之洪武六)¶
　(年改今屬編/户三十六里)唐縣(在府城西一百一十里堯為唐侯/國於此春秋為鮮虞邑漢置唐縣)¶
　(屬中山國北齊省入安喜縣隋復置屬定州唐因之/五代梁改為中山縣晉改為博陵縣漢復為唐縣宋)¶
　(金元仍舊本朝因/之編户二十二里)博野縣(在府城南九十里本漢涿/郡蠡吾縣地東漢末分置)¶
　(博陵縣屬中山國晉屬髙陽國後魏改為愽野縣齊/以蠡吾省入隋屬髙陽郡唐初屬滿州後改屬不一)¶
　(五代周屬定州宋屬寧邉軍元省尋復置本朝/初屬祁州洪武六年改今屬編户二十一里)慶都¶
<pb:KR2k0008_WYG_002-3a>¶
　縣(在府城西南九十里本漢望都縣属中山國晉因/之北齊省入北平縣唐初復置属定州宋属武定)¶
　(軍金改為慶都縣属中山府元初属真定/府尋改属保定本朝因之編户一十里)容城縣(在/府)¶
　(城東北九十里本漢舊縣属涿郡東漢省晉復置属/范陽國北齊省入范陽唐初属北義州貞觀初属易)¶
　(州聖歴初改全忠縣天寳初復名容城後廢宋初復/置属雄州金改属安肅州元因之本朝改今属編户)¶
　(六/里)完縣(在府城西七十里本秦曲逆縣地漢置北平/縣属中山國後魏属北平郡北齊省隋初復)¶
　(置属定州唐改為狥忠縣神龍初復為北平縣五代/時唐改為燕平縣後復曰北平属易州宋属定州陞)¶
　(北平軍金改為永平縣属中山府後陞完州元復為/永平縣尋復完州本朝洪武二年改為完縣編户一)¶
　(十八/里)蠡縣(在府城南九十里本漢蠡吾縣属涿郡北/齊省入博野縣隋初属髙陽郡唐初属滿)¶
<pb:KR2k0008_WYG_002-3b>¶
　(州武徳中置蠡州宋置永寧軍金改為寧州後仍改/蠡州元仍舊本朝洪武八年改州為縣編户二十七)¶
　(里/)雄縣(在府城東北一百二十里本漢易縣属涿郡/後漢属河間國晉改為易城縣後魏属上谷)¶
　(郡北齊省入鄚縣隋属河間郡唐初于此置北義州/貞觀六年州廢八年復置歸義縣属幽州五代初置)¶
　(瓦橋闗周為雄州宋置歸信縣政和中號州為易陽/郡金陞永定軍元復為雄州本朝省歸信縣改州為)¶
　(雄縣編户/一十七里)祁州(在府城南一百二十里本漢中山國/安國縣地晉属博陵郡北齊省隋置)¶
　(義豐縣属愽陵郡唐改為立節縣神龍初復曰義豐/属定州景福初於此置祁州宋改為蒲隂縣景徳初)¶
　(以州為蒲隂郡金天㑹中復為祁州元以蒲隂縣/為附郭本朝省蒲隂入州編户一十四里領縣二)深¶
　澤縣(在州城南二十里本漢舊縣属涿郡東漢属安/平國晉属愽陵國後魏属愽陵郡北齊省隋復)¶
<pb:KR2k0008_WYG_002-4a>¶
　(置属定州唐因之宋熈寧中省入鼔城縣元祐初復/為縣元省入束鹿縣尋復置属祁州本朝因之編户)¶
　(一十/里)束鹿縣(在州城南一百二十里本漢□縣地属/鉅鹿郡東漢以□為鄡北齊改曰安國)¶
　(縣隋於此置安定縣属定州開皇中改為鹿城縣唐/初属深州天歴中改為束鹿縣宋金仍舊元省入深)¶
　(澤縣尋復置属祁州本/朝因之編户一十七里)安州(在府城東七十里本唐/武興縣属易州後更為)¶
　(唐興縣属莫州五代廢属瀛州宋於此置唐興寨淳/化中陞為順安軍金為安州治髙陽縣後徙治渥城)¶
　(縣元省入髙陽縣尋復置安州本朝洪武七年降為/縣以葛城省入十四年復為州編户一十四里領縣)¶
　(二/)髙陽縣(在州城南四十里本漢涿郡髙陽縣地東/漢属河間國三國置髙陽郡隋罷郡以縣)¶
　(置滿州尋罷唐初復置滿州貞觀初州罷以縣属瀛/州宋熈寧中省為鎮尋復為縣金属莫州後属安州)¶
<pb:KR2k0008_WYG_002-4b>¶
　(元仍舊本朝因之/編户一十四里)新安縣(在州城東二十里本漢涿/郡容城縣地宋属雄州金)¶
　(析置新安州及渥城縣元俱廢改為新安鎮属歸信/縣尋置新安縣属保定路本朝洪武七年省入安州)¶
　(後復置編/户五里)易州(在府城西北一百二十里秦為上谷/郡地漢為涿郡故安易縣地隋置易)¶
　(州大業初罷州置昌黎郡尋改為上谷郡唐初復為/易州天寳初改上谷郡乾元初復為易州遼置髙陽)¶
　(軍宋號遂武郡金属中都路元復為易州初属大都/路後改属保定本朝因之以附郭易縣省入編户三)¶
　(十八里/領縣一)涞水縣(在州城東四十里本漢涿郡遒縣地/晉属范陽國後魏属范陽郡後周省)¶
　(入涿郡尋置永陽縣後改為涞水縣隋改為故安縣/尋復為永陽縣後仍改為淶水縣唐属易州宋併入)¶
　(易縣遼復置涞水縣金元仍/舊本朝因之編户二十五里)¶
<pb:KR2k0008_WYG_002-5a>¶
郡名上谷(秦/名)清苑(宋/名)¶
形勝臨城四野地址坦平(圖/經)二川交流夾繞州治(元/志)易¶
　水在東孔山在北(水/經)三闗重地以控幽薊(古雄/圖經)¶
風俗稍事詩書之業畧無僥競之風(宋劉/渙記)輕生而尚義¶
　有荆軻之遺風(圖/經)民質樸勁勇不以浮華為習而以¶
　耕織為生(郡/志)¶
山川郎山(在府城西北五十里一名狼山其峯尖銳如/削皎然玉立元劉因逰郎山雜言山之靣背)¶
　(一無異不待風煙變化神已迷危闗度雪嶺亂石臨/荒蹊林間小草不識風日自太古我行終日仰羡木)¶
<pb:KR2k0008_WYG_002-5b>¶
　(杪幽禽啼但見雨色来雲物䬃以凄忽然長嘯得石/頂痛快如御駿馬蹄萬里来長風五色開晴霓長劍)¶
　(倚天立皎㓗瑩鸊鵜平地㧞/起不傾倒物外想有神物提)松山(在府城西北七十/里山多松樹每風)¶
　(雨撼之若/笙簧然)林尖山(在完縣北二十/里峰巔髙聳)壇山(在完縣西/北二十里)大¶
　嵬山(在完縣西二十五里其山/嵯峨故名五雲泉水所出)馬耳山(在完縣西三/十里工峰髙)¶
　(聳揷天若馬耳其間有桃花洞嵗旱禱雨屢應元劉/因詩雙峰何年聳雙耳叱之不動煩風雷今朝向我)¶
　(効神駿翠色欲逐神鞭来浮世浮名酒一杯我欲/駕此觀蓬萊只愁日暮三山上黄塵回首令人哀)伊¶
　祁山(在完縣西三十/里堯母所居)白崖山(在完縣西北四十里峰/巒秀聳四靣多白石故)¶
　(名/)栢山(在完縣北四十里山平濶/五百餘歩周廻居民甚衆)唐山(在唐縣北八/里一名唐嵒)¶
<pb:KR2k0008_WYG_002-6a>¶
　(漢書張晏曰堯山在北堯母慶/都山在南登堯山可見都山)鑼鼓山(在唐縣西北/一十三里)¶
　粟山(在唐縣西北/一十五里)羅喬山(在唐縣北一十五里舊/傳羅喬二仙所居故名)孤¶
　山(在唐縣東北一十五里四靣平/坦不與他山相接又名望都山)靈源山(在唐縣東/北一十五)¶
　(里中冇夀聖寺唐上元二年刻碑銘尚存又金明昌/中冀國公主以中元日来逰有留題驀山溪詞刻石)¶
　(龕于/寺壁)育山(在唐縣北一十五里山之陽有/漢髙祖廟旁有龍祠旱禱即應)父子山(在/唐)¶
　(縣西北三十五里上有浮圖相/傳昔有父子共建故以名山)神和山(在唐縣西北/二十五里與)¶
　(父子山相接舊名石河山/居民因避兵得免改今名)白合山(在唐縣西北三十/五里與父子山相)¶
　(望/)栢巖山(在唐縣西北四十/里下有栢巖院)葛洪山(在唐縣西北七/十里山之中宫)¶
<pb:KR2k0008_WYG_002-6b>¶
　(觀甚多惟中巖有宫曰上清虛/最竒勝相傳葛洪修道於此)大茂山(在唐縣西北/一百八十里)¶
　(石門村太史公曰北嶽之名有五/其五曰太一宫或云即此山也)陵山(在滿城/縣治西)眺山¶
　(在滿城縣東二里其山巍然特立/勢若来潮以其可以登眺故名)抱陽山(在滿城縣/西南一十)¶
　(里山勢南拱故名上有聖教寺寺中有龍潭元郝經/詩孱顔蒼玉抱幽村突兀雙龍窟宅尊回首萬山東)¶
　(盡處冷煙平/逺半乾坤)釡山(在安肅縣西四十五里其形若釡/又涞水縣西北三十里亦有釡山)¶
　圍道山(在安肅縣西/四十五里)班妃山(在安肅縣西五十/里上有班妃廟)龍山¶
　(在安肅縣四五十/里上有神龍廟)大雄山(在雄縣治西其山髙/峙數十丈峰頂廣濶)小雄¶
　山(在大雄山之左山多竒/峰石罅有甘泉出焉)窮獨山(在易州城北三十/里一名馬頭山)¶
<pb:KR2k0008_WYG_002-7a>¶
　龍跡山(在易州城西南三十里石上有僊人及龍跡/西麓谷有一坑大如車輪中有四穴春則風)¶
　(出東夏出南秋出西冬出北嘗有僧法猛入其東穴/見石堂石人欲窮諸穴忽聞有人厲聲云其餘三穴)¶
　(皆如東者不宜/更入猛乃止)孔山(在易州城西南五十/里山有三孔因名)大寧山(在/易)¶
　(州城西五十里/中有大寧寺)駿牛山(在易州城西/北一百里)武山(在涞水縣/西北九里)¶
　石龜山(在涞水縣西北二十里/山巔有巨石其狀如龜)紫涼山(在涞水縣西/北三十里髙)¶
　(百餘/丈)龍宮山(在涞水縣西北三十里中有石洞洞出/泉滙而不流潜通石井井在洞門外尺)¶
　(許/)樂平山(在淶水縣西北三/十里其山髙聳)龍安山(在涞水縣西/北四十五里)白¶
　楊嶺(在易州城西/北四十里)竒峰嶺(在易州城西/北四十里)官座嶺(在易/州城)¶
<pb:KR2k0008_WYG_002-7b>¶
　(西北五/十里)五迴嶺(在易州城西南一百二十里委折五/迴下望層山若蟻蛭然唐有五迴縣)¶
　(以此為名俗訛為五虎嶺又按方輿/記有武夫闗武水所出疑即此也)紫荆嶺(在易州/城西一)¶
　(百里嶺上有闗/路通山西大同)星月巖(在易州城西六十里山頂有/崖出二穴望之隱然可見彎)¶
　(者如月圓/者如星)束鹿巖(在束鹿縣北外隘内廣可/容千餘人又名三丘古洞)老姑峪¶
　(在葛洪山西南隅宋時有一老姑不知名氏嘗謂人/曰貧道住世二百年矣言畢投崖下不墜飛昇而去)¶
　(後人名其崖/曰捨身崖)百花嶼(在府城西北九十里髙數/仞廣數十丈百花繁盛)石獸¶
　岡(在易州城西南六十里上/有石似虎亦名石虎岡)清苑河(在府城西二里/源自雞距泉至)¶
　(此分流遶城南北至/東合流入黄狗窊)石橋河(在府城南自滿城縣方/順河東流經清苑縣南)¶
<pb:KR2k0008_WYG_002-8a>¶
　(二十里入/黄狗窊)梁河(在府城東三十里源自唐/河分流東過安州入于海)土尾河(在/府)¶
　(城東南九十里源自蠡縣唐/河經縣境至安州合易水)龍泉河(在慶都縣北源/出縣西龍泉滙)¶
　(而為河東流溉/田三百餘頃)徐河(發源五迴嶺流經滿城縣北一/十里名大冊河又流經清苑縣)¶
　(北十五里名徐/河入安州境)方順河(在滿城縣南五十里自完縣/界流至縣境逹清苑縣界)¶
　長流河(在新安縣西五里源自鮑河過安肅/縣經縣界東南至雄縣入瓦濟河)温義河¶
　(在新安縣南八里源二一出安肅縣南三十里曰曹/河一出安肅縣西一十里曰徐河俱流至縣南相合)¶
　(曰温義河又南流與長流/河合至雄縣南入瓦濟河)馬村河(在新城縣西北四/十里源出淶水經)¶
　(縣境入/拒馬河)紫泉河(在新城縣東北源自縣西北龍堂上/有泉湧出本朝學士胡廣過新城詩)¶
<pb:KR2k0008_WYG_002-8b>¶
　(南接雄州北涿州紫/泉出郭向東流即此)五里河(在定興縣西南一十里/源出易州白楊嶺下流)¶
　(經本縣界西南五里/東流南合拒馬河)拒馬河(源出山西代郡涞山流/經涞水縣北乂東南至)¶
　(定興縣治西與五里白澗河合晉劉琨守此以拒石/勒故名又東至新城縣界一名白溝河又東注霸州)¶
　(合直沽/逹于海)白溝河(在新城縣南三十五里拒馬河下流/宋與遼分界之處元劉因詩薊門霜)¶
　(落水天愁匹馬衝寒渡白溝燕趙山河分上鎮遼金/風物異中州又郝經詩易水南邉是白溝北人為界)¶
　(海東頭石郎作帝從珂/敗便割燕雲十六州)白澗河(在易州城南三十里/一名易水源出西山)¶
　(流經縣界/東入大溝)唐河(在唐縣西三十里源自山西大同靈/丘縣南經飛狐口過倒馬闗至縣境)¶
　(東南入祁州/與沙河合流)沙河(在祁州城西南二十里源自定州/流經州境東南與滋河合入易水)¶
<pb:KR2k0008_WYG_002-9a>¶
　滋河(在祁州城西南三十里源自無極/縣流經深澤縣至州境與沙河合)鴉兒河(在束/鹿縣)¶
　(南一十里雙丘社源自晉州/流經縣境逹深州春冬則涸)滹沱河(在束鹿縣南三/十里来自晉州)¶
　(經縣境逹深州/至直沽入于海)雄河(在雄縣南三里源自安州流經/本縣東合易水逹直沽入于海)¶
　遒攔河(在涞水縣西一十里發源樂平/山麓南流至定興界入沙河)祁水(在完縣/南發源)¶
　(自伊祁山南經縣境/東流至滿城縣界)易水(在安州城北自府境曹河/徐河石橋河一畝泉河滋)¶
　(河沙河雅兒河唐河諸水至此合流為易水又至雄/縣南為瓦濟河過直沽入于海史記燕太子丹使荆)¶
　(軻刺秦王送至易水歌曰風蕭蕭兮易水寒壯士一/去兮不復還宋馮戴詩荆軻一去不復返易水東流)¶
　(無盡/期)女思谷水(在易州城西南五十里源自/女思澗東北流注于易水)濡水(源/出)¶
<pb:KR2k0008_WYG_002-9b>¶
　(窮獨山東南流至易州支分入城近東方四里許淵/而不流號聖女水漢書云濡水於曲逆城北曲而西)¶
　(流故曰曲逆章帝/醜其名改曰蒲隂)涞水(在涞水縣東北三十里源出/礬山桃水至縣境東流入聖)¶
　(水/)雷溪(在易州城西南發源五迴嶺即徐河上流灘/石湍急聲聞數里若雷鳴然金泰和中賜名)¶
　(元劉因觀雷溪雜言飛狐天下脊老氣盤五迴三江/瀉天怒合為一水東南来先聲動毛髪餘爽開襟懐)¶
　(初疑萬壑轉奔石意像髣髴坤軸摧/又疑鼔角鳴地中百歩未到仍徘徊)子莊溪(舊志在/易州源)¶
　(出子莊闗南流入易水今州城西南五十里/有水至紫荆闗南流入白澗疑即此水也)劉家淀¶
　(在安州城西二十里源自清苑縣之石橋河/一畝泉河至州西滙而為淀北流入易水)龍潭(有/二)¶
　(俱在涞水縣西北三十里釡/山樂平山間遇旱禱雨輒應)五龍池(在易州城西北/世傳燕昭王引)¶
<pb:KR2k0008_WYG_002-10a>¶
　(山泉注池栽蓮建亭於/其上以為逰翫之所)蓮花池(在府治南元守帥張/柔開鑿中有㸔花亭)¶
　(又有栁塘西溪北潭皆/引雞水為府中勝槩)龍井(在府城南相傳有/龍居焉旱禱即應)龍泉¶
　井(在府城東北八十里固城鎮相傳井甃於秦漢時/後井水泛溢立觀音殿鎮之唐及金元皆修葺元)¶
　(至元間土人因浚之得觀音像及水瓶時/遭旱總管韋政率衆禱像前甘澍大降)善利井(在/唐)¶
　(縣治西其水/與麻潢通)八角井(在深澤縣西石橋社其水/大旱不竭亦名龍泉井)靈井¶
　(在唐縣西北隅俗呼趙母井/所謂醇酎千日即此井即醖)傾井(在束鹿縣西南四/十里漢光武師過)¶
　(其地渇甚此井忽/傾欹泉水涌出)一畝泉(在府城西三十里一名尚/泉其流與雞距泉合俗號)¶
　(西塘泊民/多利之)雞距泉(在府城西三十里泉水噴流狀如/雞距與一畝泉合流由城外濠出)¶
<pb:KR2k0008_WYG_002-10b>¶
　(為減水口元張柔又作新渠鑿西城以入水水循市/東行轉北别為東流垂及東城又折而西雙流交貫)¶
　(由北水門而出夏秋之交荷芰/如繡水禽下上游人共樂焉)源泉(在易州城西北/八里南流入易)¶
　(水/)馬跑泉(在易州城東北二十里相傳唐太宗/征髙麗駐蹕於此馬跑地出泉故名)¶
土産栗(易州/出)蓯蓉(唐縣/出)蟾酥(祁州出元志/宋村有蟾池)¶
公署大寧都司(在府治西洪武二十年建北平行都司十大/寧𨽻後軍都督府三十四年始遷于此)¶
　(永樂初改為大寧都司今領衛/十三千戸所二有建在各府者)保定左衛　保定右¶
　衛保定中衛保定前衛(俱在都/司治西)保定後衛(在都司/治東以)¶
　(上五衛俱/永樂中建)茂山衛(在易州治南舊在府/城内景泰元年移建)守禦紫荆闗¶
<pb:KR2k0008_WYG_002-11a>¶
　中千户所(𨽻大寧/都司)¶
學校保定府學(在府治東南元中統間建有郝經撰孔/子廟碑本朝洪武八年重建正統中重)¶
　(修/)武學(在都司治東南/正統四年建)祁州學(在州治東洪/武二年建)安州學¶
　(在州治西洪武七年/建永樂二年重修)易州學(在州治南洪/武八年重修)清苑縣學¶
　(在縣治東北洪武八/年建永樂三年重修)滿城縣學(在縣治東南元建本/朝永樂三年重修)¶
　安肅縣學(在縣治東南洪武三/年建永樂三年重修)定興縣學(在縣治南/洪武八年)¶
　(重/建)新城縣學(在縣治西北元建本/朝洪武十一年重修)唐縣學(在縣治西/元建本朝)¶
　(永樂間修宣/徳間重修)博野縣學(在縣治東洪武二/年建正統中重修)慶都縣學¶
<pb:KR2k0008_WYG_002-11b>¶
　(在縣治西北洪武/九年因元舊重修)容城縣學(在縣治東北洪/武十四年建)完縣學¶
　(在縣治東洪武三年/建永樂三年重修)蠡縣學(在縣治東南元建本朝/洪武二年重建永樂四)¶
　(年重/修)雄縣學(在縣治北洪武七年/建永樂元年重修)深澤縣學(在縣治/東北宋)¶
　(建本朝洪武二/十八年重修)束鹿縣學(在縣治東洪武三年/建永樂八年重修)髙陽¶
　縣學(在縣治東洪/武十三年建)新安縣學(在縣治南元建本/朝永樂六年重修)涞水¶
　縣學(在縣治西元建本朝洪武/八年修宣徳元年重修)¶
書院静修書院(在新安縣三臺鄉元劉因號靜修邑人/劉英李蒙軰嘗從因學因歿英等於此)¶
　(建祠祀之皇慶間賜額曰/静修書院臨川危素為記)¶
<pb:KR2k0008_WYG_002-12a>¶
宫室五華樓(在易州治即燕候雲物臺遼聖宗嘗御此/樓書刺史馬質兵監趙質姓名于西壁)¶
　横翠樓(在府治東元萬户張柔建劉因賦畧曰控鴈/門之右塞引雞距之清流倚大行之宕觀接)¶
　(易水之長洲使人遄飛逸興浩發吟魂如登/泰山漂崑崙有可挾日月而薄風雲者乎)萬卷樓¶
　(在府治内元首帥賈輔建以經傳史子百家衆流法/書名畫别為九等置其上又邀致郝經築堂於樓側)¶
　(居之盡畀以書肆/其觀覽經嘗為記)齊雲樓(在安州城西北隅元郡守/完顔安逺建以其突兀淩)¶
　(空故/名)鳴霜樓(在府治東/宣徳間建)讀書堂(在滿城縣聖教寺一/名相公堂唐相張)¶
　(說嘗肄業於此後人思其徳塑像祀之元劉因詩隂/壁下寒泉陽崖隱深洞想像張幽州當年此絃誦又)¶
　(縣鐡佛寺冇讀書堂乃元/郝經讀書處經自有記)宣化堂(在大寧都司治今/後堂即其遺址元)¶
<pb:KR2k0008_WYG_002-12b>¶
　(為順天路㕔至元中治中周孟戡建/為一道承流宣化之所劉因作記)臨漪亭(在府城/内臨雞)¶
　(水上元時建澄瀾蕩漾簾户䟽越魚泳/鳥翔雖城市囂囂而得三湘七澤之樂)擬江亭(在安/肅縣)¶
　(南一十里元泰定間知/州髙俁建張莘為記)均樂亭(在雄縣舊名望山亭/元昭武節度使徒單)¶
　(公重修以與士民共/為遊樂之所更今名)雲錦亭(在安州城東南古堤/上元完顔安逺建)候¶
　臺(在易州治相傳周武王築為日者占候之所戰國/燕昭王建五樓於其上嘗遊樂其間更名五花臺)¶
　(其樓東曰増明西曰晚翠南/曰觀月北曰遊臥中曰萃秀)三公臺(在易州城東南/一十八里燕昭)¶
　(王所築樂毅劇辛鄒/衍所遊之處故名)黄金臺(在易州東南燕昭王所/築置千金於臺上以延)¶
　(天下士故名後人慕其好賢效築非一而此其故址/云元劉因詩燕山不改色易水無新聲誰知數尺臺)¶
<pb:KR2k0008_WYG_002-13a>¶
　(中有萬古情區區後世人猶愛黄金名黄金亦何物/能為賢重輕徳輝照九仞鳳鳥纔一鳴伊誰腐䑕棄)¶
　(坐見飢鳶爭周道日東漸二老皆西行養民以致賢/王業自此成黄金與山平不救兵縱横落日下荒臺)¶
　(山水有/餘清)仙臺(在易州相傳燕平曽學仙于此劉因詩/碣石来海際西南奄全燕中有學仙臺)¶
　(燕平欲/升天)吟詩臺(在易州大寧山五代時馮道吟詩於/此元劉因詩林壑少佳色風雷有清)¶
　(秋為問此山靈吟臺何久留時危亦常事人生足良/謀不有撥亂功當乘浮海舟飄飄扶摇子脫屣雲臺)¶
　(遊每聞一朝革尚作數日愁朝廷乃自樂山林為誰/憂視被昻昻駒柰此泛泛鷗四維既不張三綱遂横)¶
　(流坐令蚩蚩民謂茲聖與儔蚩蚩尚可怒儒臣豈無/尤不有歐馬筆孰能回萬牛大行千萬里瀟灑横中)¶
　(州今朝此登臨孤懐漲巖幽/何當剷疊嶂一洗他山羞)北臺(在唐縣西慕容氏/都中山時嘗登此)¶
<pb:KR2k0008_WYG_002-13b>¶
　(臺望馬/耳山)天風臺(在葛洪山相傳葛洪修煉處釋板岩/詩昔年曽到葛洪遊回首西風二十)¶
　(秋今日唐川再經過/野心又被白雲留)望馬臺(在府城東北一百里宋/將楊延朗築以望馬)¶
闗梁紫荆闗(在易州城西八十里歴代為扼塞之所本/朝撤而新之城髙池深足以為戍守之固)¶
　鴻山闗(在唐縣西北七十里一名洪城昔項羽於此/見羣鴈曰我當南靣射中其一及射不中時)¶
　(人知羽終/不能濟)倒馬闗(在唐縣西北漢時置山/路險峭馬為之倒因名)八渡闗(在/唐)¶
　(縣西北五十里有水屈/曲八渡漢時置闗水上)髙陽闗(在髙陽縣五代時/築宋太宗増築)瓦¶
　橋闗(在雄縣為三闗之一宋歐陽修詩古闗衰栁聚/寒鴉駐馬城頭日影斜猶去西樓二千里行人)¶
　(到此莫/思家)西水寨(在易州城西/南一百里)方順橋(在滿城縣/南五十里)徐河¶
<pb:KR2k0008_WYG_002-14a>¶
　橋(在安肅縣南四/十里隋時建)安濟橋(在深澤/縣治西)¶
寺觀清覺寺(在府治東元至元間建本朝洪武中/重修又府治東有大悲閣元張柔建)永寧¶
　寺(在府治南元建本朝永/樂中重建宣徳間賜額)廣恵寺(在祁州/治南)大明寺(在/易)¶
　(州治東俱元建本/朝洪武中重修)夀聖寺(有二一在唐縣治東南洪/武初建永樂中重修一在)¶
　(慶都縣治西/洪武中重建)興化寺(在深澤縣治西/北洪武五年建)東林寺(在定興/縣治東)¶
　(南金明昌中建本/朝洪武中重建)福泉寺(在髙陽縣/治西南)觀音寺(在雄縣/治北)¶
　法雲寺(在完縣治南/俱洪武中建)寳寧寺(在蠡縣治西洪武中因/舊重建中有古塔及鐡)¶
　(佛鐵/獅)臺頭寺(在束鹿縣治西北元泰定/初建本朝洪武中重修)雲巖寺(在博/野縣)¶
<pb:KR2k0008_WYG_002-14b>¶
　(治西洪/武中建)靈光寺(在博野縣東南二十五里唐建有/古塔本朝洪武中重建正統中重)¶
　(修/)興國寺(在安肅縣治/東洪武中建)大覺寺(在滿城縣治東北/洪武中因舊重建)玉¶
　清觀(在府治西/北元建)龍興觀(在易州元/帥張柔建)玉華觀(在唐縣西/元通真子)¶
　(田志/亨建)¶
祠廟堯廟(在望都縣/南四十里)燕昭王廟(在易州城東/南二十里)趙簡子祠¶
　(在滿城縣北晉永康初立祀列國晉大夫趙鞅元郝/經記保州趙之北境趙鞅首并邯鄲逐范中行氏遂)¶
　(成三晉故趙人特祀于邉以/旌其功居民因之遂為世祀)四賢祠(在易水傍祠燕/郭隗樂毅劇辛)¶
　(鄒衍也像皆國工劉鑾所/塑技極精巧元郝經撰碑)㢘將軍廟(在府城西北一/十里祀趙將亷)¶
<pb:KR2k0008_WYG_002-15a>¶
　(頗前臨雞水支流有石梁焉謂之/㢘梁耆舊相傳廟北有㢘頗墓)樊將軍廟(在易州/城西一)¶
　(十里樊將軍即/秦樊於期也)霍光廟(在蠡縣北三里光漢/大將軍廟後有冢)漢賢神¶
　廟(在蠡縣東南三十五里唐大中時建冒黎韓凝撰/碑其畧云神諱盖十一世祖齊康公避田和之亂)¶
　(宅於此神仕平帝朝為/幽州刺史封闗内侯)孝烈將軍廟(在完縣東或云/孝烈即木蘭女)¶
　(嘗代父戍守於此/唐封為孝烈將軍)二程祠(在愽野縣東南二十五里/元建祀宋大儒程顥程頥)¶
　(兩兄弟本朝正統中重修有司嵗時致祭二/程先生五世而上居博野曽祖而下塟河南)靜修祠¶
　(在容城縣祀元儒/劉因楊俊民有記)二賢祠(在府治東南元建/祀劉因郝經二儒)竹澤龍¶
　祠(在府城西南一十里土人禱/雨多應元學士尚野有記)紫泉龍祠(在新城縣/西南三十)¶
<pb:KR2k0008_WYG_002-15b>¶
　(里旱禱輒應元/蘇天爵撰記)育山龍祠(在育山嵗旱/禱雨于此)顯濟祠(在抱/陽山)¶
　(聖敎寺内廟前有潭潭内有二青蛇能興雲雨變見/不測鄉人祈賽與之酒輒直立俯首飲之故前人詩)¶
　(有青蛇立飲/祭神酒之句)¶
陵墓顓頊陵(在髙陽/縣界)慶都陵(在慶都縣堯始受封/之地堯母塟慶都)宋三¶
　陵(在府城東宋僖祖曰欽陵/順祖曰慶陵翼祖曰安陵)張蒼墓(在滿城縣西蒼/漢丞相封北平)¶
　(侯北平即/今滿城地)陳平墓(在完縣陳侯村平漢丞相封/曲逆侯曲逆即今完縣地)王尊¶
　墓(在髙陽縣治東北/尊漢東郡太守)蠡吾侯冢(在蠡縣東二里漢蠡/吾侯翼即桓帝父也)¶
　(卒塟此冢/號曰博陵)張行成墓(在慶都縣行/成唐左僕射)張𢎞範墓(在府城/北一百)¶
<pb:KR2k0008_WYG_002-16a>¶
　(二十里定興界𢎞/範元鎮國將軍)劉因墓(在容城縣溝市/里因元名儒)李友直墓¶
　(在清苑縣友直/本朝工部尚書)¶
古蹟古燕國(在易州東南廣袤六十里召公/後都於此今其中居民甚多)髙陽城(在/府)¶
　(城東南七十里城周迴/九里相傳顓頊所築)堯城(在完縣南相/傳唐堯所築)鴻郎城(在/唐)¶
　(縣北相傳堯之/子丹朱所居處)武陽城(在易州城東南故燕之下都/也元劉因詩朝遊樊子館晚)¶
　(上武陽城潮接滄溟近山從碣石生斷虹雲/淡白返照雨踈明且莫悲吟故樵歌已愴情)廣養城¶
　(在府城東六里許周圍五里/相傳燕昭王築此城以牧馬)三臺城(在容城縣城冢/記燕魏分易水)¶
　(為界築三臺登/降以耀武即此)荆軻城(在易州城西七里軻列國燕/刺客其入秦時說樊於期自)¶
<pb:KR2k0008_WYG_002-16b>¶
　(剄于此晉陶潜詩燕丹善養士志在報强嬴招集百/夫良嵗暮得荆卿君子死知己提劍出燕京素驥鳴)¶
　(廣陌慷慨送我行雄髮指危冠猛氣衝長纓飲餞易/水上四座列羣英漸離擊悲筑宋意唱髙聲蕭蕭哀)¶
　(風逝淡淡寒波生商音更流涕羽奏壯士驚心知去/不回且有後世名登車何時顧飛盖入秦庭凌厲越)¶
　(萬里逶迤過千城圖窮事自至豪主正怔營惜哉/劍術踈竒功遂不成其人雖已歿千載有餘情)范¶
　陽城(在易州城東南六十里秦置縣漢属涿郡後周/移范陽於城北十七里伏圖城一名小范陽其)¶
　(故城/遂廢)王陵城(在唐縣西北舊傳漢髙祖困/於白登王陵將援兵至此)灌城(在唐/縣與)¶
　(王陵城相對/灌嬰所築)亞谷城(在雄縣西漢景帝封降/王盧它為亞谷侯即此)栁宿城¶
　(在慶都縣東漢宣帝母王/夫人入朝與父母别于此)賈復城(在唐縣北漢賈後/追銅馬賊于此而)¶
<pb:KR2k0008_WYG_002-17a>¶
　(築/)長安城(在易州城西南漢幽州刺史李宣尚范/陽公主主懷長安乃築此城象之故名)樊¶
　輿城(在府城東南三十里昔樊輿王死于此城之/隅因名漢置縣属涿郡髙齊省入永寧軍)清¶
　源城(在府城東南四十里相傳/漢將軍王梁所築中有塔)五公城(在滿城縣河/北記漢王譚)¶
　(之不從王莽與五子避難於此光武封五子為侯元/才北平侯顯才蒲隂侯益才安嘉侯仲才新安侯季)¶
　(才唐侯因名其城曰五公唐開元中刺史田琬以/五廻舊縣東遷於五公城即此一名五大夫城)栢陵¶
　城(在清苑/縣南)易京城(在雄縣境南臨易水漢公孫瓉據/幽州有童謡云燕南垂趙北際中)¶
　(間不合帯如礪惟有此中可避世瓉以易京地當之/迺築城以自固修營壘樓觀積穀於中尋為袁紹所)¶
　(破/)百樓城(在定興縣西南舊傳唐太宗征/遼回軍於此營城以居軍士)石泉城(在/涞)¶
<pb:KR2k0008_WYG_002-17b>¶
　(水縣/西北)中山城(在唐縣西北一十三里峭嶺/之上載記慕容垂都于此)積粮城(在/清)¶
　(苑縣東相傳金/人積糧于此)西梁城(在束鹿縣南漢/為縣属信都國)廢易縣(有二/一在)¶
　(雄縣漢置北齊省一在舊故安城/西北隅隋置即易州附郭本朝省)廢葛城縣(在安州/本漢髙)¶
　(陽縣之葛鄉城後為依政縣金置/葛城縣元為安州附郭本朝省)廢遂城縣(在安肅/縣西二)¶
　(十五里漢為河間國武隧地後魏於此置南營州隋/改遂城縣唐属易州五代周克三闗此係鴈門闗衝)¶
　(要宋置廣信軍金改遂州尋廢元/省縣復置遂州本朝省入安肅縣)廢歸信縣(在雄縣/本漢易)¶
　(縣地唐置歸義縣宋改/為歸信縣本朝省焉)廢蒲隂縣(在祁州春秋時為/曲陽城隋為義豐)¶
　(縣唐於此置祁州宋改/曰蒲隂縣本朝省入州)廢遒縣(在涞水縣治北漢置/属涿郡晉属范陽國)¶
<pb:KR2k0008_WYG_002-18a>¶
　(後周省/入涿郡)髙漸離故居(在易州南一十六里漸離燕人/與荆軻相善嘗飲於燕市酒酣)¶
　(漸離擊筑軻和而歌後軻為秦所殺漸離變名/姓為人庸保謀刺秦王不克亦死此其故居也)石柱¶
　(在易州東南三十里北齊神武拾/塟兵後遺骸於此立石柱以識之)張燕公石穴(在聖/教院)¶
　(唐張說/讀書處)明珠窩(在抱陽山初山巖崩出一穴如盃盌/之半瑩滑無琢削㾗有光彩土人因)¶
　(呼為明/珠窩)駐蹕莊(在新城縣西北三十五里元英宗嘗/駐蹕於此至治間賜丞相拜珠為别)¶
　(業俗呼/髙宻店)髙氏園(在府城東北隅元時郡人髙姓者所/創景物穠秀人多逰賞中有翠錦堂)¶
　(尚書張夣符題/扁劉因為記)¶
名宦周劇辛(戰國時燕昭王卑身厚幣以招賢者於是/劇辛自趙而徃相王任國政下齊之計與)¶
<pb:KR2k0008_WYG_002-18b>¶
　(有功/焉)樂毅(事燕昭王為上將軍破齊/下七十餘城封昌國君)漢劉梁(桓帝時/為北新)¶
　(城長大作講舍延聚生徒數行/百人朝夕自徃勸誡儒化大)南北朝張代(魏北平太/守當官清)¶
　(白仁恕百/姓親愛之)唐張允濟(髙陽郡丞郡缺太守/獨統郡事吏民畏恱)劉昌(天寳/末授)¶
　(易州守㑹史朝義圖宋州城中食盡且降昌說刺史/李岑曰李光弼在河陽必来援今廩麯尚可支二十)¶
　(日岑聽之昌乃登城以忠義諭賊/賊畏不敢攻俄而援至城得全)姜師度(易州刺史/嘗傍海鑿)¶
　(渠以通餉路罷海/運尋遷司農卿)五代沈斌(晉祁州刺史時趙延夀/引契丹攻城且招斌降)¶
　(斌罵曰爾父子䧟于腥膻忍率犬羊以殘父母之邦/斌寧為國死不能效公所為己而斌自盡其家属沒)¶
　(虜/)李瓊(周安州防禦使治郡寛/簡民請立碑頌其徳)宋賀惟忠(知易州繕/完亭障撫)¶
<pb:KR2k0008_WYG_002-19a>¶
　(士卒得其死力乘塞用兵所向必克威/名震北邉十餘年間契丹不敢南牧)劉福(雄州防/禦使為)¶
　(政簡易御下有方畧/在州五年郡境寧謐)安守忠(知易州治尚簡靜淳化/初知雄州方與僚佐宴)¶
　(飲有軍校謀變閽者倉卒入白守忠言笑自若/徐顧坐客曰此軰酒狂爾擒之可也人服其量)李緯¶
　(知雄州治兵頗嚴不事厨傳積公使錢/貯米三千斛為常平倉奏下其法他州)康保裔(髙陽/闗都)¶
　(部署率兵徃瀛州援范廷召夕與遼兵遇左右請易/甲遁保裔曰臨難無茍免此吾效死日也大呼决戰)¶
　(兵盡矢/窮而死)髙繼勲(知雄州契丹獵燕薊候卒報有兵入/鈔邉州皆警繼勲料其不然已而知)¶
　(渤海人叛契丹/行剽兩界也)張凝(髙陽闗副都部署善訓士卒所/得賞賜多以犒師家無餘貲)¶
　蔚昭敏(鎮定髙陽闗三路先鋒契丹入冦昭敏與范/廷召追斬萬餘級擒生口甚衆契丹委器甲)¶
<pb:KR2k0008_WYG_002-19b>¶
　(遁/去)李允則(知雄州民居惟結茅允則教以陶瓦覆屋/時已罷兵猶修城浚壕有隙地令悉種榆)¶
　(栁人頼/以安)楊延昭(真宗時知保州時駐遂城契丹攻之/甚急延昭悉集丁壯登陴護守㑹大)¶
　(寒汲水灌城上旦悉為氷堅滑不可上契丹/遂潰去獲其鎧仗甚衆邉人呼為楊六郎)張利一¶
　(知保州徙雄州遼人刺兩属民為兵民不堪其辱利/一綏徕之有大姓舉族南徙慕而来者至二萬利一)¶
　(發廩賑/恤之)耿全斌(真宗時知安肅軍嘗繪山川險易/為圖以獻契丹来侵遣兵擊走之)張¶
　元(知安肅軍因入對曰契丹嵗享金帛甚厚今/其主孱嵗歉萬一倍約臣請擐甲為諸軍先)王漢¶
　忠(咸平中為鎮定髙陽闗都部署契丹掠中山漢/忠率諸將陣于野契丹遁追斬甚衆獲其貴將)張¶
　知白(安肅州推官明斷果决庭無/留訟清白有守吏民懐之)任布(安肅軍判官/刺間契丹事)¶
<pb:KR2k0008_WYG_002-20a>¶
　(上䟽請飭邉備仍條奏河北利害/未㡬果有澶淵之役真宗竒之)張昭逺(知雄州㑹/大雨陂塘)¶
　(大溢昭逺勒兵築/長隄以捍其衝)葛懷敏(知保州徙雄州恩威孚洽/賊不敢犯後改滄洲士民)¶
　(遮留數日/始得去)何承矩(知雄州推誠御衆同其甘苦邉民/有告機事者與之款接無所猜忌)¶
　(故契丹動息皆能前/知後拜雄州團練使)吴奎(廣信軍判官宦者楊懷敏/増廣北邉屯田奪民榖地)¶
　(奎上書切言其害懐敏使人訟保/州守王果不法奎力辯其誣得免)王果(知保州寛和/多善政時宦)¶
　(者楊懐敏廣屯田奪民地/果上書爭之民頌其徳)李格非(元祐中通判廣信/軍有道士說人禍)¶
　(福或中出必乘車甿俗信惑格非遇之塗/叱左右取道士窮治其奸杖而出諸境)趙滋(知安/肅軍)¶
　(又知保雄二州强力精悍有吏能繕治城櫓至/於簿書米鹽皆有法所至稱治契丹憚其威)劉兼¶
<pb:KR2k0008_WYG_002-20b>¶
　濟(知雄州先是邉民避罪逃者契丹輒納/之守將畏事不敢詰兼濟悉移檄責還)楊應詢(知/保)¶
　(定軍後又知雄州善於料敵徽宗以歸信容城兩縣/弓手為契丹所憚欲増為千人或恐生事應詢曰吾)¶
　(欲備他盗彼安/能禁我卒増之)劉舜卿(知雄州善料敵或告契丹游/騎大集不為動在雄六年恩)¶
　(信周浹著/名北州)和詵(知雄州在雄十年能偵敵上制勝强/逺弓式能破堅於三百歩外邉人號)¶
　(為鳯/凰弓)遼楊佶(開泰中知易州治尚清/簡徴發期㑹必以信)馬人望(知新城/縣縣與)¶
　(宋接境驛道所從出入/望治不擾吏民畏愛)蕭文(夀隆末知易州務農桑崇/禮教民皆化之時大旱文)¶
　(禱之而而属縣蝗文反躬自責蝗盡飛去/㑹淫雨不止文隨禱而霽郡勒石頌之)金劉仲洙¶
　(深澤縣令縣近滹沱河時秋成水忽暴溢仲洙極力/護塞竟無害後為祁州刺史以六善為教民化之)¶
<pb:KR2k0008_WYG_002-21a>¶
　劉公弁(唐縣令治事之暇率吏民决唐河水灌田/㡬千畝又𨗳而東以溉鄰縣田四十餘里)馬¶
　諷(歸信令境有河曰八尺口每秋潦漲溢/害民田諷視地髙下䟽决之其患遂息)徒單航(至/寧)¶
　(初安州刺史㑹元兵大至與民死守城危先縊其妻/拏尋自縊城中人猶力戰曰太守既死我軰不可獨)¶
　(降死者/甚衆)王子昌(守保定元太祖定河朔子昌堅/守不下及兵逼其城子昌戰死)元孫¶
　拱(至元中為保定路治中嵗饑議開倉賑民或曰宜/請於朝拱曰若得請則民餒死多茍見罪吾自任)¶
　(遂發粟/賑之)耶律伯堅(至元中為清苑縣尹縣西有塘水/溉田勢家據以為磑民失利伯堅)¶
　(命毁磑溉田凡賦役有重者輒曰寧得罪於上不可/得罪於下必詣府力爭之在清苑四年民親戴之如)¶
　(父/母)馬可慕(知易州均井田平徭役修/城池興學校德恵大洽)呂榮(知易州政/尚寛簡訟)¶
<pb:KR2k0008_WYG_002-21b>¶
　(至立决及代民爭留/之不果為立去思碑)月彦明(保定路逹嚕噶齊郡嵗/輸糧數萬石於新鄉苦)¶
　(弗便彦明請輸京倉以便之俄除吏部尚書/保定父老詣闕乞留遂命以尚書仍知郡事)本朝劉¶
　傑(洪武初唐縣知縣百廢具/舉勤於撫字百姓安業)張忠(洪武中為大寧都/司都指揮使精熟)¶
　(武藝勤練士卒兵威/大振民咸安堵云)譚廣(洪武中保定後衛指揮使/勇畧過人尋陞都指揮僉)¶
　(事永樂初轉大寧都司/嚴整武備一方寧靜)孟善(洪武中以都督同知守/禦保定府號令嚴明軍)¶
　(民畏/服)卞禮(洪武中定興知縣為政公平撫民/有方凡廨舍壇場學校皆所建置)王思祖¶
　(洪武中安州同知後改州為縣遂轉知縣為政公平/撫民寛厚經營學校壇廟植栢數十章至今民覩其)¶
　(樹而/思之)王讓(洪武中保定知府存心正大/撫民以仁民至于今稱之)楊理(永樂初/安肅知)¶
<pb:KR2k0008_WYG_002-22a>¶
　(縣為政㢘平撫民寛恵嘗坐事/去耆老率衆為白之得終其任)髙楫(永樂中束鹿知/縣勤以奉公仁)¶
　(以愛下平徭均賦百姓徳之秩/滿耆老率衆詣闕乞留復任)陳哲(博野知縣有善/政得民心宣德)¶
　(初以舊官代還縣民訴於廵按御史乞留之/御史以聞朝廷謂哲能得民如此即令復任)周監(宣徳/間保)¶
　(定知府寛厚㢘明以秩滿/陞山東左叅政仍知府事)盛顒(景泰中知束鹿縣有/善政以内艱歸服除)¶
　(束鹿民相率詣闕乞還從/之時里巷有水鏡之謡)李森(天順間束鹿知縣㢘/能公平敎化興舉)¶
　張才(成化初淶水縣學教諭□心啓廸以身範物先/時學舎傾圯才募貲於衆創建一新且區畫裁)¶
　(制具有方而/民不為擾)羅綺(成化中知易州為政以愛民為先/嘗奏減柴炭夫十之五改編驛逓)¶
　(夫馬以便民及修葺廟學作興/士風設施措注無不宜於百姓)李福(嘉靖中知易州/易距廣昌二百)¶
<pb:KR2k0008_WYG_002-22b>¶
　(餘里民苦於神器銀鞘轉輸之難福為建議止覔夫/銀且送紫荆闗而止百姓便之他如均驛役於二十)¶
　(州縣葺學校修公署鋤强植善恵政/之及民者尤多比代老㓜遮道泣送)¶
流寓劉好禮(汴梁人元初徙家完州㓜有志知讀書通/國言世祖時累官澧州路總管入歴刑禮)¶
　(吏三部尚書出為北京路總管再入為/戸部尚書子晸河西隴右道㢘訪使)郝經(陵川人/父思温)¶
　(避地河南之魯山金亡徙順天經㓜家貧晝則負薪/米為養暮則讀書居五年為守帥張柔賈輔所知延)¶
　(為上客元世祖在潜邸召經諮以經國安民之道條/上數十事大恱遂留王府及即位以為翰林侍讀學)¶
　(士充國信使使宋被留不屈居十六年而歸為人/尚氣節為學務有用所著書及文集凡數百卷)¶
人物周郭隗(戰國時燕人昭王卑辭厚幣以招賢者隗/曰王必欲致士先從隗始况賢於隗者豈)¶
<pb:KR2k0008_WYG_002-23a>¶
　(逺千里哉昭王遂改築宫師事之未㡬樂毅/鄒衍劇辛之儔歸燕遂併强齊隗之力也)田光(燕/人)¶
　(不慕仕進為人智深而勇沈太子丹聞其賢願與之/交以圖國事光曰臣聞騏驥盛壯之時一日而馳千)¶
　(里至其衷老駑馬先之今太子聞光盛壯之時不知/臣精已消亡矣因薦荆軻太子曰願先生勿泄也光)¶
　(曰諾出而嘆曰夫為行而使人疑/之非節侠也遂自刎以明不言)漢趙廣漢(蠡吾人/舉茂材)¶
　(為陽翟令有治行遷京兆尹發奸/摘伏如神威制豪彊小民得職)劉祐(安國人為河/東太守時令)¶
　(長多中官子弟祐黜其權强平理寃結三轉大司農/時中常侍蘇康管覇占民田業民多困窮州郡䘮氣)¶
　(祐依科品沒入之/其不避權貴如此)王尊(涿郡髙陽人累遷益州刺史/至九折坂曰此非王陽所畏)¶
　(道邪叱其馭曰驅之王陽為孝子王尊為忠臣居部/二嵗徼外服其威信遷東平相王所為不中度者輒)¶
<pb:KR2k0008_WYG_002-23b>¶
　(諫止/之)王商(蠡吾人父樂昌侯武薨商哀毁踰禮悉推/財以分異母諸弟累官至丞相成帝甚尊)¶
　(重之單于来朝見商於未央廷中仰視/大畏之却退帝聞而嘆曰真漢相矣)晉祖逖(范陽/遒人)¶
　(博覽書記慷慨有志節元帝時為豫州刺史渡江擊/楫誓曰不清中原而復濟者有如此江遂部兵與石)¶
　(勒相持由是黄河以南盡為晉/土卒之日豫州士女如失父母)南北朝祖冲之(范陽/遒人)¶
　(祖台之晉侍中冲之博學明歴法造指南車欹器有/巧思入神之妙宋初累官長水校尉所著有老莊論)¶
　(語孝經解數十篇子暅仕梁為列卿/孫皓有文武才畧累官廣陵太守)祖瑩(遒人年八/嵗能誦詩)¶
　(書時呼為聖小兒及長好属文與陳郡袁翻齊名時/人語曰京師楚楚袁與祖洛中翩翩祖與袁仕魏累)¶
　(官祭酒/秘書監)許彥(髙陽人少孤貧好讀書尤精於易魏太/武召令卜筮頻驗遂留左右叅與謀議)¶
<pb:KR2k0008_WYG_002-24a>¶
　(彥質厚慎宻與人言不及/内事帝以此益親重之)陳竒(魏河北人少孤奉母/至孝博通諸經于易)¶
　(尤邃常非鄭𤣥馬融解經失㫖因作注釋與河間邢/佑同赴召補秘書太尉髙允曰竒通識逺致非凡學)¶
　(所及其為名/流見知如此)許惇(彥五世孫清識敏速逹於從政仕/東魏為司徒主簿眀斷果决時號)¶
　(鐵主簿後遷殿中尚書惇羙/鬚下垂至帯省中號長髯公)孟業(安國人仕北齊補/河間國王郎中令)¶
　(清貧自守累遷東郡/太守以寛厚著名)隋許善心(髙陽北新城人性聰/敏博學多聞家有書)¶
　(萬卷無不徧覽時稱為神童仕至禮部侍/郎所撰有述父志史志百餘卷子即敬宗)許智藏(髙/陽)¶
　(人少以醫術自逹文帝以為員外散騎侍郎使詣楊/州㑹秦王俊有疾上馳召之智藏至為俊診胍曰疾)¶
　(已入心即當發癎不可救也俊數日果/如其言而薨文帝竒其妙賚物百叚)唐張行成(定/州)¶
<pb:KR2k0008_WYG_002-24b>¶
　(義豐人才局方正為富平主簿有能名召補殿中侍/御史凡國有大政必預議焉累遷尚書左僕射卒謚)¶
　(曰/定)齊澣(定州義豐人少開敏李嶠稱其有王佐才景/雲初姚崇引為御史劾奏常先風教號善職)¶
　(累官中書舎人朝廷大政必咨之/崇避位舉宋璟自代出其謀也)張興(束鹿人性忠/勇為饒陽禆)¶
　(將不肯從史思眀亂且責之思明怒/鋸解之興罵不絶口軍中為之改容)陽城(定州北平/人世為宦)¶
　(族性孝友敏而好學於書無所不讀及第進士乃隱/中條山栁谷之北德宗召為諌議大夫言裴延齡不)¶
　(可為相遷國子司業及出為道州刺史太學生何蕃/等二百餘人伏闕請留城至州治民如治家州嵗貢)¶
　(侏儒奏/罷之)齊映(瀛州髙陽人舉進士中博學宏詞補河/南叅軍事德宗幸奉天授御史中丞貞)¶
　(元中累官中書侍郎封河間縣男/與崔造劉滋並輔政卒謚曰忠)宋孫行友(莫州清/苑人嘗)¶
<pb:KR2k0008_WYG_002-25a>¶
　(聚衆郎山屢敗契丹仕漢周累官定州留後/宋初加同平章事累遷至左龍武軍大將軍)郭進(深/州)¶
　(博野人倜儻任氣初仕周累官洺州團練使有善政/太祖親征澤潞遷本州防禦使充山西廵檢御下嚴)¶
　(毅太宗將征太原先命進控石/嶺闗契丹果犯闗進大破之)程羽(博野人五代晉/時歴虞鄉醴泉)¶
　(新都令皆冇政績歴開封府判官太宗尹京以長者/待之及即位拜給事中知開封府出知成都府累遷)¶
　(文眀殿學士以兵部侍郎致仕後/朝廷錄其曽孫珦即二程父也)盧之翰(祁州人曽/祖𤣥暉鴻)¶
　(臚卿祖知誨天雄軍掌書記父宏蔡州防禦判官之/翰少篤學家貧太宗朝登第歴遷殿中丞通判洺州)¶
　(㑹契丹入㓂之翰决漳御河以固城壁敵不能攻召/還歴西京轉運副使建議𨗳潩河合于淮逹許州以)¶
　(便漕/運)孫全照(行友姪父方進徳州刺史全照以廕補/殿直雍熙中從田重進擊賊有功加京)¶
<pb:KR2k0008_WYG_002-25b>¶
　(西作坊使知威虜軍真宗幸澶淵全/照擊敗契丹後加檢校工部尚書)劉文質(保州保/塞人父)¶
　(審琦虎牢闗使從討李重進戰死文質太宗時累官/靈州清逺軍都監真宗時遷連州刺史再知代州卒)¶
　(文質以簡穆皇后從孫又父/死事故前後賜予異諸將)劉渙(文質子有才氣遇事/敢為天聖中章獻明)¶
　(肅皇后同聽政渙上䟽請太后還政不報尋通判磁/州累官工部尚書弟滬沉厚有智畧為水洛城主遷)¶
　(西路都/廵檢)張玉(保定人𨽻狄青麾下善用鐵簡仁宗稱/為真勇將從征儂智髙有功擢廣西鈐)¶
　(轄王韶開熈河玉為副都總管河北置三十/七將以玉為第一將入為馬步軍都虞侯)程琳(羽/從)¶
　(孫舉服勤詞學科累官三司使出納尤謹内使奏琳/専琳曰三司貢賦皆朝廷有也臣為國惜于臣何有)¶
　(帝然之後拜尚書左丞出判大名/府魏人愛之為立生祠卒謚文簡)齊恢(蒲隂人唐宰/相映之裔第)¶
<pb:KR2k0008_WYG_002-26a>¶
　(進士通判陳州臨政簡約州人愛之韓琦薦其賢擢/太子左諭德神宗時以天章閣待制知相州召紏察)¶
　(在京/刑獄)趙振(雄州歸信人景徳中為隰州兵馬監押積/功累遷龍神四廂都指揮使歴知數州終)¶
　(左神武軍大將軍振剛强自負喜謀畫輕財尚氣衆/樂為用子珣瑜皆工騎射仕至顯官瑜弟璞亦知名)¶
　董元亨(深州束鹿人累官國子博士通判貝州王則/據城叛元亨坐㕔事賊黨排闥而入左右皆)¶
　(奔潰賊脅元亨索軍資庫鑰元亨據案叱厲聲張目/罵賊遂被害事聞仁宗曰守法之臣也贈太常少卿)¶
　遼王棠(新城人博古善属文鄉貢禮部廷對皆第一/累官至南府宰相法度修明臨事不怠且老)¶
　(成練逹時/人稱之)金時立愛(新城人第進士累官至中書令/元帥宗望取燕山立愛謀畫居)¶
　(多封陳國公未㡬/致仕改鄭國公)張通古(易縣人該綜經史善属文/舉進士第官左丞海陵内)¶
<pb:KR2k0008_WYG_002-26b>¶
　(懐覬覦欲除熙宗親弟胙王誣以謀逆熙宗命特思/鞠之衆欲附成獨通古以為不可遂止後熙宗信海)¶
　(陵譛殺胙王及特思同軰謂通古曰為君所誤今必/死矣通古曰以正獲罪死賢於生通古天資樂易不)¶
　(為表襮雖居相位/自奉如寒素焉)魏道明(易縣人少工詩有名舉進/士累官至安國軍節度使)¶
　(居近雷溪因號雷溪/子所著有鼎新詩話)王擴(中山永平人明昌中進士/累官同知横海軍節度事)¶
　(貞祐中上書陳河東守禦策後權陕西東路轉運使/行六部尚書致仕擴博學多才梗直不容物興定中)¶
　(卒謚/剛毅)髙有鄰(遂城人大定三年進士累官至戸部尚/書履正奉公時人稱之子岩第進士)¶
　劉炳(葛城人性倜儻有氣節每讀書遇古忠臣烈士/輒嘆息景慕恨不與之同時貞祐三年第進士)¶
　(即日上十䇿大要任諸王結人心廣儲人材擇賢守/令褒忠義務農桑崇節儉去冗食修軍政繕城池章)¶
<pb:KR2k0008_WYG_002-27a>¶
　(上宣宗嘉納之擢/補御史臺令史)劉秉德(容城人性安靜恬退與物/無競貞祐間避地豫之許)¶
　(封山以教授為業興定二年第進士/累官至鄭州防禦判官甚有能聲)揚果(祁州蒲隂/人性聰敏)¶
　(尤工詞章正大中進士歴偃師蒲城陜令所至以㢘/能稱金亡歸元世祖時累官叅知政事出為懐孟總)¶
　(管致仕卒謚文/献有西菴集)元張柔(易州定興人慷慨尚氣節善/騎射金末盗起柔聚族保西)¶
　(山東流寨後歸元留戌滿城移守順天營建城市廬/舎百廢具舉拜河北路都元帥戰勝攻取威震河朔)¶
　(世祖時以勲封蔡國公卒/追封河南郡王謚忠武)茍正甫(保定人弱冠從郝/經使宋被留儀真)¶
　(經授以學遂以儒名家仕至國子/祭酒詩文書畫皆有晉唐風致)趙柔(涞水人有膽/畧善騎射金)¶
　(末避兵西山柵險以保鄉井眀號令嚴約束為衆所/服太祖破紫荆闗柔以衆歸授涿易二州長官後羣)¶
<pb:KR2k0008_WYG_002-27b>¶
　(盜並起柔單騎說降其衆以功累遷真定涿二路都/元帥卒追封天水郡公謚莊靜曽孫世安江西行省)¶
　(左/丞)何伯祥(易州易縣人從張柔歸太祖定河朔攻汴/梁拔洛陽圍歸徳破蔡州論功授易州等)¶
　(處軍民總管世祖南伐伯祥叅預軍/事多所獻納卒追封易國公謚武昌)焦用(雄州人逺/祖賛宋時)¶
　(鎮瓦橋闗用初仕金為束鹿令陞千戸守雄州北門/元兵至州人開南門降用猶力戰被獲太祖以其忠)¶
　(北釋之復其舊官狥山東未嘗妄/殺一人卒贈中書左丞謚正毅)賈輔(祁州蒲隂人/初仕金為祁)¶
　(州刺史以衆歸太祖時張柔開府滿城命輔行元帥/府事於祁州從定山東遷左副元帥柔將兵在外輔)¶
　(常居守累功領順天/河南等路軍民萬户)史弼(蠡州博野人曽祖彬率衆/歸元弼通國語膂力絶人)¶
　(從攻宋樊襄至陽羅堡率衆先登南岸論功第一累/官黄州等路宣慰使徙浙西淮東遷福建行省平章)¶
<pb:KR2k0008_WYG_002-28a>¶
　(政事封/鄂國公)焦徳裕(用子通左氏春秋有才辯善騎射金/將武仙敗走其黨保仙故壘太宗使)¶
　(徳裕招降并擒殺之其地遂平累陞都元帥府㕘議/後從征鎮江焦山寺僧誘居民叛阿珠既誅其魁欲)¶
　(盡阬其黨徳裕諫止之卒追封恒國公/謚忠肅子簡餘姚知州潔信州治中)賈文備(輔子/襲父)¶
　(左副元帥嘗領所部屯亳州攻武機堡以戰守有功/累遷湖廣行省㕘知政事追封武威郡公謚莊武)¶
　解誠(易州定興人善水戰多謀畧為水軍萬户從攻/安豐夀復泗亳取大理有功世祖嘉奬之卒追)¶
　(封易國公諡武定子汝楫襲從平宋卒亦追封易國江/公謚忠毅孫特爾格廣東道宣慰使曽孫世英山南)¶
　(北道/僉事)鞏彦暉(易州人與兄彦榮俱以武勇稱初彦榮/以百夫長累立戰功及老彦暉代之從)¶
　(伐宋次武昌宋援兵四集彦暉逆戰被傷度不免遂/投水中敵援之載歸江州不屈竟死子信以功累官)¶
<pb:KR2k0008_WYG_002-28b>¶
　(千/户)張𢎞範(柔子為鎮國上將軍平宋有功卒贈平章/政事謚武烈宏範英襟偉度有古良將風)¶
　(子珪官至中書/左丞封蔡國公)尚文(祁州深澤人㓜頴悟負竒志至/元中劉秉忠言於世祖詔文與)¶
　(諸儒採定朝儀後出守輝州有政績累遷中臺侍御/史守正不阿拜中書左丞致仕武宗仁宗之世屢延)¶
　(致之訪以國事賜/燕及金帛甚厚)何瑋(伯祥次子始以平宋功歴遷/御史中丞嘗陳當世要務十)¶
　(條成宗嘉納京師孔子廟成瑋奏建國學於側成宗/崩丞相阿固台奉皇后㫖集議祔廟及攝政事瑋難)¶
　(之阿固台曰中丞獨不畏死耶瑋曰畏不義/耳茍死於義何畏卒追封梁國公謚文正)張𢎞畧¶
　(柔第八子有謀畧通經史善騎射嘗從柔鎮把徙亳/屢著戰功遷淮東道宣慰使世祖特命為河南行省)¶
　(叅知政事卒追封/蔡國公謚忠毅)王昔刺(保定人有勇畧從攻釣魚/山及征李璮皆有功累官)¶
<pb:KR2k0008_WYG_002-29a>¶
　(東川行樞宻院同僉鎮萬州卒于軍子二曰宏中衛/都指揮使曰寧右衛親軍總管宏子處恭官至侍御)¶
　(史/)王恂(唐縣人父良明理數之學恂讀書過目能成/誦仕為太子賛善每侍講讀必發眀三綱五)¶
　(常之道及歴代治忽興亡之故嘗與許衡郭守敬等/定授時厯累官至太史令卒贈司徒追封定國公諡)¶
　(文/肅)敬鉉(易州人祖嗣徽金㕘知政事父子淵樂陵令/兄鑑嵩州同知皆以進士起家鉉亦第進士)¶
　(初為中都儒學提舉愽通經史文章鳴世所/著有春秋備志四十卷學者稱為太寧先生)韓若愚¶
　(滿城人仁宗時歴户刑二部尚書以㢘勤見稱後拜/河南行省左丞文宗平内難若愚畫䇿中機累遷淮)¶
　(南江北道㢘訪使卒/封南陽郡公謚貞肅)郭貫(保定人博學精于篆籀有/才行至元中為監察御史)¶
　(累官集賢大學士當時冊寳碑額多出其手致仕歸/㤗定初遷學士承㫖不起卒追封蔡國公謚文憲)¶
<pb:KR2k0008_WYG_002-29b>¶
　王夀(涿州新城人頴敏嗜學大徳中累官集賢侍讀/學士俄擢侍御史論事剴功後遷御史中丞集)¶
　(賢大學士卒封/薊國公謚文正)劉因(容城人父述讀書無所不通因/天資頴悟絶人而留心性理之)¶
　(學家雖貧非其義一介不取隱居教授至元間徴公/授右賛善大夫卒贈翰林學士謚文靖封容城郡)¶
　(號靜修先生所著有四書精/要三十卷詩文二十二卷)尚野(保定滿城人志趣/正大文詞典雅一)¶
　(本於理事繼母以孝聞至元間徴為國史院編修累/官集賢侍講學士兼國子祭酒卒追贈上黨郡公謚)¶
　(文懿子師奎章/閣侍書學士)敬儼(鉉從孫父元長有學行官至太常/愽士儼嗜學善属文用郭良弼)¶
　(薦大徳中為監察御史累官平章/政事卒諡文忠有詩文若干卷)郝天挺(安肅州人/英爽剛直)¶
　(有志畧累官中書左丞卒諡文定其所論建嘗以惜/名爵抑浮費止括田久任使論好事奬農務本勵學)¶
<pb:KR2k0008_WYG_002-30a>¶
　(養士為言皆見采納又註唐詩鼓吹及修雲/南實錄子祐為殿中侍御史以㢘直著名)王結(易/州)¶
　(定興人少聰頴讀書數行俱下從太史董朴受經深/于理學累官翰林學士中書左丞卒封太原郡公諡)¶
　(文忠故相李珪曰王結非聖賢之書不讀非仁義之/言不談時以為名言所著有易說及文集十五卷)¶
　張珪(宏範子少能挽强命中至元中宏範平廣海宋/禮部侍郎鄧光薦将赴水死宏範救而禮之命)¶
　(珪受學焉延祐中累官至中書平章政事丞相拜珠/嘗問以相體何先珪曰莫先於格君心莫急於廣言)¶
　(路後拜翰林/學士承㫖)董珪(祁州人童時讀書即曉文義日記/數千言父母未之竒也一日隨父)¶
　(出道見古碑使視之一覽輒記父大驚遣就明/師學遂成其業登至治辛酉第授定州路同知)丁好¶
　禮(蠡州人精律筭累官户部侍郎京畿漕運使立漕/運成法人皆便之尋陞户部尚書好禮善撙節浮)¶
<pb:KR2k0008_WYG_002-30b>¶
　(費以足國家之用拜叅知政事後以論議不合謝政/天兵入京城或勸其謁大將好禮叱曰我以小吏致)¶
　(位極品所以報國者惟一死耳大將召/好禮不行㫒至齊化門抗辭不屈而死)本朝何禮(清/苑)¶
　(人洪武初以才行異等舉用歴任/勤能物論推重官至兵部尚書)薛郁(清苑人洪武/初由國子生)¶
　(歴官有守累陞/陕西左布政使)李彥名(安州人洪武中以通經儒士/薦送于朝歴官勤慎進陞禮)¶
　(部尚/書)李得成(涞水人母張氏避兵度不能脫自投于/河後得成夣母在河氷下卧氷七日致)¶
　(河氷俱釋洪武中以孝㢘舉授光禄寺署丞/遷尚寳司丞永樂間歴陞陕西右布政使)顧仲禮¶
　(保定人㓜孤事母至孝遇嵗凶負母就養他郡七年/始歸見蝗起食其田苖仲禮泣曰吾將何以為養乎)¶
　(俄疾風蝗盡去苖得不傷毋卒廬墓三/年哀慟如初䘮洪武中事聞旌其門)楊澤(定興人/起戎行)¶
<pb:KR2k0008_WYG_002-31a>¶
　(有勇畧以靖難功累陞山西都指揮僉事永樂中從/北征有功陞右軍都督僉事洪熙初陞都督同知)¶
　邉靖(慶都人由太學生為廣寧經歴自㓜以孝聞父/友諒卒靖哀毁㡬絶及𦵏負土成墓廬於側環)¶
　(植以樹嵗旱不雨靖旦暮汲水灌之俄有泉湧出/道傍足以灌溉人以為孝感所致事聞詔旌其門)武¶
　周文(慶都人博通五經精明六藝儒名大振永樂初/召入文淵閣修書歴官翰林院侍讀學士後引)¶
　(年致仕賞賚甚/厚送還鄉里)李友直(清苑人為北平布政司叅議/陞刑部侍郎洪熙初陞户部)¶
　(尚書宣徳初改工部為人坦夷闓敏不與物競與人/言必歸於忠厚人有急必赴之有犯者不校人皆稱)¶
　(其寛厚/長者)郭璡(新安人永樂初由太學生擢户部主事/以勤能著稱尋陞福建布政司叅議歴)¶
　(遷吏部右侍郎兼少詹事宣徳中陞吏部尚書為/人寛洪簡重得大臣體甄别士類人服其當云)王¶
<pb:KR2k0008_WYG_002-31b>¶
　玘(安肅人永樂中由太學生任河南按察司/僉事歴轉鴻臚寺少卿後陞山西按察使)王哲(清/苑)¶
　(人永樂中由鄉舉入太學擢監察御史累陞山東㕘/政後以學士楊溥薦陞湖廣左布政使所至㢘正嚴)¶
　(明人不敢/干以私)王敏(新安人永樂中由太學生歴官廣西/布政司叅政清謹著稱後陞陕西布)¶
　(政使操履益/堅卒于官)王驥(束鹿人早有大志永樂中登進士/第拜給事中持正不撓累官兵部)¶
　(尚書率兵勦滅西陲虜宼以功兼大理寺卿後總督/軍務平麓川叛宼進封靖逺伯卒年八十三追封靖)¶
　(逺侯諡忠毅為人兼資文武遇事敢/為以身狥國好賢樂善望重士林云)王文(束鹿人登/永樂辛丑)¶
　(進士累官吏部尚/書少保卒諡毅愍)張榘(涞水人父彛洪武中進士榘/宣徳中舉進士第授兵部主)¶
　(事有/聲)張鵬(榘子景泰辛未進士授監察御史立朝蹇/諤有才名時石亨恃寵作威福鵬率同列)¶
<pb:KR2k0008_WYG_002-32a>¶
　(極詆其罪亨憾之竟被誣謫戍憲廟即位召還擢福/建按察使累官兵部尚書太子少保引年致仕卒賜)¶
　(祭𦵏謚懿簡平生剛直貞介險夷一致敡/歴内外所至竭盡心力百務臻寳效云)李敏(新安/人景)¶
　(泰甲戌進士累官户部尚書/性㢘潔政尚慈所至得人心)楊禮(易州人天順初進/士任刑部郎中持)¶
　(法平允多所平反陞寧國府/知府德政所及人懐慕之)王甫(易州人頴敏過人/讀書五行俱下天)¶
　(順初進士任南京禮部郎中恭儉/謙抑不屑富貴鄉人至今慕之)傅珪(清苑人成化/丁未進士累)¶
　(官禮部尚書為世/名臣卒諡文毅)王中正(易州東邵社人沉毅有勇/畧愽渉書史成化二十年)¶
　(自保定衛指揮調掌茂山衛事𢎞治初大臣/交章薦之陞河州守禦子鼎襲仍掌衛事)張甫眀¶
　(易州南隅社人父在時與其叔鏞既異彥三十餘年/後鏞食不自支貸帛以給甫眀曰我家自足給又何)¶
<pb:KR2k0008_WYG_002-32b>¶
　(貸他人物乎遂去墻垣盡以家資匙鑰簿/籍送叔及兄掌之畧無難色鄉人義之)¶
列女翟節婦(易州人金末翟年二十餘其夫從軍死翟/出入兵刃徃復數百里晝伏夜行以其尸)¶
　(歸負土而𦵏之既𦵏乂自以無子遭時亂思以義自/完乃自决於墓側隣里救而復蘇始終一節卒年八)¶
　(十/餘)¶
仙釋劉道秀(安肅人少徃磐谿山禮和光道人為師後/省家見莊客暴死與之符立活又劉氏妻)¶
　(暴死治之立愈嘗有羣盜夜刼道秀遽/呼大風歘起盜皆潰去其靈異多類此)田志亨(蠡吾/人號)¶
　(通真子父母亡負土築墓一日捨妻子為黃冠師卜/居唐縣之磨岩坐栢樹下一磨石日丐食村落暮宿)¶
　(石上每有猛獸巨蛇直前皆俛首而/退里人異之為創觀居焉夀八十終)苑至果(滿城人/號悟真)¶
<pb:KR2k0008_WYG_002-33a>¶
　(子元丙申嵗修行葛洪山漆峪中採薇而食年九十/一日沭浴更衣謂衆曰今日酉初刻吾必去矣至期)¶
　(儼然端/坐而卒)謝徳富(易縣人七嵗慕浮圗法禮興慶寺真空/為師號通辨大師皇慶初萬山和尚奉)¶
　(㫖大作齋㑹請師演法大衆咸集升堂受偈忽從法/座大放光明良久方滅及示寂白光四逹得舎利數)¶
　(顆/)¶
　　河間府(東至山東濟南府海豐縣界三百里南至/濟南府徳州界二百九十二里西至保定)¶
　　　(府蠡縣界六十里北至保定府雄縣界一百三/十里自府治至京師四百一十里至南京二千)¶
　　　(九百四/十里)¶
　　　(糧六萬五/千石零)¶
<pb:KR2k0008_WYG_002-33b>¶
建置沿革禹貢冀州之域天文箕尾分野春秋時為晉¶
　東陽地戰國時為燕趙齊三國之境秦為鉅鹿上谷¶
　二郡地漢置河間國東漢併入信都和帝時復舊後¶
　魏於樂成縣立瀛州後置河間郡隋罷郡置瀛州大¶
　業初改為河間郡唐改瀛州天寳初仍為河間郡乾¶
　元初復為瀛州五代晉初入遼周復取之宋陞為河¶
　間府瀛海軍節度元為河間路本朝洪武初改河間¶
　府属北平布政司今直𨽻京師領州二縣十六¶
<pb:KR2k0008_WYG_002-34a>¶
　河間縣(附郭周為唐叔封邑漢為州鄉侯國属涿郡/東漢改為武垣縣後魏又置河間縣隋以武)¶
　(垣省入唐初以河間置瀛州武德中復置武垣縣貞/觀初省入河間宋元仍舊本朝因之編户二十七里)¶
　獻縣(在府城南六十里本漢樂成縣地屬河間國東/漢改樂陵縣三國魏又改樂城縣隋改廣成縣)¶
　(又改樂夀縣屬瀛州唐屬深州宋屬河間府以景城/縣省入金改夀州尋改獻州元因之本朝改為獻縣)¶
　(編戸二/十七里)阜城縣(在府城西南一百四十里本漢舊縣/屬渤海郡東漢屬安平國晉仍屬渤)¶
　(海郡隋屬觀州後改屬冀州唐末改曰漢阜宋省入/東光熈寧中復置名阜城屬永靜軍金屬景州元仍)¶
　(舊本朝初因之洪武七年/改今屬編戸二十六里)肅寧縣(在府城西五十里/本河間縣地宋置)¶
　(平虜寨又改肅寧城金陞為縣屬河間府元/廢為鎮尋復為縣本朝因之編户二十四里)任丘縣¶
<pb:KR2k0008_WYG_002-34b>¶
　(在府城北九十里本漢鄚縣地屬涿郡平帝使中郎/將任丘城此因名任丘隋省人髙陽縣唐復置屬瀛)¶
　(州後屬莫州宋廢宋復置元省入河間縣尋復置本/朝洪武七年以莫州省入改今屬編戸二十三里)¶
　交河縣(在府城南八十里舊為中水縣地金始置交/河縣屬獻州以滹沱髙河二水交流故名元)¶
　(省入樂夀縣尋復置仍屬獻州本朝/初因之後改今屬編户一十五里)青縣(在府城東/一百五十)¶
　(里本唐幽州盧臺軍地五代時䧟入契丹置寧州周/克復之置永安縣屬滄州宋置乾寧軍及乾寧縣大)¶
　(觀初改軍曰清州金改乾寧縣曰㑹川元初改州為/凊寧府後仍凊州治㑹川縣本朝洪武初改為青縣)¶
　(及改今属以㑹川縣/省入編户一十七里)興濟縣(在府城東一百八十里/宋為范橋鎮地大觀初)¶
　(陞為興濟縣金初屬滄州大定中改屬清州元省入/㑹川縣尋復置属凊州本朝改今属編户一十九里)¶
<pb:KR2k0008_WYG_002-35a>¶
　靜海縣(在府城東一百八十里宋為清州渦口寨大/觀中陞為靖海縣金屬清州元省入㑹川縣)¶
　(尋復置本朝洪武初改靖為/靜及改今屬編户一十九里)寧津縣(在府城東南二/百九十里本保)¶
　(安鎮金始置寧津縣屬景州元初屬濟南路至/元初改屬河間路本朝因之編户二十五里)景州¶
　(在府城南二百里本漢景成侯國後置渤海郡隋開/皇初郡廢後置觀州治東光大業初州廢唐初復置)¶
　(觀州治弓髙貞觀中州廢貞元初始置景州後再廢/復置治東光縣五代周改定逺軍宋改永靜軍金仍)¶
　(為景州大安間改觀州元復為景州徙治蓚縣即/今所本朝以蓚縣省入編户一十八里領縣三)吳¶
　橋縣(在州東五十里本隋將陵縣地屬平原郡唐屬/德州金始於縣之吴川置吴橋縣屬景州元仍)¶
　(舊本朝因之編/户一十五里)東光縣(在州城北七十里本漢舊縣/屬渤海郡後魏徙渤海郡治)¶
<pb:KR2k0008_WYG_002-35b>¶
　(此隋初郡廢置觀州大業初州罷屬平原郡以安陵/縣省入唐屬滄州貞元初改屬景州五代周以弓髙)¶
　(縣省入宋為永靜軍治金為觀州治/元屬景州本朝因之編户一十九里)故城縣(在州南/九十里)¶
　(本隋清河郡歴亭縣地唐屬貝州宋屬恩州金為上/故城鎮元初陞為故城縣屬河間路至元初省為故)¶
　(城鎮屬景州尋復置縣/本朝因之編户八里)滄州(在府城東一百五十里/春秋戰國時為燕齊二)¶
　(國境漢置渤海郡治浮陽東漢徙治南皮晉為渤海/國宋為渤海郡後魏置滄州隋為渤海郡治陽信後)¶
　(徙治清池唐改滄州天寳初改景城郡乾元初復為/滄州唐末置義冒軍五代梁改順化軍唐改横海軍)¶
　(宋省長蘆入清池金陞臨海軍屬河北東路元改𨽻/河間路本朝仍為滄州以清池縣省入編户二十八)¶
　(里領/縣三)南皮縣(在州南七十里本漢舊縣屬渤海郡因/章武有北皮亭故此曰南皮東漢為渤)¶
<pb:KR2k0008_WYG_002-36a>¶
　(海郡治三國魏仍為南皮縣隋屬渤海郡唐屬景州/貞觀中屬滄州長慶初復屬景州五代周屬滄州宋)¶
　(金元仍舊本朝/因之編户九里)鹽山縣(在州東九十里本春秋無隶/邑漢置髙城縣屬渤海郡隋)¶
　(置浮水縣尋改髙城為鹽山縣以地有鹽山故名大/業初以浮水縣省入唐武徳間於縣置東鹽州貞觀)¶
　(初州罷以縣屬滄州宋金元仍/舊本朝因之編户二十七里)慶雲縣(在州南一百/六十里周時)¶
　(為齊北境漢為陽信縣地屬渤海郡晉屬樂陵國後/魏屬樂陵郡隋析置無隶縣唐屬滄州貞觀初省入)¶
　(陽信縣後復置宋徙治保順軍元省入樂陵縣屬齊/南路後復置屬滄州本朝改為慶雲縣編户  十一)¶
　(里/)¶
郡名河間(漢/名)瀛海(宋/名)¶
<pb:KR2k0008_WYG_002-36b>¶
形勝河經武垣之北(寰宇/記)九河之㑹五壘之居(同/上)東瀕¶
　滄海西麓太行(古碑/記)南枕滹沱北背髙河(元獻/州記)地勢¶
　廣闊(元莫州/圖經)水陸要衝(元史河間當水陸要衝/四方供億皆取給焉)¶
風俗民性敦厚務在農桑(隋/志)人多貴德俗皆淳朴(舊郡/志)¶
　衣冠不乏風俗熙熙(同/上)農桑為先務詩書為要領(郡/志)¶
　民淳訟簡無强暴相陵之風(景州舊/郡志)髙尚氣力(寰宇/記滄)¶
　(州古渤海地風俗/鷙戾髙尚氣力)不事浮華(元清州志其民質朴不/事浮華民勤稼穡女務)¶
　(農/桑)寡求不爭有古人風(元獻/州記)俗尚祈禱信鬼神(莫州/圗經)¶
<pb:KR2k0008_WYG_002-37a>¶
山川中山(在青縣南二里舊有岩懸瀑/布數十丈今俗呼為髙土岡)西山(在青縣西/南五里山)¶
　(髙峻其頂平衍故老相傳昔有數/十家居此茂林修竹景極瀟灑)天胎山(在東光縣/南一十里)¶
　(南臨靳河又南/縣有大小台山)皮箧山(在鹽山縣東南四十里一名/峡山又有闇山在縣東南九)¶
　(十里二山俱低/小無峯巒樹木)小山(在鹽山縣東北七/十里跨海豐縣界)鹽山(在鹽山/縣東南)¶
　(八十里以地/彥鹽因名)白馬峰(在任丘縣境/其狀類馬)樂夀巗(在獻縣西/南一十里)¶
　(舊樂夀縣/之名以此)桂巗(在任丘縣境深邃如巨室甚幽雅/可愛巗多桂木此州之勝槩也)盧¶
　師谷(在景州東元天歴中安陵道士持盧師谷蛇名/小青者至謂禱之即雨蓚尹吕思誠以其惑人)¶
　(殺蛇逐道士雨/亦隨至遂有年)海(在鹽山縣東七十里海潮朝/夕所及其土鹹鹵可煮為鹽)滹沱¶
<pb:KR2k0008_WYG_002-37b>¶
　河(在獻縣南源出大戲山自代郡鹵城縣東流經三/合縣真定南闗本縣城南至青縣合衛河逹于海)¶
　(魏刺史王質以其屈曲䟽而直之刺史楊真改為清/寧河宋文天祥詩過了長江與大河横流數仞絶滹)¶
　(沱蕭王麥飯曽倉卒/回首中天感慨多)劉麟河(在阜城縣北一十里下/流入交河因偽齊劉豫)¶
　(子麟/為名)胡盧河(在阜城縣西北即衡漳之别名也自衡/水縣界来又有王莾故河在縣西南)¶
　中堡河(在肅寧縣東二十里/東北合直沽流入海)髙河(在交河縣西北/東流合滹沱河)交¶
　河(在交河縣南以髙河滹/沱河二水相合故名)洚河(在交河縣/南三里)蛤螺河(在/交)¶
　(河縣北二/十五里)獨流河(在興濟縣北至静海縣四十五里/其地有蒲葦之利宋置獨流北獨)¶
　(流東/二寨)靳河(在東光縣南二十里自舊安陵/流經縣境入浮河唐開元中開)漳河(在東/光縣)¶
<pb:KR2k0008_WYG_002-38a>¶
　(西自恩縣舊漳南縣界流入/去舊將陵縣二十五里今涸)枯河(在故城縣西南五/十里東北下流通)¶
　(阜城劉/麟河)衛河(在景州城東二十里源出衛輝流經故/城吴橋東光縣境下至滄州西流入青)¶
　(縣界又東北百九十/里入海亦名御河)浮河(在舊滄州南一十里自東/光縣南界永濟渠分出東)¶
　(北流經州境又東北入海漢於此/置縣以在浮水之陽故名浮陽)毛河(在滄州西南/五十七里来)¶
　(自南皮縣唐開元中開又呼為屯/氏河流經鹽山縣城南東北入海)陽通河(在滄州廢/清池縣東)¶
　(南十五里唐/開元中開)濡水(在任丘縣北舊莫州西二十里向/東合易水左傳齊侯北伐燕盟于)¶
　(濡水/即此)&KR0740;水(在任丘縣治西通利渠/水注於此下流合易水)易水(在任丘縣西/十六里源出)¶
　(伏州流經獻縣五里/舖合滹沱而逹于海)五龍潭(在任丘縣北一十五里/春夏不滿秋冬不竭遇)¶
<pb:KR2k0008_WYG_002-38b>¶
　(旱禱之/多應)白龍潭(在任丘縣西一十八里故/老相傳旱嵗禱雨有應)掘鯉淀(在/任)¶
　(丘縣東南縣有滱水後枯涸惟博野縣鐵燈竿河口/為水衝决流經河間城下東北流入縣境聚而為淀)¶
　(遇霖潦則淀溢唐志莫州/有九十九淀此其一也)洋東淀　五千淀(俱在肅寜縣/東南二十里)¶
　(下流入中堡河/合直沽入海)盤古溝(在青縣南一十五里其水/東流入御河雖旱不竭)長豐渠¶
　(在任丘縣西北自河間府舊東城縣引滹沱/水東流通漕溉田唐開元中刺史盧暉開)永濟渠¶
　(在東光縣治西其深莫測舊長蘆縣/在此渠之西唐開元中移於渠東)永濟隄(在清池/廢縣西)¶
　(北五十五里唐永徽初刺史姜師度/所築又縣西四十五里有明溝河隄)衡漳隄(在清池/廢縣西)¶
　(四十里唐顯慶初築又縣西北/六十里有衡漳東隄開元中築)障水隄(在景州去城/三里周圍築)¶
<pb:KR2k0008_WYG_002-39a>¶
　(隄以/障水)薩摩陂(在舊滄州北周圍五/十里有蒲魚之利)魚君陂(在任丘縣/唐武徳中)¶
　(置舊名通利渠開元中縣令魚思賢開以洩陂淀自/縣南五里至城西北&KR0740;水得地二百餘頃土人因名)¶
　千頃窪(在景州東北三十里宣徳末河决徳州景最/被患知州劉深開渠𨗳入此窪以免水患民)¶
　(頼/之)月眀沽(在慶雲縣東界西接馬/谷山濵海煮鹽之所)寒水井(在南皮縣/治西魏文)¶
　(帝與元城公吴質書憶昔南皮之游誠不可/忘泛甘𤓰於清泉沉朱李於寒氷即此井)毛公井¶
　(在舊滄州城内唐開元間清池縣令毛公母老苦水/鹹不堪為養遂于縣舍穿地得泉甚甘民謂之毛公)¶
　(井亦名/甘井)房淵(在獻縣方三百里石勒時水忽變赤慕/容雋時水忽生鹽如印形一日再長再)¶
　(減不失其度元時忽見龍出之狀于/旁葉落于淵者輒有羣燕衘出之)仵清池(在滄州/廢清池)¶
<pb:KR2k0008_WYG_002-39b>¶
　(縣東南一十八里舊傳一磚甓為八角内水冬夏常/清每遇禱有應其水温味甘輿地志浮陽有大連淀)¶
　(魏延興初水溢注破/仵青村因以為池)¶
土産鹽(鹽山縣/有場)香梨(交河/縣出)蓮魚(河間任丘/二縣出)蔓荆子(南/皮)¶
　(縣/出)鰕　蟹　蒲　葦(青縣興濟/二縣出)¶
公署長蘆都轉運鹽使司(在滄州/冶東南)河間衛(在府治南/永樂中建)瀋¶
　陽中屯衛(在府治/東南)大同中屯衛(在府治西俱/永樂元年建)天津衛¶
　　天津左衛　天津右衛(俱在静海縣小直沽永樂/二年築城三年調天津衛)¶
　(并天津在衛四年復/調天津右衛以守備)滄州守禦千户所¶
<pb:KR2k0008_WYG_002-40a>¶
學校河間府學(在府治東南洪武初/建正統六年重修)景州學(在州治東/南洪武初)¶
　(建宣徳正統/中俱重建)滄州學(在州治東南洪武初/建正統八年重修)河間縣學¶
　(在縣治東北正統十四/年嘗併入府學尋復舊)獻縣學(在縣治西元建本朝/永樂十一年重修)¶
　阜城縣學(在縣治東南洪武初/建永樂四年重修)肅寜縣學(在縣治東北元/建本朝景泰)¶
　(五年/重修)任丘縣學(在縣治東北洪武初/建永樂四年重修)交河縣學(在縣/治東)¶
　(洪武中建宣/徳四年重修)青縣學(在縣治東洪武初/建永樂三年重修)興濟縣學(在/縣)¶
　(治東南洪武中建/景泰三年重修)靜海縣學(在縣治東南/洪武初建)寧津縣學¶
　(在縣治西南洪武初/建景泰三年重修)吴橋縣學(在縣治東元建本朝/永樂十四年重修)¶
<pb:KR2k0008_WYG_002-40b>¶
　東光縣學(在縣治西北洪武初/建景泰二年重修)故城縣學(在縣治東/北洪武初)¶
　(建正統十/一年重修)南皮縣學(在縣治東南洪武間/建景泰三年重修)鹽山縣學¶
　(在縣治西北洪武初/建正統八年重修)慶雲縣學(在縣治東南洪武初/建景泰二年重修)¶
　天津衛學(在天津左衛/東正統間建)¶
書院毛公書院(在河間縣尊福/鄉祀漢毛萇)董子書院(在景州廣川/鎮祀漢董仲)¶
　(舒二書院俱元至正中緫/管王思誠奏建院設山長)¶
宫室華陽亭(在阜城縣相傳晉/嵇康嘗學琴於此)胡蘇亭(在東光縣唐有/胡蘇縣亦在縣)¶
　(境皆以古/河為名)峭帆亭(在青縣盧臺中州/集張斛有題詠)瀛臺(在府城東/南高五丈)¶
<pb:KR2k0008_WYG_002-41a>¶
　(闊倍之此臺四望極逺其下有/舊城壕水一𣲖又名駐旗臺)髙陽臺(在府城東北/與瀛臺相望)¶
　(上舊有㕔瀛州舊置/髙陽闗臺因以名)天王臺(在府城北門内少東有/方臺上舊有古殿堂内)¶
　(塑毘沙/天王像)蒲縈臺(郡國志秦始皇東游海上於此縈蒲/繫馬今猶有蒲似水楊而勁堪為箭)¶
　虞丘臺(在任丘縣北二十里相傳漢吾丘夀王/讀書于此吾虞聲相近故訛為虞丘云)漢武¶
　臺(在鹽山縣相傳/漢武帝所築)廣川臺(在景州治東臺髙三丈上/有傑閣二層舊為官僚遊)¶
　(憇之所元蓚縣尹移董子/祠於此後因名廣川臺)燕友臺(在南皮縣東二十/五里魏文帝為五)¶
　(官中郎將時游南皮築此臺/以燕友故名亦名射雉臺)觀臺(在南皮縣東即曹/操擒袁譚處相傳)¶
　(此臺即譚所築/土人云袁侯臺)釣臺(在青縣北六里宋/於此置寨属清州)君子館(金史/地理)¶
<pb:KR2k0008_WYG_002-41b>¶
　(志河間縣/有此館)¶
寺觀資勝寺(在府治東洪武/中因舊重建)清明寺(在寧津縣治/西正統中建)能仁¶
　寺(在肅寧縣治/東永樂閒建)觀音寺(有二一在静海縣治北洪武/間建一在青縣治西宣德中)¶
　(重/修)度釋寺(在任丘縣治/北永樂間建)福泉寺(有二一在獻縣治西/北洪武間建一在鹽)¶
　(山縣治東南/宣徳間建)勝業寺(在阜城縣治西南洪/武中建景㤗中重修)興國寺(在/興)¶
　(濟縣治東南/宣徳間建)興化寺(有二一在南皮縣治東洪武間/建一在交河縣治西北正統初)¶
　(建/)開福寺(在景州治西北洪武中/建永樂初修前有古塔)大乗寺(在吳橋縣/治西南宣)¶
　(徳初/建)鐵佛寺(在東光縣治西/南永樂間建)水月寺(在滄州治北洪/武初在州南宣)¶
<pb:KR2k0008_WYG_002-42a>¶
　(徳間移/建於此)天宫寺(在慶雲縣治南宣/徳間因舊重修)丹陽觀(在府治/西南)¶
祠廟長桑君廟(在任丘縣北莫州城東北/三里長桑君周人扁鵲師)扁鵲廟(在長/桑君)¶
　(廟西舊有正殿及樓内有/像又有井及古樹數株)周亞夫廟(在景州西五里/亞夫封條侯舊)¶
　(有碑書曰漢丞相條侯廟記其旁有墓甚髙大正統/間鄉人立廟於墓上元宋本詩漢室深謀只似癡楚)¶
　(王當事更無機荒墳寳玦/應從塟宜有神光夜陸離)董子祠(在景州治東南崇/臺上舊有祠在西)¶
　(南廣川鎮唐宋碑刻猶存又有祠在州北門道右元/大德初蓚縣人林士豪嘗加補葺天歴初縣尹吕思)¶
　(誠移於此曹/元用作記)¶
陵墓盤古墓(在青縣南七里有/港亦以盤古為名)尹吉甫墓(在南皮縣三/十里吉甫周)¶
<pb:KR2k0008_WYG_002-42b>¶
　(名/臣)趙武靈王墓(在滄州舊城東/南角舊有廟)孫臏墓(在吳橋縣東/南上有廟)¶
　河間獻王墓(在獻縣東八十里傍有廟王名/徳漢景帝子武帝時嘗献雅樂)韓嬰墓¶
　(在任丘縣界嬰燕人為漢常/山王太傳作韓詩内外傳)毛萇墓(在河間縣/尊福鄉)雋不¶
　疑墓(在南皮縣/東南二里)張郃墓(在廢莫州北門/外墓旁舊有廟)石苞墓(在南/皮縣)¶
　(西十三里又有/石苞臺即此)封隆之墓(在景州東一十五里/墓凡六七髙大如山)髙允¶
　墓(在景州西南三/十里髙義村)劉晝墓(在阜城縣南義門鄉宋時/縣人劉豫自言晝之後靖)¶
　(康初知濟南府金/人立為帝後廢死)邢昺墓(在任丘縣東/北黄壘村)許安仁墓(在/獻)¶
　(縣西七/十里)吕嗣芳墓(在景州東三里隄上嗣芳永樂中/為萬泉教諭致仕其子訓𨗳本自)¶
<pb:KR2k0008_WYG_002-43a>¶
　(檇李迎飬至州卒𦵏此/後贈翰林侍讀學士)¶
古蹟顓頊城(在任丘縣廢莫州東北三十/里邢子顒三郡記顓頊所造)木門城(在舊/滄州)¶
　(西北四十六里中有大樹名木門故名春秋衛侯弟/鱄出奔晉託於木門即此漢置參户縣於此亦名參)¶
　(户/城)弓髙城(在景州東北四十里漢縣晉廢隋復置属/平原郡唐為景州治所漢封韓頽當為侯)¶
　(國崔浩曰韓増為龍額/侯城有龍頟村即此)簡子城(在阜城縣東南三十里/晉趙簡子所築亦名)¶
　(東/城)丱兮城(在鹽山縣東北輿地志秦始皇遣徐福發/童男女千人至海求蓬莱仙因築此城僑)¶
　(居童男女號丱兮/城一名千童城)中水城(在獻縣西北三十里漢縣/髙祖封功臣呂馬童為中)¶
　(水侯即此地居髙/滱二水之間故名)阿武城(在獻縣西北三十/九里漢縣東漢省)束州城¶
<pb:KR2k0008_WYG_002-43b>¶
　(在河間縣如林鄉本漢束州縣属渤海郡晉屬章武/國北齊廢隋置束城縣属瀛州宋省為鎮属河間縣)¶
　(元置廵檢司其/城舊有三重)州鄉城(在府城東北四十里漢為/縣治此東漢省入武垣城)景¶
　城城(在獻縣界漢縣属渤海郡東漢省後魏徙咸/平縣治此隋改曰景城属瀛州唐属滄州)咸平¶
　城(在景城廢縣南二十里漢縣東漢/属河間國後魏徙治景城遂廢)建成城(在景城/廢縣東)¶
　(南三十里漢/縣東漢省)章武城(在鹽山縣西北漢置/縣屬渤海郡北齊省)麻姑城(在/滄)¶
　(州舊清池縣界漢武帝/東廵至此祀麻姑故名)蒲領城(去阜城縣三里漢縣/後省入蓚縣又有城)¶
　(在滄州魯城縣北六十里亦名蒲領盖東漢末黄/巾之亂有蒲領人流寓於此因築此城非漢縣也)蘆¶
　臺城(在青縣衛河西岸周廻三里/唐於此置蘆臺軍基址猶存)武垣城(在府城西/南三十八)¶
<pb:KR2k0008_WYG_002-44a>¶
　(里秦置縣其故城東㣲北三十八里又有城俗名東/武垣城隋省入河間唐仍置武垣縣後省又漢武帝)¶
　(元封初廵狩至東武垣縣望氣者因言有/異女訪之得趙氏女以為鉤弋夫人即此)五壘城(在/滄)¶
　(州廢清池縣西南二里漢宣帝封河間獻王/子雍為景城侯五子分居城中俗呼五壘城)重合城¶
　(在滄州境東至樂陵五十/里漢縣属渤海郡北齊省)古栁城(在鹽山東七十里/漢為縣東漢省一)¶
　(名栁/亭城)莫州城(在任丘縣北三十五里漢為鄚縣隋属/瀛州唐置鄚州改鄚為莫本朝省入任)¶
　(丘/)謁城(在任丘縣南二十六里漢桓帝崩太后使竇/武詣河間迎靈帝率羣臣於此朝謁故名)¶
　阿陵城(在任丘縣東北二十里東漢/省後魏徙鄚州治此後周廢)髙郭城(在廢莫/州西南)¶
　(二十六里漢宣帝封河間/獻王子□為髙郭侯即此)長豐城(在任丘縣北六十/里本秦漢利豐縣)¶
<pb:KR2k0008_WYG_002-44b>¶
　(北齊廢唐復置因縣/北有長豐改今名)九城(在景州西有邸閣城内有/晉條令魯國孔栩清德碑)¶
　(存/)西光城(在東光縣西後魏孝昌中葛榮/畧取其地對東光築之故名)滄州故城¶
　(在今州治東南四十里唐貞觀中増築宋熙寧/初重修後廢城東南有六國時趙武靈王墓)乾符¶
　城(在滄州故城北一百里本隋魯城縣唐乾符初生清/野稻二千餘頃燕魏饑民就食之因更名宋併入)¶
　(池/縣)髙樂城(在南皮縣東南三十里漢縣屬渤海/郡東漢省俗名思鄉城亦名西鄉城)饒安¶
　城(本漢千童縣屬渤海郡東漢改饒安縣/隋屬瀛州唐屬滄州貞觀初省入樂陵)定城(在饒/安廢)¶
　(縣東南四十里/漢縣東漢省)觀津城(在景州西北/連武邑縣界)宅陽城(在阜城/縣界一)¶
　(名沙/丘)安陵廢縣(在景州東七里本蓚縣地漢置安陵/縣晉省隋復置唐屬景州後改屬徳)¶
<pb:KR2k0008_WYG_002-45a>¶
　(州今州東有安陵廵/檢司因廢縣為名)長蘆廢縣(在舊滄州西北四十/四里本漢參戸縣地)¶
　(隋初置并置漳河郡大業初廢唐屬滄州/宋省入清池縣今為都轉運鹽使司治所)候井廢縣¶
　(在弓髙廢縣西北三十五里房將池側池/形窄小有似井因池側置縣故名漢省)廢蓚縣(在/景)¶
　(州城内本漢條縣隋改條為蓚唐屬德州又改/屬冀州元初陞為元州尋復為縣今省入景州)廣川¶
　廢縣(在景州西南漢置北齊廢隋復置/屬徳州仁夀初更名長河唐廢)鄚亭廢縣(在/任)¶
　(丘縣北莫州城内本漢鄚縣宋省入任/丘金置鄚亭縣元為莫州附郭今廢)清池廢縣(在/滄)¶
　(州東故城内本漢浮陽縣隋/改曰清池徙滄州治此今省)㑹川廢縣(在青縣宋析/永安縣地置)¶
　(乾寧縣金改曰㑹川/為青州附郭今省)樂夀廢縣(在獻縣本隋樂城縣/改樂夀宋為獻州附)¶
<pb:KR2k0008_WYG_002-45b>¶
　(郭元因/之今省)扁鵲故宅(在任丘縣北莫州東門外有藥王/祖業莊又北約三里有古冢及廟)¶
　(扁鵲姓秦氏名越人本朝大學士楊士竒詩雄縣城/南水没路莫州市裏酒如油客行相聚且一醉不見)¶
　(越人空/古丘)澹臺故居(在故城縣西南四十里澹村昔屬/武城縣後移縣治於衛河東岸此)¶
　(村今在本縣/清和南鄉)董家里(在景州西南六十里廣川鎮即/仲舒下帷讀書處元曹元用祠)¶
　(堂記云按漢書董子廣川人廣川屬冀都郡今景州/蓚縣是也縣西南鄉有廣川鎮其别墅曰董家里一)¶
　(名董學村朱紹明詩連村禾黍名猶昔故址荒/蕪草自春慨想江都為相日髙風千古更誰倫)盟亭¶
　(在滄州舊長蘆縣即古燕齊/界二國嘗結盟於此故名)符融壘(在阜城縣東/二十四里)麴¶
　義壘(在河間縣束城鎮北十四里漢初平時公孫瓉/破黄巾威振河北遣人来為令袁紹令麴義攻)¶
<pb:KR2k0008_WYG_002-46a>¶
　(之盖此/時所築)毛精壘(在河間縣毛萇漢博士今縣有/宅冢俱存人號其處為毛精壘)曹公¶
　固(在南皮縣即雋不疑塟所魏曹/操因冢為固以攻袁氏因名)平津鄉(在鹽山縣/界漢属故)¶
　(髙城縣公孫𢎞以宰/相封平津侯即此)劉智社(在景州南三十里元呂/思誠嘗行田至此社民)¶
　(李愬其弟匿羊思誠叱之退王青兄弟䔍友愛思誠/至其家取酒勸酬歡同骨肉李之兄弟相謂曰我等)¶
　(終不敢見伊矣各具酒食相切責/悔前過析居三十年復還同㸑)黄河故道(在寧津/縣西三)¶
　(十里上接吳橋縣界/東北至南皮縣界)九河故道(爾雅九河一曰徒駭/二曰太史三曰馬頰)¶
　(四曰覆鬴五曰胡蘇六曰簡㓗七曰鈎盤八曰鬲津/其一則河之經流也舊志徒駭河在滄州廢清池縣)¶
　(西北二十里太史河在南皮縣治北馬頰河在東光/縣界胡蘇河在慶雲縣西南簡潔河在南皮縣城外)¶
<pb:KR2k0008_WYG_002-46b>¶
　(十餘步鈎盤河在獻縣東南二百八十里鬲津河在/慶雲縣又在樂陵縣西三十里考書傳九河所在與)¶
　(此多不合又先儒程氏以為九河之地已淪於海酈/道元亦謂九河碣石苞淪于海此盖後世新河而傅)¶
　(以舊名爾今亦/湮塞姑存于此)神臼(在任丘縣南三十里邢子顒三/郡志臼受一石二斗晉有沙門)¶
　(移於寺經宿血滿其中/仍移舊所復浄如洗)鐵獅子(在滄州故城開元寺/首昻一丈身長二丈)¶
　(俗傳五代周世宗駐蹕於此/有罪人稱善冶鑄此贖罪)¶
名宦漢暴勝之(武帝時為直指使者捕盗東至渤海素/聞雋不疑之賢延見之不疑曰凡為吏)¶
　(太剛則折太柔則廢威行施之以恩然後樹功揚/名永終天禄勝之敬其言因表薦之人謂其知人)毛¶
　萇(河間獻王博士註/詩號毛詩行于世)龔遂(宣帝時渤海太守時渤海/盗起遂單騎至郡盜賊聞)¶
<pb:KR2k0008_WYG_002-47a>¶
　(風解散民有帯持刀劔者使賣劔/買牛賣刀買犢數年獄訟止息)張衡(河間王相時/多豪右為不)¶
　(軌衡下車悉收/捕之上下肅然)陸康(熹平中為髙城令以恩信為治/寇盜止息州表上其狀遷武陵)¶
　(太/守)晉張恊(河間内史清簡寡欲/尋徴為黄門侍郎)南北朝崔休(魏宣武/初為渤)¶
　(海太守下車先戮豪猾數人姦盜屏/息清身率下接士以禮部内安之)李㓜㢘(北齊瀛/州長史)¶
　(神武行經冀郡取備事非一緒㓜/㢘應機立成先期㑹為諸州凖的)髙浟(北齊滄州刺/史為政嚴察)¶
　(守令參佐行㳺徃来皆自齎糧食/浟纖芥知人間事合境號稱神明)隋来護兒(瀛州刺/史以善)¶
　(政聞煬帝立徴入朝百姓攀留不得出境詣闕上書/者數百人帝謂曰卿昔為名將今為良二千石可謂)¶
　(兼羙/矣)張𤣥素(景城縣户曹叅軍竇建徳䧟景城執將/殺之邑人千餘號泣請代曰此清吏殺)¶
<pb:KR2k0008_WYG_002-47b>¶
　(之是無天也大王即定天/下無使善人解體釋之)唐薛大鼎(武德中滄州刺/史浚治無隶溝)¶
　(屬之海商賈流行郡民歌頌又䟽/長蘆漳衡二渠泄汙潦水不為害)鄭徳本(瀛州刺史/有治行與)¶
　(滄州薛大鼎冀州賈敦頤齊/名故河北稱為鐺脚刺史)賈敦頤(貞觀中瀛州刺/史州瀕滹沱&KR0740;)¶
　(二水嵗湓溢壊室廬浸洳數百里敦/頤為立堰庸水不能暴百姓利之)殷侑(滄州行軍/司馬以仁)¶
　(惠為治吏/民安其政)王遵(鄚縣令浚陂溉田民甚徳之/遵字子貢人號曰子貢陂)魚思賢¶
　(開元初任丘令開通利渠以洩陂淀入滱水/得地二百餘頃百姓利之號其陂為魚君陂)穆寧(鹽/山)¶
　(尉安禄山反署劉道𤣥為景城守寧/募兵拒之檄州縣并力捍賊成功)宋王晋卿(莫州/刺史)¶
　(在郡謹斥堠善撫循士卒/皆樂為之用邉民按堵)靳懷徳(太宗時莫州刺史/又徙知滄州悉心)¶
<pb:KR2k0008_WYG_002-48a>¶
　(為治克著政績/人多稱譽之)李斌(知滄州人服其清慎及代吏民/不忍其去鄰境亦上其善狀詔)¶
　(書褒/羙之)何承矩(僉書滄州事修飭邉備境内肅然/又築隄瀦水以防要害後知是州)安守¶
　忠(端拱中知凔州改瀛州兼髙陽闗駐泊部署遷/瀛州防禦使所至治尚簡静後又再知滄州)康¶
　保裔(咸平初知瀛州契丹入境諸將戰河間援不至/保裔率精銳徃敵凡數十合矢盡力窮死之)¶
　李延渥(咸平中知瀛州契丹大兵来攻延渥率州兵/拒守契丹遁去擊死者三萬餘傷者倍之)¶
　張美(自定關節度移鎮滄州持身㢘謹以/政績聞在滄十年世謂之滄州張氏)李允則(真/宗)¶
　(時知滄州汲汲葺營壘開井泉言者以為授未㡬遼/㓂圍滄州郊外民皆入城堡飲不乏水始感其有備)¶
　(又以氷代砲成/深泥遼兵解去)張綸(知瀛州又再知滄州所/至興利除害有循吏風)程戡(仁/宗)¶
<pb:KR2k0008_WYG_002-48b>¶
　(時知瀛州契丹使過稱疾求着㡌見戡使謂曰/冇疾可毋相見見當如禮使者語屈冠而見)吕公¶
　弼(慶厯中知瀛州治尚寛/弟公儒亦嘗知是州)包拯(河北都轉運使知瀛/州諸州以公錢貿易)¶
　(積嵗所負十餘/萬悉奏除之)孟元(知滄州民鬻鹽為生嵗荒鹽多/不售民無以自給元度軍食有)¶
　(餘悉用易鹽由/是民不轉徙)彭思永(知瀛州兼河北都轉運使時/將惰兵驕思永以軍法從事)¶
　(驕兵大戢河北舊以桑麻為彥藉髙下/民懼不敢植思永奏更其法民頼其利)唐介(知任丘/縣適塘)¶
　(水嵗侵民田而實中貴主之介不避勢要募民自/髙陽起隄十餘里蔽之其患遂息後又知瀛州)張¶
　亢(知瀛州增廣州城馭軍嚴/明有風迹民圗像祠之)髙繼勲(知瀛州嵗饑募/富人出粟以給)¶
　(貧者明年大稔木生連理者四/郡人上治狀請留後再知是州)李參(知鹽山縣嵗饑/諭富室出粟平)¶
<pb:KR2k0008_WYG_002-49a>¶
　(其直子民不能糴者給以糟籺所/活數萬後又知瀛州時稱為能吏)張景憲(知瀛州上/言比嵗多)¶
　(不登民積逋欠今方小稔而官督使併償道路/流言其禍乃甚於凶嵗願以寛假神宗從之)張問¶
　(熈寧末知滄州自新法行問獨不阿時好嵗饑為帝/言民茍免常平助役之苦反以得流亡為幸䛇切直)¶
　(驚/人)韓贄(知滄瀛二州政簡而治遷河北都轉運使河/决商胡而北議者欲復之贄言不可詔遣使)¶
　(相視如/其言)孫永(知瀛州河决於貝瀛冀尤甚民租以災/免者州縣徴催如故永連章論止神宗)¶
　(從之仍命發/廩粟以賑)蔣之竒(河北都轉運使知瀛州遼使耶/律廸道死所過郡守皆再拜致)¶
　(祭之竒曰天子方伯柰何/為之屈膝邪奠而不拜)髙賦(知瀛州程昉欲於境/内開西流河繞州城)¶
　(而北注三塘泊賦曰滄城近河嵗増隄防猶懼/奔溢矧妄有開鑿乎昉執不從後功竟不成)王漢¶
<pb:KR2k0008_WYG_002-49b>¶
　之(知瀛州言自何承矩規塘濼之地屯田東逹于海/其後又修保塞五州為隄道種所宜木至三百萬)¶
　(本此中國之利也今/寢失其道願講行之)韓忠彦(知瀛州時用兵西方神/宗命忠彦奉使遼語及)¶
　(西事忠彦曰此/小役也何問為)何灌(知滄州有治城障功許運粟三/十萬石於並塞三州灌言沿邉)¶
　(方登麥願以運費増/價就糴奏上報可)唐恪(知滄州河決水犯城下恪/乗城救理水去城得全乃)¶
　(上䟽請暫免保甲保馬及復諸縣/租未報悉便宜罷行之民大恱)陳遘(徽宗時為河/北都轉運使)¶
　(知河間府毎出行郡邑必/焚香祈天願不逄貪濁吏)金韓錫(同知河間府事金/主引見誡之曰聞)¶
　(皇族居彼者縱甚卿當以法䋲之錫/下車宣布詔言後無有撓政害民者)李完(河間府治/中習法律)¶
　(有治劇才在郡姦惡/屏跡軍民無間語)元李世和(寧津令摧抑豪强矜/貸困窮搜索隱匿得)¶
<pb:KR2k0008_WYG_002-50a>¶
　(戸三/萬餘)謝讓(河間路運鹽經厯先是竈户差役軍民未/均讓悉均之逃亡逋負皆責見在豪猾率)¶
　(以計免讓/亦均之)王思誠(河間路總管磁河水瀕溢决鐵燈/竿思誠集民丁作隄期月而塞嵗)¶
　(用大稔又嘗建董/仲舒毛萇書院)髙源(河間等路都轉運副使撫治/有條竈户逃者皆復業常賦)¶
　(外羡餘㡬/十萬緡)吕思誠(天厯初蓚縣尹清勤無私臨事明/决均徭役毁滛祠立社學每嵗春)¶
　(行田樹畜勤敏者賞以農/器否則有罰境内大治)本朝葉好文(交河知縣為/政專尚德化)¶
　(故刑不用而民畏初以一牸牛駕車之任後産/三犢比徴去留犢與貧民為耕縣民至今頌之)朱逄¶
　吉(洪武初寧津知縣專尚德化/士民懷之所著有牧民心鑑)崔衍(永樂初河間知/府幹濟有力善)¶
　(政著聞居民樂業/召為刑部右侍郎)劉深(永樂末為景州知州善于撫/字民感其德毎秩滿輒保留)¶
<pb:KR2k0008_WYG_002-50b>¶
　(之在任㡬/三十年)姜濤(宣德中河間府同知尋陞知府在任/剛直謹幹撫字勤勞郡内大治召為)¶
　(順天/府尹)許侃(正統初知河間府為政知大體/惠及小民修舉廢墜厯有成績)廖謨(正統/中為)¶
　(河間同知才識優長為政簡静尋陞本/府知府聲譽益著卒于官民咸悼之)王清(成化/間交)¶
　(河知縣居官清慎不/事逢迎民甚安之)喻茂堅(正德問知河間府時/畿内荒賑救所活萬)¶
　(餘/人)¶
流寓家鉉翁(眉州人宋末累官僉書樞宻院事使元被/留聞宋亡哭泣不食飲元髙其節欲官之)¶
　(不屈改館河間教授弟子數為諸生談宋故/事或流涕太息成帝即位放還賜號處士)¶
人物漢董仲舒(廣川人少治春秋下惟講授三年不窺/園圃以賢良對䇿勸武帝勉强學問行)¶
<pb:KR2k0008_WYG_002-51a>¶
　(道設誠於内等語帝嘉之以為江都相仲舒學/有源委正誼明道之言度越諸子為漢醇儒)雋不¶
　疑(渤海人治春秋為郡文學進退必以禮武帝末以/暴勝之表薦徴拜青州刺史昭帝時擢京兆尹京)¶
　(師吏民敬其威信每行縣錄囚徒還其母聞有所平反/則喜否則怒故不疑為吏嚴而不殘霍光欲妻以女)¶
　(固辭後/以病免)劉輔(河間人漢宗室舉孝㢘懼諫大夫成帝/欲立趙倢伃為后召封倢伃父臨為列)¶
　(侯輔上書言腐木不可以為柱卑人不可以為王書家/奏繋秘獄辛慶忌等悉上書乃減死論為鬼薪終于)¶
　鮑宣(渤海髙城人好學明經舉孝㢘為郎累官諫大/夫董賢用事抗論不已哀帝以宣名儒優容之)¶
　(後地震宣復上書言災異拜為司𨽻校尉尋以罪下/廷尉太學諸生千餘人守闕上書乃減罪王莾秉政)¶
　(宣遇/害)張敏(河間鄚人建初時舉孝㢘四遷尚書多所/建明和帝時遷汝南太守清約不煩用刑)¶
<pb:KR2k0008_WYG_002-51b>¶
　(平正有能理名再遷/頴州太守徴拜司空)劉淑眀(樂城人明五經教授諸/生數百人舉賢良方正)¶
　(辭不就桓帝聞其治切責州郡使輿病詣京師淑明/起赴洛陽對策第一拜議郎又陳時政得失災異之)¶
　(占事皆驗遷尚書納/忠建議多所禆益)張超(鄚人良之後有文行靈帝/時從車騎將軍朱雋討黄)¶
　(巾有功為别部司馬著賦頌箋檄等/文凡十九篇又善草書世多寳之)巴肅(渤海髙城/人為議郎)¶
　(與竇武陳蕃等謀誅閹宦武等遇害肅亦坐黨禁錮/肅自載詣縣令解印綬與俱去肅曰為人臣者有謀)¶
　(不敢隠有罪不/逃刑遂被害)三國張郃(河間鄚人魏拜偏將軍從/攻鄴㧞之文帝即位封都)¶
　(鄉侯與諸葛亮戰/中流矢死謚壯侯)邢顒(河間人舉孝㢘司徒辟皆不/就從田疇游積五年曹操辟)¶
　(為冀州從事顒字子昻時人稱曰徳行堂堂/邢子昻後仕魏除行唐令累遷尚書僕射)晉石¶
<pb:KR2k0008_WYG_002-52a>¶
　苞(渤海南皮人雅曠有智而容儀偉麗累官大司馬/子崇為修武令有能名累遷荆州刺史後拜衛尉)¶
　(崇財業豐積室宇宏/麗庖膳窮水陸之珍)刁恊(渤海饒安人少好經籍博/聞强記累官尚書左僕射)¶
　(元帝南渡初朝廷草創憲章未立恊諳練舊章凡所/制度皆諮于恊王敦搆逆恊出督大軍至江乗為人)¶
　(所/殺)南北朝邢祐(鄚人少有學尚知名于時仕魏為平/原太守䁑爵成平男子産舉秀才除)¶
　(著作郎從子虯尚書殿中郎孝文因公事與語問朝/覲燕享禮虯以經對虯二子臧為樂安内史有吏政)¶
　(邵為黄/門侍郎)邢巒(祐從孫少好學守貧勵節博覽書史有/文才幹畧仕魏累官散騎常侍兼尚書)¶
　(終殿中尚書弟偉尚書郎中晏博渉經史官至滄州/刺史晏初例得一子解褐乃舉弟之孤慎為朝請兄)¶
　(之孤昕為/通直常侍)髙允(渤海蓚人漢太傅裒之後少有竒度/崔宏異之曰髙子黄中内潤文明外)¶
<pb:KR2k0008_WYG_002-52b>¶
　(照必為一代偉器既長博通經史天文術數尤好春/秋公羊仕魏累官中書令爵咸陽公允雖寵貴家貧)¶
　(自如武帝嘗幸其第惟草屋數間布被緼𫀆厨中鹽/菜而已帝曰古人清貧豈有此邪加光禄大夫卒年)¶
　(九十/八)髙祐(允從祖弟博渉經史好文字雜說性通放/不拘小節仕魏累官中書侍郎孝文嘗問)¶
　(祐比水旱不調何以止災祐曰旌賢佐政則災消穰/至矣又問止盗之方曰湏守宰貞良則盜賊止矣孝)¶
　(文皆/善之)李叔彪(蓚人好學博聞有識度魏太和中三遷/至國子博士以公平見重於時歴遷中)¶
　(書侍郎尋除假節行/華州事為吏民所稱)吳遵世(渤海人少以易筮知名/魏孝武時有所筮無不)¶
　(應文襄即位除中書舍人/所著有易林雜占百餘卷)刁廱(恊曽孫父暢晉右衛/將軍晋相劉裕時負)¶
　(社錢二萬違時不還兄逵執而徴焉及誅桓𤣥以兵/先誅刁氏廱與暢故吏奔姚興後歸魏以建威將軍)¶
<pb:KR2k0008_WYG_002-53a>¶
　(討裕徙鎮濟隂賜爵東安伯卒年/九十五謚曰簡子遵洛州刺史)封回(渤海蓚人曾/孫懿有才器)¶
　(能屬文官至封侯回仕魏歴度支都官二尚書冀州/大中正鄭雲謟事長秋卿得為安州刺史詣回問安)¶
　(州興生何事為便回曰卿荷國寵靈位至方伯/宜思方畧以濟百姓如何問興生乎雲慙失色)封軌¶
　(回族弟通覽經藉儀容甚偉後魏清河王懌表修明/堂辟雍軌與議累官廷尉少卿軌以務德慎言修身)¶
　(之本奸回讒佞世之巨害乃/為務徳慎言逺佞防姦四戒)髙岳(蓚人深沉有氣量/嘗寓洛陽北齊神)¶
　(武每使入洛必上岳舎岳母山氏嘗夜起見神武室/中無火而有光詣卜者筮遇乾之大有占者曰貴不)¶
　(可言山氏歸報神武神武/後起岳於信都封清河王)馬敬徳(河間人好儒術北/齊時舉選至都授)¶
　(國子助教遷愽士武成為後主擇師傅/入為侍講兼國子祭酒終瀛州大中正)封隆之(回長/子寛)¶
<pb:KR2k0008_WYG_002-53b>¶
　(和有度量首叅神武經畧竒謀皆宻以啓開手書削/藁罕知於外隆之歴事五帝凡四為侍中再為吏部)¶
　(尚書一為僕射四為冀州刺史每臨冀部州中舊齒/咸曰我封公復来其得物情如此卒贈太保諡宣懿)¶
　李鉉(渤海南皮人家素貧常春夏務農秋冬乃入學/從浮陽李固仁受毛詩尚書章武劉子猛受禮)¶
　(記又與州里楊元懿河間宗恵振等結友詣大儒徐/遵明受業嘗撰定孝經論語毛詩及三傳異同周易)¶
　(義例合三千餘卷北/齊時累遷國子博士)髙昻(佑從父弟翼之子性俶儻/膽力過人龍唇豹頸姿態)¶
　(雄異開莊帝遇害遂與父兄據信都齊神武至信都開/門奉迎以戰功累官西南道大都督後與周文帝戰)¶
　(敗于芒隂死之神/武聞之如䘮肝膽)信都芳(北齊河間人少明筭術兼/有巧思嘗云算歴之妙機)¶
　(巧精㣲我毎一沉思不聞雷霆之聲嘗集五經筭事/為五經宗及古人樂事為樂書又聚渾天欹器地動)¶
<pb:KR2k0008_WYG_002-54a>¶
　(銅烏漏刻刻候風諸/巧事并圖畫為器凖)楊慶(河間人祖𤣥父剛並以至/孝知名慶美姿儀頗涉書)¶
　(記郡察孝㢘以侍養不行其母有疾不解襟帯者七/旬及居母憂哀毁骨立負土成墳北齊表其門賜粟)¶
　(帛隋髙祖受禪版授平/陽太守卒年八十五)髙勵(岳之子㓜聰敏美風儀/以仁孝聞襲爵清河改)¶
　(封樂安王性剛直有才幹甚為時人所重仕周終洮/州刺史豪猾屛迹路不拾遺在職數年稱為治理)¶
　張羡(河間鄚人少好學多所通涉仕周累官司成中/大夫典國史周代公卿類多武將惟羡以素業)¶
　(自通甚為當時所重後年老致仕隋髙祖徴至賜以/几杖羡上表勸以儉約優詔荅之卒年八十四謚曰)¶
　(定所撰有老子莊子義/名曰道言五十二篇)黎景熈(河間鄚人性强記以/學行聞其從祖廣善)¶
　(古學嘗從清河崔賔受字義又從崔浩學楷篆景熈/皆傳習之仕周拜著作郎進車騎大將軍儀同三司)¶
<pb:KR2k0008_WYG_002-54b>¶
　隋劉炫(河間景城人眸子精明視日不眩閉户讀書/十年不出隋開皇中奉勅與王劭同修國史)¶
　(俄直門下省以待顧問煬帝時又修/律令後歸鄉里以教授為業終于家)公孫景茂(河間/阜城)¶
　(人愽涉書史時稱書庫初仕周官濟北太守入隋遷/息州刺史法令清靜教化大行後徙伊州以疾徴吏)¶
　(民號泣于道終淄州刺史前/後歴職皆有徳政卒謚曰康)張煚(羡子好學有父風/初仕周歴膳部大)¶
　(夫進爵為伯隋髙祖受禪拜尚書右丞進爵為侯丁/父憂柴毁骨立累遷民部尚書煚性和厚有識度甚)¶
　(有時譽後拜冀州刺/史稱為良二千石)王伽(河間章武人開皇末為青/州叅軍嘗送流囚季彦等)¶
　(七十餘人詣京師至中途悉釋其縲紲戒如期至流/人感恱無敢違者髙祖聞而驚異之召見稱善悉赦)¶
　(其罪擢伽為雍/令政有能名)髙熲(蓚人父賔都州刺史熲有器局/善詞令文帝伐陳熲為元帥以)¶
<pb:KR2k0008_WYG_002-55a>¶
　(功封齊國公熲嘗為左㒒射引進忠良當朝將/二十年朝野推服物無異議論者以為真宰相)尹式¶
　(河間人愽學解屬文少有令聞仁夀中官至漢王記/室王甚重之及漢王敗式自殺其族人正卿彥卿俱)¶
　(有儁才名/顯於世)劉善經(河間人愽物洽聞尤善詞筆歴著/作郎太予舍人著酬德傳三十卷)¶
　(諸劉譜三十卷/四聲指歸一卷)盧太翼(河間人本姓章仇氏七嵗日/誦數千言州里號曰神童及)¶
　(長博綜羣書尤善占候隠林慮山中受業者自逺而/来文帝將避暑仁夀宫太翼固諫帝怒將斬之及疾)¶
　(將崩命太子釋之煬帝即位賜姓盧/氏其所言天文事應驗者不可勝數)唐李綱(觀州蓚/人少慷)¶
　(慨尚風節事隋為太子洗馬唐初拜禮部尚書兼太/子詹事甚有匡益後太子寢狎無頼綱頻諫不見聴)¶
　(遂乞骸骨髙祖曰知公直士幸卒輔吾兒乃拜太子/少保貞觀中復為少師發言陳事毅然不可奪卒謚)¶
<pb:KR2k0008_WYG_002-55b>¶
　(曰/貞)髙儉(勱之子敏慧有度量觀書一見輒誦武德中/為右庶子進益州大都督長史設條教督勵)¶
　(風俗又興學校决渠溉田入為吏部尚書封許國公/進右僕射儉三世居此官世榮其貴所著有氏族志)¶
　封倫(觀州蓚人初仕隋官至内史舎人後歸唐累遷/檢校吏部尚書進封宻國公隱刺之亂數進忠)¶
　(策太宗即位拜尚書/右僕射卒贈司空)張士衡(瀛州樂夀人九嵗䘮母/哀毁過制博士劉思軌)¶
　(授以詩禮隋末兵起諸儒廢學唐興士衡復講教鄉/里太子承乾迎致謁太宗擢崇賢館學士太子嘗問)¶
　(事佛對曰事佛在清浄仁恕如君仁臣忠子孝則福/祚永反是而殃禍至及承乾廢罷歸子大隠髙宗時)¶
　(為太常博士沉正/不詭從有大臣體)劉君良(瀛州人四世同居門内斗/粟尺帛無所私隋末荒饉)¶
　(妻以計勸之異居君良因斥去召兄弟復同居天下/亂鄉人共依之衆築為堡號義成堡其家六院共一)¶
<pb:KR2k0008_WYG_002-56a>¶
　(庖子孫皆有禮節/貞觀中旌其門)髙季輔(徳州蓚人居母䘮以孝聞/貞觀初拜監察御史彈劾)¶
　(不避權要轉中書舎人數上書言得失太宗賜鍾乳/一劑曰而進藥石之言朕以藥石相報後為吏部侍)¶
　(郎善銓叙人物又賜金背/鏡一況其清鑒卒諡曰憲)袁恕己(滄州東光人歴官/司刑少卿與誅二)¶
　(張又從相王統南牙兵備非常以功封南陽郡王後/貶流環州遇害諡曰貞烈孫髙擢進士為給事中徳)¶
　(宗欲起盧把髙極論杞當國矯誣隂/賊汙忠誼傲明徳卒贈禮部尚書)髙適(滄州人𤣥/宗時舉有)¶
　(道科官至諌議大夫負氣敢言權近側目出為蜀彭/刺史卒適尚節義以功名自許政寛簡所莅人便之)¶
　(年五十始為詩即工每/一篇已好事者輒傳布)王晙(滄州景城人擢明經第/歴除殿中侍御史景龍)¶
　(末授桂州都督築羅郛罷戍卒埭江間屯田以息轉/輸百姓刻石頌徳累遷朔方行軍大都督討平蘭池)¶
<pb:KR2k0008_WYG_002-56b>¶
　(胡封清源郡公晙氣貌偉特感/慕節義有古人風卒諡曰忠)賈耽(滄州南皮人天/寳中舉明經遷)¶
　(汾州刺史政有異績後拜尚書右僕射同平章事卒/耽嗜觀書老益勤尤悉地理家人近習不見其喜愠)¶
　(世謂淳德/有常者)邢君牙(瀛州樂夀人以戰功歴果毅折衝/郎將徳宗出狩奉天君牙率兵赴)¶
　(難封河間郡公李晟在鳳翔數行邉常以君牙/守晟入朝代為節度使劭耕講戰吐蕃不能侵)髙瑀¶
　(冀州蓚人少沉邃喜言兵嘗治陳蔡有善狀王沛死/詔瑀領之自大歴後擇帥悉出宦人所輸貨至巨萬)¶
　(及瑀有命士相告曰韋處厚裴度作相天下無債/帥瑀居官寛和無赫然譽所至利治士人懷之)封¶
　敖(冀州蓚人元和中進士累官翰林學士屬辭贍敏/語切而理勝武帝使作詔慰邉將曰傷居爾體痛)¶
　(在朕躬帝善其意賜以/官錦進尚書右僕射)髙元裕(渤海人第進士仕至/吏部尚書封渤海郡)¶
<pb:KR2k0008_WYG_002-57a>¶
　(公性勤約通經術敏於為吏岩岩有風采自侍講為/中丞文宗難其代元裕表言兄少逸才可任因命之)¶
　(少逸既代稍遷給事中出為陜/虢觀察使後以兵部尚書致仕)張濬(河間人汎知書/史喜髙論累官)¶
　(度支員外郎黄巢亂僖宗召拜諌議大夫為都統判/官時王敬武在平盧軍已臣賊濬諭以君臣大義敬)¶
　(武愧謝召諸將佐謂曰今勤王之師滿天下賊平將/安徃何不其誅大賊迎天子諸將曰諌議言是也敬)¶
　(武即引軍從濬而西賊平以户部侍/郎判度支後拜中書門下同平章事)五代馮道(瀛州/樂夀)¶
　(人少以孝謹聞唐莊宗時始貴歴仕晉漢周官皆將/相不擇可否為人簡儉寛宏滑稽多智後封瀛王)¶
　宋張昭(河間人十嵗誦書數十萬言及長愽洽經史/太祖時拜吏部尚書嶺南平遣使就卧疾處)¶
　(問獻俘禮昭口舌以對皆/有證據當時服其該博)李璘(河間縣人晉開運末/契丹犯邉有陳友者)¶
<pb:KR2k0008_WYG_002-57b>¶
　(乗亂殺璘父及家屬三人乾德初璘𨽻殿前散秪侯/友為軍小校相遇於道璘手刄友而不遁去自言復)¶
　(父讎案鞫得實/太祖壯而釋之)皇甫繼明(冀州蓚人父濟汾州令繼/明性謹愿善騎射有膂力)¶
　(宋初累官至捧日軍都指揮使後領鄆州觀察使充/環慶馬步軍都部署御下嚴肅士卒頗畏憚之嘗力)¶
　(疾護送軍/餉而卒)楊信(瀛州人以武功累官至殿前都指揮/使鎮寧軍節度卒贈侍中質實自將)¶
　(御軍有紀律太祖嘗稱之為真忠臣弟嗣以/功累官保州團練使久居北邉以善戰聞)賈黄中¶
　(耽四世孫年六嵗中神童十五第進士太宗時知昇/州按行故府庫得南唐寳貨十櫝悉表上之太宗嘉)¶
　(其潔召還知制誥遷翰林學士兼掌/吏部選品藻精當官至參知政事)索湘(滄州塩山人開/寳中進士釋褐)¶
　(鄆州司理叅軍齊州有大獄逮及者千五百人湘受/詔案鞫事隨以白歴河北轉運使經度供餉世號幹)¶
<pb:KR2k0008_WYG_002-58a>¶
　(辦及興利革弊民甚便之/後為右諌議大夫知廣州)張凝(滄州人少勇武倜儻/太宗時為殿前都虞)¶
　(候寧州防禦使善撫士卒賞賜多以犒師/家無餘貲京師無居第卒贈章徳軍節度)邢昺(鄚人/應九)¶
　(經廷試日召至外殿講比師二卦又取羣經發題太/宗嘉之擢上第真宗朝授翰林侍讀學士尋遷刑部)¶
　(尚書及卒真宗以宫/邸舊僚臨䘮隕涕)張知白(滄州清池人㓜篤學中/進士累官河陽節度判)¶
　(官時西北未寧中外多言兵事獨知白奏疏謂當茂/農功省刑罰及取士之制真宗異之仁宗時官至中)¶
　(書門下平章事知白在相位慎名器無/毫髮私雖貴顯約如寒士卒謚文節)田京(滄州人/後徙居)¶
　(洛邑舉進士調蜀州司法叅軍累遷京西陕西轉運/使嘗兩知滄州拜諫議大夫卒京喜議論為人尚氣)¶
　(節以倜儻聞通兵戰歴算雜家之術著天/人流術通儒子十數書又有奏議十卷)王昭逺(繼/升)¶
<pb:KR2k0008_WYG_002-58b>¶
　(子形質魁偉絶異有膂力善騎射為殿前都指揮使/累立戰功數見勞賞卒贈太尉謚忠和弟昭懿為捧)¶
　(日都虞候昭遜為西京作坊使子懷普平州刺史/懷一供備庫副使懷正内殿承制懐英内殿崇班)盧¶
　懷忠(瀛州河間人少有膂力善騎射累官内酒坊使/平荆湖有功遷判四方館事知江陵府及卒錄)¶
　(其子熙為/校書郎)周瑩(瀛州景城人左領軍衛上將軍景之子習/知水利累官杭州都監後遷知樞宻院事)¶
　(卒贈侍中諡忠穆録用/其二子二孫皆京秩)劉摰(永靜軍東光人嘉祐中/進士為監察御史神宗)¶
　(勵精求治摯請辨君子小人之分又論常平免役法/陳十害司農難詰之摯曰臣待罪言貴今與之爭口)¶
　(舌是辱耳目之任矣官至僕射兼/中書侍郎出知鄆州卒諡忠肅)李之純(滄州人舉/進士熈寧)¶
　(中累官成都路轉運使成都嵗發官米六千石損直/與民言者謂恵下損上之純言蜀人恃此為生柰何)¶
<pb:KR2k0008_WYG_002-59a>¶
　(奪之事遂止累遷御史中丞後出知單州卒從弟之/儀登第㡬三十年乃從蘇軾于定州幕府累官提舉)¶
　(河東常平之儀能為文尤/工尺牘軾謂入刀筆三昧)龔夬(瀛州人少有重名清/介自立舉進士累官)¶
　(殿中侍御史言章惇蔡京罪章累上因言修五朝寳/訓不可増損以濟奸說時論韙之後削藉編管化州)¶
　(赦歸卒/謚節肅)張慤(河間樂夀人元祐中進士累遷龍圖學/士計度都轉運使髙宗為大元帥諸道)¶
　(勤王慤飛輓踵道以便宜為北京留守馬步軍都總/管聞二帝北狩極論中原不可一日無君建炎初同)¶
　(知樞宻院事建言募民聮以什伍使合力抗敵謂之/廵社尤善理財在朝諤諤有大臣節及卒上念之曰)¶
　(古之遺直也/賜謚忠穆)權邦彦(河間人崇寧中上舎登第調滄/州教授紹興初累官簽書樞宻)¶
　(院事嘗獻十議以圖中興又言宜乗機者三/尋兼權參知政事有遺藁十卷號瀛海殘編)劉甲(摯/之)¶
<pb:KR2k0008_WYG_002-59b>¶
　(裔徙居龍游淳熈初進士累遷國史院編修使金伴/宴完顔者名犯仁宗諱甲力辭完顔更名修歴知興)¶
　(元府金立吳曦為蜀王甲上書告變上覽之稱忠臣/者再後拜寳謨閣學士甲嘗謂吾無他長惟足履實)¶
　(地晝所為夜必書之名曰自鑒為/文平淡有奏議十卷卒謚清恵)遼劉景(河間人好/學能文積)¶
　(官翰林學士景宗知其忠實可倚用乃書其笏曰劉/景可為宰相後以節度使兼侍中致仕子慎行為北)¶
　(府宰相時帝多即宴飲/行賞罰慎行諌止之)金師安石(清州靖海人為人/輕財尚義舉進士)¶
　(補尚書令史從宣宗遷汴擢樞宻院經歴官累遷御/史中丞官至尚書右丞正大間嘗上書陳自古興衰)¶
　(之理名曰萬/年龜鏡録)許安仁(獻州交河人㓜孤自刻苦讀書/善屬文登大定中進士調河間)¶
　(主薄以㢘平見稱累遷翰林修撰後為澤州刺史嘗/作無隠論十篇上之卒謚文簡安仁質實無華澹然)¶
<pb:KR2k0008_WYG_002-60a>¶
　(有古君/子風)劉守真(河間人名完素早遇陳希夷服仙酒/醉覺得悟素問𤣥機著原病式一卷)¶
　(宣明論/五卷)許古(安仁子明昌中詞賦進士貞祐初自左/拾遺拜監察御史時宣宗遷汴信任髙)¶
　(琪無恢復之謀古上疏甚切遷侍御/史哀帝即位遷左司諌未㡬致仕)陳岢(滄州人大/安初進士)¶
　(天興間為右司諫遇事敢言無少隱及汴京被兵屢齊/上封事言得失請戰一書尤為剴切為時相持嘉喀)¶
　(喀等所沮/識者惜之)元鄭義(河間人初事太宗為山東路都/元帥兼景州軍民長官從伐金)¶
　(戰于歸徳死之弟徳温從攻徐州䧟/陣而死子澤江皆立戰功顯于時)張榮(清州人後/徙鄢陵歸)¶
　(䝉古太祖授元帥左都監從征西域諸國及河西闗/西累功遷輔國大將軍世祖時從阿珠侵宋加鎮國)¶
　(上將軍砲水手元師/後兼海道運糧事)劉正(清州人讀書習吏事至元/中累官吏部尚書侍御史)¶
<pb:KR2k0008_WYG_002-60b>¶
　(武宗時為中書右丞仁宗即位正詣闕言八事終平/章政事卒謚忠宣子秉德歴兵工二部侍郎秉仁累)¶
　(官工部尚/書致仕)陳顥(清州人㓜頴悟日記誦千言以薦入/宿衛尋為仁宗潜邸說書日開陳古)¶
　(聖賢居艱貞之道仁宗即位拜集賢大學士後辭禄/家居文宗立復起為大學士卒謚文忠顥樂談人善)¶
　(而惡聞人過士大夫因其薦/至顯列有終身莫知所自者)李京(河間人為烏撤烏/䝉道宣慰副使㑹)¶
　(羣蠻不靖按行調發盡心鎮撫周履雲南嘗/為雲南誌及鳩窠集學士虞集元明善為序)魏禮(肅/寧)¶
　(人篤信好學庚子廷試第一/授翰林修譔陞禮部侍郎)本朝李遜(景州人登洪/武甲子鄉試)¶
　(學行卓然官至/翰林院學士)吳盛(景州人洪武丁丑科進士才識/過人累官至刑部侍郎大獲時)¶
　(譽/)蘇瓉(河間人洪武末授崇明縣丞永樂中陞/工部主事累遷工部右侍郎才能著稱)李玉¶
<pb:KR2k0008_WYG_002-61a>¶
　(交河人永樂初由戍卒守邉克勞勤勩屢立戰功累/陞真定指揮使宣德初陞中軍都督僉事封新建伯)¶
　李祥(河閒人由太學生歴官有能聲/仕至陕西布政使名重一時)李翔(河間人由/太學生歴)¶
　(宦仕途以才能著稱陞至/廣東布政使有恵政及人)左傑(滄州人以才能薦勤/於職務官至江西布)¶
　(政/使)王愚(滄州人力學通經由儒士/登仕途官至河南按察使)陸矩(阜城人宣徳/中進士歴刑)¶
　(部郎中正統中從征福建之沙尤以賛畫功陞右僉/都御史叅賛延綏軍務卒于官所至以㢘介自守士)¶
　(林推/重云)王翺(鹽山人由進士累官吏部尚書平生剛果/孤介歛華就實所到刑清政舉境内晏然)¶
　(卒謚忠肅勲業/為一代名臣)馬昻(其先河南祥符人後徙滄州遂/家焉昻中順天鄉試正統間除)¶
　(鴻臚寺序班歴監察御史右副都御/史廵撫山西終户部侍郎太子少保)李楘(任丘人由/進士歴官)¶
<pb:KR2k0008_WYG_002-61b>¶
　(光禄少卿同知夀州擢知莱州府招流移/葺學舎民為刻石頌之仕終山東右叅政)于大節(任/丘)¶
　(人由進士終按察使有風裁/卒于官吏民攀號送者塞道)¶
列女桓氏(漢渤海人字少君為鮑宣妻宣嘗從少君父/學父竒其清苦以女妻之&KR1149;送甚厚宣不恱)¶
　(桓氏曰大人以先生修徳守約故使賤妾侍執巾櫛/惟命是從宣笑曰能如是吾志也乃著短布裳與宣)¶
　(共挽鹿車歸鄉里拜姑禮畢提/甕出汲修行婦道鄉邦稱之)封氏(蓚人殷保誨妻/保誨仕唐為校)¶
　(書郎避黄巢亂同封氏入長安匿蘭陵里保誨偶出/賊欲犯封氏固拒不從賊怒曰從則生不然膏我劒)¶
　(封罵曰我名家子守正而死猶生/也遂遇害保誨歸聞之哀號而絶)¶
仙釋俞靈璝(河間人入衡山九真觀修道十餘年南岳/赤君授以回風術行之二十年能坐見天)¶
<pb:KR2k0008_WYG_002-62a>¶
　(下事如在掌中然自晦不為異以驚俗唐憲宗元和/中彬州官吏見其談説始驚異之即曰我偶然爾非)¶
　(有知也遂閉闗不出/後入九疑山絶粒)石坦(渤海人遊趙魏諸名山遇/異人得道能分身同時詣)¶
　(十餘家已而各家皆云坦於某/時到所言各異後不知所往)¶
　¶
　¶
　¶
　¶
　¶
<pb:KR2k0008_WYG_002-62b>¶
　¶
　¶
　¶
　¶
　¶
　¶
　¶
　明一統志卷二¶
