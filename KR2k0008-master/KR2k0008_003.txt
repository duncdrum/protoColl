# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.622244
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三
<pb:KR2k0008_WYG_003-1a>¶
欽定四庫全書¶
　明一統志卷三¶
　　　　　　　　　　　　明　李賢等　撰¶
　　真定府(東至直𨽻河間府獻縣界三百一十里西/至山西平定州界一百八十里南至直𨽻)¶
　　　(順徳府内丘縣界二百一十里北至直𨽻保定/府慶都縣界一百七十里自府治至京師六百)¶
　　　(三十里至南京/二千一百里)¶
　　　(糧一十一萬/七千石零)¶
建置沿革禹貢冀州之域天文昴畢分野周為并州地¶
<pb:KR2k0008_WYG_003-1b>¶
　春秋屬鮮虞國戰國屬趙秦為鉅鹿郡地漢初置恒¶
　山郡後避諱改曰常山武帝置真定國常山屬焉東¶
　漢建武間併真定屬常山國魏復為郡晉因之治真¶
　定後魏移治安樂壘後周於郡置恒州隋廢郡存州¶
　大業間省州以縣屬髙陽郡唐復置恒州開元間改¶
　恒山郡置大都督府元和中改鎮州後陞成徳軍節¶
　度五代時梁改武順軍唐復為成徳軍後復為鎮州¶
　晉改順德軍漢復為成徳軍周改為鎮州宋為真定¶
<pb:KR2k0008_WYG_003-2a>¶
　府成徳軍節度金屬河北西路元改真定路本朝改¶
　為真定府直𨽻京師領州五縣二十七¶
　真定縣(附郭本戰國趙之東垣邑漢改為真定縣屬/平山郡後周恒山郡治此隋郡廢分置常山)¶
　(縣𨽻恒州大業間省常山入真定屬恒山郡唐改真/定曰中山神龍初復名真定為鎮州治宋金真定府)¶
　(元真定路並治此本朝/因之編户一十四里)井陘縣(在府城西南一百五/十里本漢舊縣属常)¶
　(山郡隋於縣置井陘郡唐初改井州尋省宋於縣置/天威軍金改為威州元移威州治洺水以井陘𨽻廣)¶
　(平路本朝改𨽻真定/府編户一十四里)獲鹿縣(在府城西南五十里本/戰國趙之石邑漢屬常)¶
　(山郡北齊廢隋復置尋分置鹿泉縣唐改名獲鹿𨽻/恒州宋以石邑省入金陞為鎮寧州元改西寧州尋)¶
<pb:KR2k0008_WYG_003-2b>¶
　(復為獲鹿縣𨽻真定路本/朝因之編户二十八里)元氏縣(在府城西南九十/里本趙公子元之)¶
　(封邑漢置元氏縣常山郡治于此晉改屬趙國北齊/省隋復置屬趙郡唐屬趙州五代宋金元皆𨽻真定)¶
　(本朝因之編/户二十一里)靈夀縣(在府城西北六十里本戰國時/中山國地漢置靈夀縣屬常山)¶
　(郡後周立蒲吾郡於此隋廢郡以縣𨽻恒山郡後置/燕州唐廢以縣属并州復属鎮州宋省入行唐尋復)¶
　(置属真定府金元仍舊本/朝因之編户一十四里)藁城縣(在府城東南六十/里本漢舊縣屬真)¶
　(定國晉省後魏復置北齊改為髙城縣置鉅鹿郡隋/初郡廢置㢘州後復為藁城縣唐置㢘州省栢肄新)¶
　(豐宜安三縣入藁城貞觀初州罷以藁城屬恒州後/更曰藁平宋金俱属真定府元初為永安州尋復為)¶
　(藁城縣本朝因之/編户一十六里)欒城縣(在府城南六十里本春秋/晉欒武子封邑漢為闗縣)¶
<pb:KR2k0008_WYG_003-3a>¶
　(屬常山郡東漢置欒城縣漢末廢後魏復置欒城縣/屬趙郡北齊廢隋復置屬欒州後屬趙郡唐屬趙州)¶
　(改屬恒州天祐間更名欒氏尋復舊名/宋金元仍舊本朝因之編户一十二里)無極縣(在府/城東)¶
　(八十里本漢母極縣𨽻中山國晉省後魏復置尋省/北齊又置屬恒山郡隋屬定州唐屬㢘州武后時改)¶
　(毋作無宋金元俱屬中山府/本朝改今屬編户一十四里)平山縣(在府城西九十/里本春秋晉之)¶
　(蒲邑漢為蒲吾縣屬常山郡魏晉以来廢隋置房山/縣屬恒山郡唐初於此置徽州尋廢州以縣屬恒州)¶
　(天寳中改為平山縣宋金元仍/舊本朝因之編户二十一里)阜平縣(在府城西北/二百五十里)¶
　(本隋行唐縣地唐因之宋置北寨金改為北鎮明/昌巾陞阜平縣元仍舊本朝因之編户一十一里)定¶
　州(在府城東北一百三十里漢為中山郡後改中山/國後魏改定州晉慕容垂都此隋改博陵郡唐改)¶
<pb:KR2k0008_WYG_003-3b>¶
　(定州天寳初改博陵郡乾元初復為定州建中間改/義武軍節度宋改定武軍政和間陞中山府金改定)¶
　(州後復改中山府元因之本朝改為定州/以安喜縣省入編户三十五里領縣三)新樂縣(在/州)¶
　(城西南五十里本漢新市縣屬中山國隋改為新樂/縣屬定州唐宋金元皆仍舊本朝因之編户一十三)¶
　(里/)曲陽縣(在州城西六十里漢置上曲陽縣屬常山/國以在太行之陽轉曲䖏故名東漢屬中)¶
　(山國北齊改為曲陽縣屬中山郡隋改為恒陽縣屬/定州唐元和中復名曲陽縣宋屬中山府金因之元)¶
　(初改為恒州尋復為曲陽縣𨽻保/定路本朝改今屬編户二十五里)行唐縣(在州城西/九十里秦)¶
　(割真定地置南行唐縣漢屬常山國晉屬中山國後/魏去南字為行唐縣隋屬恒山郡唐置玉城縣長夀)¶
　(初又改章武神龍初復名行唐大歴初置泫州尋廢/以縣屬恒州五代梁改彰武縣晉改永昌縣尋復舊)¶
<pb:KR2k0008_WYG_003-4a>¶
　(宋金俱屬真定府元屬保定路/本朝改今屬編户二十四里)冀州(在府城東南二/百八十里春秋)¶
　(晉東陽地秦屬鉅鹿郡漢為信都縣立信都國于此/景帝時改廣川國後復信都國東漢更名安平國後)¶
　(置冀州治此晉改長樂國後魏改長樂郡隋為信都/郡唐改冀州尋改魏州後復舊名天寳初改信都郡)¶
　(乾元初復為冀州治信都縣宋増置武安軍金仍冀/州屬河間府元屬真定路本朝因之以信都縣省入)¶
　(編户二十四/里領縣四)南宫縣(在州城南六十里本漢舊縣屬/信都國東漢屬安平國晉省後)¶
　(復置北齊省隋復置屬冀州宋省堂陽新河縣/入焉金元仍舊本朝因之編户二十四里)新河縣¶
　(在州城西六十里本漢堂陽縣屬鉅鹿郡東漢屬安/平國北齊省隋復置屬冀州唐因之宋省入南宫縣)¶
　(元復置新河縣𨽻冀州本/朝因之編户一十四里)棗强縣(在州城東三十里/本漢舊縣屬清河)¶
<pb:KR2k0008_WYG_003-4b>¶
　(郡東漢省魏復置晉析置廣川縣屬渤海郡北齊省/廣川縣入棗强其地棗木强盛故名隋唐皆屬冀州)¶
　(宋省為鎮尋復置金元仍/舊本朝因之編户二十里)武邑縣(在州城東北九十/里本漢舊縣屬信)¶
　(都國東漢屬安平國晉置武邑郡於此北齊郡縣俱/廢隋復置縣以觀津縣省入屬冀州唐宋金元俱仍)¶
　(舊本朝因之編/户二十五里)晉州(在府城東九十里本春秋鼓子/國漢置下曲陽縣屬鉅鹿郡晉)¶
　(屬趙國後魏曰曲陽屬鉅鹿郡北齊廢隋置昔陽縣/屬定州尋改為鼔城縣屬趙郡唐屬定州後屬恒州)¶
　(宋金俱屬祁州元置晉州本朝因之以/鼔城縣省入編戸二十一里領縣三)安平縣(在州/城東)¶
　(北九十里本漢舊縣屬涿郡東漢屬安平國晉置博/陵國北齊為博陵郡治隋置深州後省州以縣屬博)¶
　(陵郡唐又置深州五代宋金皆因之元改曰南平州/中統初為安平縣属晉州本朝因之編户一十五里)¶
<pb:KR2k0008_WYG_003-5a>¶
　饒陽縣(在州城東北一百三十里本漢舊縣属涿郡/其治在今縣西南三十五里東漢屬安平國)¶
　(晉屬博陵國隋屬瀛州唐為深州治所五代宋金/皆屬深州元改屬晉州本朝因之編户一十九里)武¶
　强縣(在州城東一百六十里漢為武隧縣地属河間/國東漢属安平國晉析置武强縣屬長樂國後)¶
　(魏屬武邑郡隋初以武隧省入屬信都郡唐屬深州/後屬冀州宋金俱屬深州无置東武州尋廢州以縣)¶
　(屬深州改屬祁州中統初改屬/晉州本朝因之編户一十六里)趙州(在府城南一百/一十里春秋屬)¶
　(晉戰國屬趙秦為邯戰鉅鹿二郡地漢初立趙國治/邯戰縣晉趙國治房子後魏廢國為趙郡治平棘北)¶
　(齊置趙州隋置欒州後改為趙州大業初改趙郡仍/治平棘唐復為趙州治栢鄉尋復治平棘天寳初改)¶
　(趙郡後復為趙州宋置慶源軍宣和初陞慶源府金/仍改趙州後改為沃州元復為趙州屬真定路本朝)¶
<pb:KR2k0008_WYG_003-5b>¶
　(以平棘縣省入編户/二十四里領縣六)栢鄉縣(在州城南七十里本春/秋晉鄗邑地漢為鄗縣)¶
　(屬常山郡隋分置栢鄉縣遥取漢栢鄉之名屬欒州/後改屬趙州宋省栢鄉為鎮後復置縣金𨽻沃州元)¶
　(𨽻趙州本朝因之/編户一十二里)隆平縣(在州城東南一百里本漢/廣阿縣屬鉅鹿郡東漢省)¶
　(後魏復置屬趙郡隋改為象城縣又改為大陸縣屬/趙州唐復象城縣尋改為昭慶縣宋更名隆平尋省)¶
　(入臨城縣後復置金屬沃州元屬/趙州本朝因之編户一十三里)髙邑縣(在州城西/南五十里)¶
　(本晉鄗邑漢為鄗縣屬常山郡光武即位於鄗南改/曰髙邑為冀州刺史治所晉屬趙國後魏屬趙郡北)¶
　(齊移治於漢房子縣界隋屬欒州後屬趙州宋屬慶/源府金屬沃州元屬趙州本朝因之編户一十二里)¶
　臨城縣(在州城西南九十里戰國屬趙為房子邑漢/置房子縣屬常山郡晉置趙國治房子後魏)¶
<pb:KR2k0008_WYG_003-6a>¶
　(屬趙郡北齊省隋復置唐改臨城縣屬趙/州宋金元仍舊本朝因之編户一十六里)贊皇縣(在/州)¶
　(城西九十里本東漢髙邑縣地屬常山國隋置賛皇/縣取山為名屬欒州尋改屬趙州唐因之宋省為鎮)¶
　(尋復為縣金𨽻沃州元併入髙邑/尋復置本朝因之編户一十四里)寧晉縣(在州城東/四十里春)¶
　(秋晉楊氏邑漢為楊氏縣屬鉅鹿郡晉為癭陶縣屬/鉅鹿國後魏改癭遥縣屬南鉅鹿郡隋復曰癭陶屬)¶
　(趙州唐改為寜晉縣宋金元仍/舊本朝因之編户二十七里)深州(在府城東二百/五十里本漢下)¶
　(博縣地屬信都國東漢及晉屬安平國隋屬信都郡/開皇中始置深州治安平縣後廢唐復置深州於饒)¶
　(陽縣移治陸澤五代周始徙治下愽宋改下博曰靜/安金元仍舊本朝以靜安縣省入編户二十五里領)¶
　(縣/一)衡水縣(在州城南五十里本漢信都國桃縣地隋/分信都武邑下博三縣地置衡水縣屬冀)¶
<pb:KR2k0008_WYG_003-6b>¶
　(州大業初屬信都郡唐宋金皆屬冀州/元割屬深州本朝因之編户十二里)¶
郡名恒山(漢/名)¶
形勝壯哉一都㑹(真定/壁記)靣臨滹水背倚恒山左接瀛海¶
　右抵大行(圖/經)表山𢃄河(元史天倪𫝊真定表山/帯河連屬三十餘城)山水¶
　秀麗邦鄙平夷(元/志)當燕趙之郊雄於河朔(本朝朱中/敏重修本)¶
　(府公/宇記)¶
風俗性緩尚儒仗義任俠(通/典)土廣俗雜(同/上)人習文武(真/定)¶
　(㕔壁記風物繁衍地廣氣豪人習為/文則彬彬其質習為武則﨣﨣其雄)獷悍木彊之習¶
<pb:KR2k0008_WYG_003-7a>¶
　可變禮義㢘耻之風(蘇過送孫誨/若赴官序)人物雄豪(郡/志)¶
山川劍山(在井陘縣東一/十里其形似劍)城山(在井陘縣東南三/十里形如城垣)雲鳳¶
　山(在井陘縣東北四十里昔有/彩雲彌覆丹鳳来集故名)神山(在井陘縣東五/十里上有古山)¶
　(神/祠)陘山(在井陘縣東北五/十里漢置縣取此)團尖山(在井陘縣北六十/里峰圓而銳故名)¶
　射垜山(在井陘縣東南六十里秦將/王翦伐趙下井陘於此射垜)鑾臺山(在井陘/縣東南)¶
　(七十里相傳隋文帝邀其女/妙陽公主嘗駐蹕於此因名)蒼巖山(在井陘縣東南/七十里峰巖疊)¶
　(翠髙出雲表上有雲霞交映中有石泉泉畔有龍王因/祠祠東曰福慶寺相傳妙陽公主有疾浴此泉遂愈)¶
　(建寺為修/行之所)海山(在獲鹿縣東五里上有海山/龍堂堂下有穴水常不竭)抱犢山¶
<pb:KR2k0008_WYG_003-7b>¶
　(在獲鹿縣西八里舊名萆山漢書韓信伐趙使人持/赤幟從間道登萆山而望即此後魏葛榮之亂民有)¶
　(不從者於此抱犢而死故名上有石刻抱犢禍地四/字元劉因詩亂山西去獨峥嶸合在仙經第㡬名物)¶
　(外髙閒真有意亂来險固亦堪驚太行穠秀霜洗盡/全趙規模天鑿成珍重幽人留顧盻封龍英爽未全)¶
　(平/)横山(在獲鹿縣東南一十/二里上有聖母祠)西屏山(在獲鹿縣西三/十里髙數百丈)¶
　(峯巒連亘宛若刻屏每冬雪霽望/之如氷封玊削一郡中之竒景也)海螺山(在獲鹿縣/西南山下)¶
　(有白鹿泉山之陽有巖巖有洞幽邃狀如門屋/連續曰連珠洞金時賜額曰靈巖刻于洞上)神巖¶
　山(在元氏縣西/南一十里)石溜山(在元氏縣西北二十五里山/多巖石旁有長溪廻繞下注)¶
　(深/壑)靈山(在元氏縣西三十里漢時封號與封龍/無極白石相等乃縣界名山六之一也)無極¶
<pb:KR2k0008_WYG_003-8a>¶
　山(在元氏縣西三十五里漢置縣取此上/有無極神祠并漢時封號𨽻書碑刻)長山(在元/氏縣)¶
　(西北四十里與黄山相/連上有龍井及龍神廟)黄山(在元氏縣西北四十里/上有北岳行祠又新樂)¶
　(縣有黄山出細/輭白石可為器)白石山(在元氏縣西北五十里山多/白石漢光和中封白石神君)¶
　(有碑刻/甚古)封龍山(在元氏縣西北五十里舊名飛龍山/勢如伏龍欲飛舉状唐改今名李公)¶
　(緒趙記云每嵗有疾風暴雨来自東南俗𫝊山神所/為上有華盖螺峰玉石獅子諸峰峰西有蝦䗫石北)¶
　(有古石堂中有石佛又名佛洞洞之北谷有泉水俗/呼龍王池其水南出螺峰之下上又有南北二天井)¶
　(前有金榆科障二山左/右相峙邑之勝境也)磨盤山(在元氏縣西北七/十里頂平圓如磨)廬¶
　山(在平山縣西五十/里上有張仙翁祠)楸山(在靈夀縣西北五/十里山多楸樹)文山(在/靈)¶
<pb:KR2k0008_WYG_003-8b>¶
　(夀縣北六十里上有周文/王廟前有龍池水極清冽)東林山(在平山縣北二十/里上有長老洞萬)¶
　(夀寺静修庵其西為西林山山頂一石髙竦數尺名/曰仙碁盤旁有二石室内刻石佛像俗名千佛堂百)¶
　(佛/堂)房山(在平山縣西北六十里寰宇記漢章帝幸趙/祠房山隋圖經云嶺上有王母祠俗稱為王)¶
　(母/山)大𣲖山(在阜平縣東北五/里其東為小𣲖山)北山(在阜平縣東北其/班牛平陽鷂子小)¶
　(河諸水皆/發源於此)鹿䭾山(在阜平縣東五十/里其狀類鹿因名)嘉山(在定州城/西四十里)¶
　(唐郭子儀敗/史思明於此)少容山(在曲陽縣南二十里一名黄山/盖殷女昌容服食隠居之所上)¶
　(有八㑹寺及宋/封利民侯祠)恒山(在曲陽縣西北一百四十里天/文志恒山星辰主焉爾雅曰恒)¶
　(山為北嶽盖祀典五嶽之一輿地要覽其山有大𤣥/之泉神草十九種服之成仙唐貞觀間忽有飛石墜)¶
<pb:KR2k0008_WYG_003-9a>¶
　(於縣西因建祠自是/皆於祠望而祭之)玉女山(在行唐縣北三十/里上有玉女神廟)栢山¶
　(在行唐縣西北三十五里上有古栢大數十/圍栢上有鐵環相𫝊竇建徳㭬以繫馬者)毘山(在/行)¶
　(唐縣西北四十里峯巒若列屏障/相𫝊毘盧佛化身之所上有禪刹)箕山(在行唐縣西/北五十里其)¶
　(峰若箕形相傳許由隠此上有許由墓棄瓢巖洗耳/溪巢父荅問碑又河南平陽二府皆有箕山山上亦)¶
　(有由/墓)雙嶺山(在行唐縣西北八/十里山有雙嶺)紫㣲山(在冀州東北/三十五里)¶
　鼔城山(在晉州西五/里古坡城)武强山(在武强縣境内/漢置縣取此)釣盤山¶
　(在臨城縣東南五里相傳韓信敗陳餘於此餘問/其地曰釣盤山餘曰魚遇釣盤吾其亡矣果遇害)鐵¶
　山(在臨城縣西南三十五/里其山石色如鐵因名)敦輿山(在臨城縣南七十/里一名幽淮山南)¶
<pb:KR2k0008_WYG_003-9b>¶
　(接太行北/連常山)檀山(在贊皇縣東北一十里髙百/餘丈周穆王嘗駐蹕於此)五馬山¶
　(在贊皇縣東一十里上有五石馬因名宋建炎初和/州防禦使馬擴奔五馬山聚兵得徽宗子信王榛于)¶
　(民間奉之以總制諸砦兩河忠義聞風響/應即此今上有白馬泉及五馬山神廟)粟堆山(在/贊)¶
　(皇縣東南/一十五里)四望山(在贊皇縣西北二十/里登臨可以望逺)贊皇山(在贊/皇縣)¶
　(西南二十里髙百餘/丈隋置縣取此名)紫金山(在深州北五十里即舊/捍水隄嵗久頽敗惟存)¶
　(二阜巉然屹立/俗呼紫金山)龍首峰(在封龍山元安熈詩竒峰千/仞髙突兀倚天表神龍㡬何)¶
　(年俛首效蒼峭我行費躋攀坐睨寒木杪放懐聊極/目已覺塵寰小尚恨世累拘未許謝紛擾㑹有賞心)¶
　(人相期/拾瑶草)熊耳峰(在封龍山與龍首峰相對安熈詩窮/探不憚逺行登最髙峰頓覺天宇近)¶
<pb:KR2k0008_WYG_003-10a>¶
　(一洗羣山空竒哉此絶境造化天/無功神襟日以曠寫我浩蕩胸)割髭嶺(在元氏縣/西北七十)¶
　(里中有徑通井陘漢光武北擊駐蹕元氏/由来大搶之徒悉割髭變貌於此遁去)聖佛嶺(在/靈)¶
　(夀縣北五十里/上有石佛像)楊川嶺(在行唐縣北/一百二十里)十八盤嶺(在贊/皇縣)¶
　(西六十餘里山勢嵯峨林木叢茂/中有小徑縈紆上下十有八盤)黄沙嶺(在贊皇縣/西八十里)¶
　障石巗(在贊皇縣西南/一百一十里)水竇巗(在曲陽縣西北五十/里水勢飛瀉於兩崖)¶
　(之間巖巔有蘇軾書浮休二大字元盧摯/因取名曰坡仙峽金章宗嘗遊此賦詩)試劔石(在/元)¶
　(氏縣封龍山上唐郭元振游學於此山見一石中裂/出五色雲氣因得石中寳劔左丞史彬書試劔石三)¶
　(字于上金南陽樊倫勒頌曰太山之陽龍山首疊疊/峰巒衝牛斗試劔巨石尚然存霹靂神鋒出無有)¶
<pb:KR2k0008_WYG_003-10b>¶
　雲浪石(在定州文廟前宋郡守蘇軾得之恒山黒質/白章狀如雪浪鑿石盆為芙蓉形以盛之刻)¶
　(銘千上又詩云太行西来萬馬屯勢與岱嶽爭雄尊/飛狐上黨天下脊半掩落日先黄昬削成山東二百)¶
　(郡氣壓代北三家村千峰石卷矗牙帳崩崖鑿斷開/土門曷来城下作飛石一礟驚落天驕魂承平百年)¶
　(烽燧冷此物僵卧枯榆根畫師争摹雪浪勢天工不/見雷斧㾗離堆四靣遶江水坐無蜀士誰與論老翁)¶
　(兒戯作飛雨把酒坐㸔珠跳盆此/身自幻孰非夣故國山水聊心存)繫馬石(在獲鹿縣/西六里韓)¶
　(信砦東其石屹然聳直望之若樁然上刻誌/字畫多剥落相傳漢韓信伐趙嘗繋馬於此)水簾洞¶
　(在阜平縣東南四十里峯巒秀㧞上有石洞泉從洞/口飛下如簾本朝熊鼎詩石泉飛雨亂淋漓翠箔銀)¶
　(絲萬縷齊雲屋潤涵珠網宻月鈎凉浸玉䋲低鮫人/夜織啼㾗濕湘女晨粧望眼迷恍似水晶宫殿裏四)¶
<pb:KR2k0008_WYG_003-11a>¶
　(簷花雨/亂鶯啼)白雲洞(在龍首熊耳二峯間方廣丈許相傳/徐真君修道處故又名仙人洞下有)¶
　(修真道館宋政和間賜額安熈詩峩峩兩峯間崔嵬/聳雙闕中有仙人洞恍若仇池穴朝開白雲生暮掩)¶
　(白雲滅朝昬有竒/變宛與人世隔)聖母洞(在臨城縣西北三十里洞/口有聖母祠每禱輒應)¶
　交龍洞(在抱犢山之陽洞内有一/石盤紋如二龍相交之狀)金龍洞(在阜平縣/東北九十)¶
　(里洞口有北神尖大茂山/山上有龍王殿祈禱多應)牛口峪(在臨城縣西二十/五里相傳昔有童)¶
　(謡曰竇入牛口勢不得久竇建德為唐/兵所破走至此果被擒舊有竇王廟)卧龍岡(在欒/城縣)¶
　(東八里盤曲如卧龍又行唐/縣北三十里亦有卧龍岡)滹沱河(在府城南自鴈/門来經靈夀等)¶
　(縣至直沽入于海元劉因詩遥臨滹水岸回望土門/闗秋色巉巖上川形拱抱間入疆人自隘設險地誰)¶
<pb:KR2k0008_WYG_003-11b>¶
　(慳欲問前朝渡/江鷗故意□)西韓河(在府城西二十里源發大/鳴泉流經縣界入滹沱河)滋¶
　河(在府城北三十里源發山西放回山經行唐縣張/茂村伏流不見至府界南孟社復出東南流至河)¶
　(間入/甸水)綿蔓河(在井陘縣南門外源發山西合/平定州流至縣界與甘陶河)甘陶河(在/井)¶
　(陘縣東南一十五里一名冶河源發平定州松嶺流/經縣界合綿蔓河又東南流至平山縣入滹沱河)¶
　松陽河(在靈夀縣治南源/發楸山入滹沱可)衛河(在靈夀縣東北一十/里俗呼雷溝河禹貢)¶
　(註衛水出常山郡靈/夀縣入滹沱即此)洨河(在欒城縣西一十二里来/自平山縣流經縣境至趙)¶
　(州南入/大陸澤)濊河(在平山縣西北六十里/流經縣東南入滹沱河)𣲖河(在阜平縣/源發山西)¶
　(經縣界南/入滹沱河)臙脂河(在阜平縣西五十里源/發山西經縣界入𣲖河)當城河(在/阜)¶
<pb:KR2k0008_WYG_003-12a>¶
　(平縣治南源自山/西經縣界入𣲖河)沙河(在新樂縣治西南源發山西/繁峙縣白坡頭口流經縣界)¶
　(至博野縣/與滋河合)告河(在行唐縣治南源發楊川/嶺流入縣界東入沙河)漳河(在冀/州西)¶
　(北三十五里源發山西界東南流經/寧晉縣過州境及武邑縣逹滹沱河)夾河(在武邑縣/北三十里)¶
　(自清漳河分流至衡水縣/界流經縣境入滹沱河)饒河(在饒陽縣西南三/十里漢置縣取此)葫¶
　蘆河(在寧晉縣東南来自順德府流經任縣/至此滙為澤即大陸澤亦名廣阿澤)恒水(出/恒)¶
　(山北谷禹貢傳云今之恒水西/南流至真定府行唐縣即此)倒馬闗水(在行唐縣/東二十五)¶
　(里源發靈丘縣山谷間/流經定州北合&KR0740;水)洚水(在冀州治北俗名枯洚/渠金史南宫下有洚水)¶
　(枯凟/即此)索盧水(在棗强縣西北乃衛河支流經/縣界入阜城縣流伶河逹于海)澧水(在/隆)¶
<pb:KR2k0008_WYG_003-12b>¶
　(平縣東一十里源自漳河分流/經縣界與沙河水合入葫蘆河)泲水(在髙邑縣治南/一名白溝水源)¶
　(發賛皇山流經縣界/至寧晉縣入葫蘆河)泜水(在臨城縣西北二十五里/源發元氏縣經髙邑欒城)¶
　(逹寧晉入葫蘆河史記韓信/斬成安君於泜水上即此)槐水(在贊皇縣北源發/黄沙嶺下經元氏)¶
　(縣扺寧晉/入葫蘆河)&KR0740;水(在定州北八里源發/恒山北谷流至州境)黒水(在定州界/池深而不)¶
　(流俗謂黒水曰盧不/流曰奴漢置盧奴縣)龍井(有三一在府治北龍王廟/前一在元氏縣常山龍神)¶
　(廟内一在趙州城北/雙廟前旱禱有應)趙母井(在府城/西北隅)清泉井(在定州/文廟東)¶
　(北宋韓琦建學時所鑿其水比/他井清而重市人取以釀酒)五龍井(在晉州城東/宋乾德中鑿)¶
　(井口徑廣一尋甃為八角以象/八卦四時澄澈上有五龍廟)鵓鴿井(在臨城縣西/北二十里按)¶
<pb:KR2k0008_WYG_003-13a>¶
　(碑記云沛公避難井中有雙/鴿集井上追者不疑遂得免)八角井(在元氏縣東一/十五里有龍母)¶
　(碑記字/多剥落)雕橋泉(在府城西韓河上凡四寸五穴嵗久/淤塞宣德初重濬以溉田民甚頼之)¶
　大鳴泉(在府城西二十里又有韓家曹馬口等泉凡/四十餘穴溉田百餘頃旁建神廟每滌塲後)¶
　(父老相率/賽報於此)䝉泉(在封龍山半元安熙詩作聖有竒功/誰知在蒙養宣尼賛周經妙㫖存彖)¶
　(象千載紫陽翁人文再宣朗工夫益精宻為我重指/掌迂愚抑何幸久矣絶羣想果行復育徳服膺未云)¶
　(爽茲焉得佳名悠然愜幽賞/時至一濯纓無言道心長)白鹿泉(在海螺山下漢/韓信伐趙下井)¶
　(陘師患無水於此獲二/白鹿跑地得泉因名)温泉(在平山縣/西四十里)黒虎泉(在定/州城)¶
　(西北二十里周迴一畝許清澈/可愛流入滱水有清濁之分)龍泉(在封龍山金趙/時中記云神龍)¶
<pb:KR2k0008_WYG_003-13b>¶
　(蟠池油雲鎻洞又曲陽縣東北/四十里有龍泉東流入唐縣界)狗跑泉(在臨城縣北/三十里流入)¶
　(槐水河相傳昔有人醉卧草中犬見野火/將及跑地得水展水濕草主因得免故名)武彊泉(在/武)¶
　(彊縣界即擔/生蛇所䧟處)長蘆溝(在冀州西二里金史地志衡水/武邑下皆有長蘆河即此溝也)¶
　白馬溝(在深州城東三十里三國/魏白馬王彪所鑿因名)羊令渠(在衡水縣/南二里唐)¶
　(載初中縣令羊元珪引/漳水北流貫城注隍)大唐渠(在獲鹿縣東北一十/里舊自平山至石邑)¶
　(引太白渠/水溉田)趙照渠(在冀州東二里唐貞觀中刺/史李興公開引以注葛榮陂)堂陽¶
　渠(在南宫縣西南二十里/堂陽鎮唐景龍初開)通利渠(在南宫縣西五十/九里唐延載初開)¶
　澧水渠(在隆平縣城下唐儀鳳中易/慶令李開𤣥以溉田通漕)千金渠(在栢鄉/縣西旁)¶
<pb:KR2k0008_WYG_003-14a>¶
　(有萬金堰皆唐開元中縣/令王佐所浚築以疏積潦)飲馬池(在行唐縣東庒頭/村相傳唐尉遲敬)¶
　(徳留守時開鑿飲馬處/今池上有鄂國公廟)集聖池(在少容山上鑿石為/池引五臺山聖水瀦)¶
　(之水極/清冽)蓮花池(在晉州北二/里丁家庄)湯池(在阜平縣西北八/十里俗傳昔有吳)¶
　(王經此欲浴池水忽熱王惡之旁即/有冷泉噴出至今兩泉一温一冷)¶
公署真定衛(在府治東南/洪武三年建)神武右衛(在真定衛西/宣徳五年建)定州¶
　衛(在定州治西/永樂元年建)守禦倒馬闗中所(在定州西倒馬/關屬真定衛)¶
學校真定府學(在府治東宋熈寧間建/本朝洪武四年重修)定州學(在州治/西北宋)¶
　(建洪武十/三年重修)冀州學(在州治東永樂十/九年因舊重建)趙州學(在州治/東南洪)¶
<pb:KR2k0008_WYG_003-14b>¶
　(武十三年/因舊重修)晉州學(在州治西元中統間建/本朝正統五年重修)深州學(在/州)¶
　(治東永/樂間建)真定縣學(在縣治西洪/武七年建)井陘縣學(在縣治西/南金明昌)¶
　(間建本朝景/泰三年重修)獲鹿縣學(在縣治東南元至元間/建本朝正統三年重修)元氏¶
　縣學(在縣治東南宋元祐間/建本朝正統四年重修)靈夀縣學(在縣治南元/至元間建本)¶
　(朝洪武十/三年重修)藁城縣學(在縣治南正統/三年因舊重建)欒城縣學(在縣/治東)¶
　(南/)無極縣學(在縣治東俱洪武二/十八年因舊重建)平山縣學(在縣治/西南洪)¶
　(武三年建正/統八年重修)阜平縣學(在縣治西洪/武三年建)新樂縣學(在縣/治東)¶
　(南宋大觀間建本朝/永樂十四年重修)行唐縣學(在縣治東北/洪武七年建)曲陽縣¶
<pb:KR2k0008_WYG_003-15a>¶
　學(在縣治東宋元祐間建/本朝洪武十四年重修)南宫縣學(在縣治東南洪/武八年建景泰)¶
　(五年/重修)棗强縣學(在縣治東舊在縣治東/北正統間始遷於此)新河縣學(在/縣)¶
　(治東元至/正間建)武邑縣學(在縣治東北元延祐間/建本朝永樂三年重修)安平縣¶
　學(在縣治東北/元至元間建)武强縣學(在縣治東南/元至正間建)饒陽縣學(在/縣)¶
　(治北元元貞間建/本朝洪武間重修)栢鄉縣學(在縣治東舊在縣治東/南洪武間始遷於此)¶
　髙邑縣學(在縣治南宋/慶厯中建)臨城縣學(在縣治南正統/九年因舊重建)隆¶
　平縣學(在縣治東南舊在縣治東本朝洪武/十四年徙於此正統十二年重修)贊皇縣¶
　學(在縣治東舊在縣治東南宋嘉/祐間遷於此元至元間重修)寧晉縣學(在縣治/南宋崇)¶
<pb:KR2k0008_WYG_003-15b>¶
　(寧間建本朝洪/武三年重修)衡水縣學(在縣治東永樂/間改遷於此)¶
書院封龍書院(在封龍縣上漢李躬授業之所唐郭震/宋李昉元李治皆嘗講學於此郡人安)¶
　(熈詩李公英妙年於焉此藏修坐令山中民莘莘洙/泗儔規模未云逺蕪穢餘嵓陬聖像空復存荒凉㡬)¶
　(經/秋)太行書院(在獲鹿縣/北二十里)西谿書院(在龍首峰西唐隱/士姚敬棲遁之所)¶
　(宋有九經張著為山長復増葺之安熈詩世道有升/降乾坤㡬消磨誰知昔年中師生此弦歌我来愛佳)¶
　(名策杖時經過深尋/得遺經山經信非訛)中谿書院(在龍首峰下宋初李/昉受業之所山長張)¶
　(蟠叟數人相繼聚徒嘗百人元中統初/李冶始為増葺仍奉㫖敦勵學者甚衆)璧里書院(在/新)¶
　(樂縣西四十里元邑人趙士㢘/所立義學祭酒蘇天爵作記)¶
<pb:KR2k0008_WYG_003-16a>¶
宫室百花樓(在冀州治東北宋時建取前人/詩百花樓閣總荒墟之句為名)望京樓(在/平)¶
　(山縣北二十/里東林山)神女樓(在府城北元志舊/有臺俗呼神女樓)陽和樓(在府/治南)¶
　(元至正間建本朝洪武/中重修置更漏於上)天寧閣(在府治東龍興寺後/一名大悲閣九間五)¶
　(層髙一百三十尺中有銅鑄觀音像髙七/十三尺宋開寳四年建憲使李彦芳有詩)文瑞堂(在/深)¶
　(州陸澤世傳唐張鷟為兒時夣紫文大鳥止其庭大/父曰吾聞紫文鸑鷟也若壯殆以文章瑞朝廷乎遂)¶
　(命名鷟後鷟為學士果以文/名州刺史扁其堂曰文瑞)閲古堂(在定州治後圃/宋韓𤦺帥定武)¶
　(時建自為記摭前代良守將事績凡六十條/繪于堂左右壁龍圖李絢為序富弼有詩)養正堂¶
　(在冀州治内宋元豐初魯有開/建為燕居之所黄庭堅作記)問山堂(在無極縣治/内宋崇寧初)¶
<pb:KR2k0008_WYG_003-16b>¶
　(晁說之建永/安馮冀為記)思賢堂(在隆平縣治西宋宣和間縣令/孫易建堂間書古賢令宓子賤)¶
　(卓茂魯㳟等治蹟以/致慕效之意故名)滋溪書堂(在真定縣滋河北新/市元參政蘇天爵㓜)¶
　(時讀書之所宋本作記虞集詩滋源恒伏流春雨川/乃盈林疇廣敷潤草木俱繁榮臨深見游儵仰喬有)¶
　(鳴鶯君子樂在/斯齋居托令名)鄉賢堂(在安平縣學内元大徳中縣/尹馬惟良建内繪李爕李覃)¶
　(李几李敬族李徳林李百藥李安期李瀚李文愽崔/駰崔瑗崔實崔州平崔鍳崔𤣥暐崔孝芬崔梲像)¶
　寳經堂(在趙州城内元/時建程文為記)避暑亭(在冀州西郊宋郡守/魯有開建取河朔避)¶
　(暑飲之義按漢袁紹為冀州刺史時光禄劉松鎮此/紹盛夏與松飲以避一時之暑故河朔有避暑飲自)¶
　(此/始)華陽亭(在阜平縣元志云/即嵇康學琴處)爽亭(在臨城縣北有宋/蔡京書爽亭二字)¶
<pb:KR2k0008_WYG_003-17a>¶
　(石/碣)環山亭(在贊皇縣治西北隅宋宣和四年建地/勢特起環亭皆山故名張思柔為記)潄¶
　玉亭(在水竇巖側金章宗嘗遊此賦詩云斷岸連/蒼山寒巖多積雪中有萬古泉淙淙聲不絶)洗¶
　心亭(在行唐縣治西北元時邑宰割為游息之所富/珠哩翀詩无因天地定卑尊莫大君親覆育恩)¶
　(無𧰼太平瞻有象/洗心亭上看乾坤)嘉禾亭(在臨城縣治後元初有嘉/禾生此故作亭元統初重)¶
　(建/)歩樂亭(在真定縣治北元/丞相史天澤建)春露亭(在新樂縣南四/十里元蘇天爵)¶
　(先壠在焉因建亭為嵗時祭奠之所有詞曰鎮陽東/郭滹沱北滸有亭翼然宻邇先墓草木蓊兮菲菲雨)¶
　(露降兮朝晞雲㝠㝠兮不返鳥鵙鵙兮増悲嵗時兮/来享陟彼髙兮騁望感吾念兮思親悵音容兮惚恍)¶
　(覽日月兮交馳寒與暑兮相依尚/永延兮孫子勿俾汝親兮鬼饑)望海亭(在抱犢/山絶頂)伏¶
<pb:KR2k0008_WYG_003-17b>¶
　羲臺(在新樂縣有碑記/字剝落不可讀)堯臺(隋圖經大陸縣有堯/臺相傳謂堯禪舜處)賣¶
　漿臺(在棗彊縣北俗傳姜太/公未達時嘗賣漿於此)欒武臺(在欒城縣相傳/晉大夫欒武子)¶
　(所/築)聞鷄臺(十道志曰中山郡南有此臺即/燕太子丹聞鷄處中山今定州)韓臺(在元/氏縣)¶
　(南三里唐天寳初龍宫碑漢韓信與趙/相拒時所築今有韓臺村及韓臺河)白鹿臺(在平/山縣)¶
　(西四十里世傳漢武帝/嘗登此有白鹿至故名)鷄鳴臺(在舊中山郡東南三/十里按圖經漢光武)¶
　(自薊而南舎宿於此因地卑/下乃築臺鷄鳴而發故名)義臺(在新樂縣西南後/燕錄慕容麟與魏)¶
　(道武戰于義臺/燕師敗績即此)望臺(在趙州治東南宋子城之東漢/耿純築此以望光武也甲雲騎)¶
　(尉魯百能/有臺銘)千秋臺(在髙邑縣南二里漢光武至鄗因/諸將請築臺即位於此遺址猶存)¶
<pb:KR2k0008_WYG_003-18a>¶
　舒嘯臺(在真定古城東元蘇天爵先世隠居讀書之/所至正中天爵因髙為臺結闌構屋其上扁)¶
　(曰舒嘯朱/澤民為記)¶
闗梁倒馬闗(在定州西自是而東凡三闗口至保定之/周家保自是而西凡五闗口至金龍洞)土¶
　門闗(在獲鹿縣之西一十/里唐置一名井陘闗)龍泉闗(在曲陽縣西自是/而東北凡二十一)¶
　(闗口至金龍口自是而西/南凡十五闗口至白羊口)白羊口(在靈夀縣西自是/而西南凡二闗口)¶
　(至惡/石口)惡石口(在真定縣西自是而西南/凡一十五闗口至故闗)故闗(在井陘/縣西界)¶
　(接山西/平定州)雕橋(在府城西一十/五里韓河之上)石橋(在欒城縣東/金太和中建)郎子¶
　橋(在衡水縣西二十里漢/時王郎嘗駐軍於此)安濟橋(在趙州南五里洨/河上即大石橋相)¶
<pb:KR2k0008_WYG_003-18b>¶
　(傳昔張果嘗騎驢過/此驢所踏跡尚存)永通橋(在趙州西清水河上元/杜德源詩可憐題柱詩)¶
　(人老慚愧相/如駟馬歸)昇仙橋(在行唐縣西闗外相傳/五代時有仙飛昇於此)槐水橋¶
　(在栢鄉縣北六/里跨槐水之上)危渡(在深州城東四十里凌消村相/傳光武南奔馳至滹沱氷合軍)¶
　(渡未畢其氷復解因名危渡本朝石宇詩北地河流/天塹阻冬後風濤雪花舞氷合氷開指顧中漢業中)¶
　(興留/世祖)¶
寺觀龍興寺(在府治東宋建後有大悲閣内鑄銅/佛像髙與閣等本朝洪武初重修)開元¶
　寺(有二一在冀州治西北宋建一在元/氏縣治南元建本朝洪武初重修)百林寺(在趙/州治)¶
　(東南宋建元末毁/本朝宣德中重建)磐右寺(在晉州治/西金建)毘盧寺(在定州/治東南)¶
<pb:KR2k0008_WYG_003-19a>¶
　(元建二寺俱本/朝洪武間重修)聖衆寺(在靈夀/縣治西)石佛寺(在隆平縣治/東以上俱元)¶
　(建本朝永/樂間重修)乾明寺(在髙邑縣治西南元/建本朝景泰初重修)慈氏寺(在饒/陽縣)¶
　(治東/南)興國寺(有二一在武邑縣治東北洪武間/建一在無極縣治南永樂初建)髙福¶
　寺(在安平縣治/西洪武間建)净土寺(在藁城縣/治西北)寳雲寺(在衡水/縣西)福¶
　勝寺(在平山/縣治南)夀聖寺(在新樂縣治東南/以上俱永樂初建)清涼寺(在井/陘縣)¶
　(治西北正/統初建)本願寺(在獲鹿縣北/正統間建)𤣥真觀(在府學東宋/建本朝景泰)¶
　(初重/修)岱嶽觀(在冀州治東北元建本朝洪武/間改為東嶽廟景泰初復為觀)迎祥觀¶
　(在賛皇縣治南/元延補唐建)大道觀(在定州/治西)清淳觀(在平山縣西/六十里以上)¶
<pb:KR2k0008_WYG_003-19b>¶
　(以上俱洪/武間建)神霄觀(在深州治西/正統間建)¶
祠廟北嶽廟(在曲陽縣治西距恒山百餘里祀北嶽恒/山之神本朝載在祀典事詳濟南府東嶽)¶
　(廟/)漢髙祖廟(在鵓鴿/井上)漢光武廟(在栢鄉縣北八十里/元陳孚詩赤伏真天)¶
　(子𤣥圭衮藻明千年髙邑廟一笑下江兵野鬬/騰龍氣河流渡馬聲列侯冠劒合英彩儼如生)㢘頗¶
　廟(在饒陽縣東二十五里嚴雲詩長平堅壁破秦軍/颯爽英姿今尚存堪嘆㡬人司節鉞落花飛絮寂)¶
　(無/聞)淮隂侯廟(在獲鹿縣西古井陘口漢韓信嘗引兵/出此後人因立廟宋韓𤦺郡雍元劉因)¶
　(俱有詩因詩饑童羸馬倦重遊萬將分兵此坐籌滅/項豈知秦尚在奪齊便覺漢無憂英彭一體誰遺類)¶
　(絳灌諸孫自列侯愛殺鹿泉/泉下水亂山百折只東流)馮母廟(在饒陽縣治西/相傳漢馮異從)¶
<pb:KR2k0008_WYG_003-20a>¶
　(光武其母囑之曰汝今盡忠莫思/盡孝我寧死遂自縊後建廟祀之)韓魏公祠(在定州/文廟西)¶
　(宋王巖叟作記元劉因詩定州古北門作鎮多竒英/如何郡學傍獨有韓公碑乾坤極厚大運動物不知)¶
　(堂堂宋三朝斡旋公似之惟公𤣥黙間/㤗山已四維天宇公之祠元氣非公誰)蘇東坡祠(在/定)¶
　(州學石湖范成/大經過有詩)史丞相祠(在府城外東北隅元丞相/史天澤始為真定都帥有)¶
　(徳政及卒義士彭世和等構/祠像祀之中丞王博文撰碑)王滹南祠(在藁城縣學/滹南王若虛)¶
　(别號也藁城董王趙三氏勲閥子弟師若虛/之言而薫其徳故建是祠元學士吳澄為記)趙文正¶
　祠(在贊皇縣學文正元太保趙良弼嘗出私/帑建廟學後卒縣令因祠祀之張曽作記)安先生¶
　祠(在藁城縣西筦鎮元郡人蘇天爵李士興為鄉先/生安熈建其祖滔父松咸有位焉歐陽𤣥作記)¶
<pb:KR2k0008_WYG_003-20b>¶
陵墓唐祖陵(在隆平縣南十五里唐元和十三代祖宣/皇帝𦵏此隋義寧初塜上嘗有五色瑞氣)¶
　(髙祖啓運號曰建初陵命官/居守每嵗春秋公卿祭謁)趙王塚(在獲鹿縣城東/墓塜大者六小)¶
　(者二十二相傳為/戰國趙王之墓)竇塜(在武邑縣東三十里漢文帝/竇后父青隱身漁釣墜淵而)¶
　(卒景帝立后為太后遣使者填父/墜處起大墳民號曰竇氏青山)中山靖王塜(在定/州城)¶
　(西塜髙丈餘/王漢宗室)牧莊三塜(在府城北每塜相去百歩許/相傳戰國郡人藺相如㢘頗)¶
　(李牧/墓也)趙佗先塜(在舊石邑城北一十三里佗郡人漢/初為龍川令後僣稱南越王文帝為)¶
　(佗先人置守塜復使陸賈賜佗書佗遂稱臣元傳與/礪詩殊方久識漢庭尊異代能忘聖主恩南越若逢)¶
　(人借問尉佗/先塜至今存)𤣥石塜(在恒山上中山記昔有𤣥石者/中山酒家與之千日酒語其節)¶
<pb:KR2k0008_WYG_003-21a>¶
　(以歸數百里可至于醉𤣥石如其言飲之至家而醉/其家以為死棺飲葬之酒冢計其期憶必醉而解也)¶
　(徃問之其隣人曰𤣥石死三年矣與之至/其冢掘而開棺𤣥石醉始解起于棺中)郤縠墓(在/行)¶
　(唐縣西北四十里墓前/有石刻晉大夫之塋)欒武子墓(在欒城縣西北五/里武子晉大夫欒)¶
　(書封邑於此故/有墓墓近有祠)孟嘗君墓(在元氏縣西一十五里岡/上孟嘗君戰國齊公子田)¶
　(文/也)張耳墓(在冀州城/下舊有祠)任敖墓(在隆平縣東四里敖漢/髙帝時御史大夫封廣)¶
　(阿侯卒𦵏于此/俗呼七里丘)孔頴逹墓(在衡水縣西北二/十五里孔賢庄)韓億墓¶
　(在靈夀縣西/北一十七里)歐陽珣墓(在深州治南珣宋吉州人靖/康中廷爭和議忤時相遣珣)¶
　(涖割河朔池㑹深州固守不下金以珣至城下俾致/朝命珣慟哭謂城上人曰朝廷為奸臣所誤汝等勉)¶
<pb:KR2k0008_WYG_003-21b>¶
　(為忠義以報國敵/怒殺之遂𦵏于此)史天澤墓(在獲鹿縣東三十里天/澤永清人仕元為左丞)¶
　(相卒葬于此學士徒單公履撰碑/其兄天安墓亦在縣東十五里)董文炳墓(在藁城/縣九門)¶
　(城東元學士王磐撰碑其弟文用文忠及子士選/皆附𦵏文用學士閻復撰碑士選學士呉澄撰碑)蘇¶
　天爵墓(在府城北/三十里)王思㢘墓(在獲鹿縣南五里/學士王緯撰碑)¶
古蹟堯城(在定州東北/一十五里)象城(在隆平縣東北三十五里/按趙記舜弟象嘗居此)¶
　固城(在定州城東三十里/相傳禹治水時所築)棘津城(在棗强縣境内左/傳晉荀吳帥師涉)¶
　(自棘津/即此)石邑城(在獲鹿縣城北史記趙武靈王/攻中山取石邑即此漢置縣)趙王¶
　城(在靈夀縣治西北趙武/靈王所築中有趙王臺)元氏故城(在元氏縣西北/二十里即趙公)¶
<pb:KR2k0008_WYG_003-22a>¶
　(子元舊/封邑也)肥纍城(在藁城縣西南漢書註/古肥子國漢立肥纍縣)東垣城(在府/城南)¶
　(八里舊東垣城漢/髙帝改為真定)恒山郡城(在府城西南一十五里/即漢郡故址北魏道武)¶
　(嘗登此望/安樂壘)古鄗城(在栢鄉縣北二十里春秋晉鄗邑/漢光武改髙邑縣為冀州治北齊)¶
　(移縣治房子/縣東北界)栢鄉舊城(在栢鄉縣西南一/十七里漢舊縣)房子城(在/髙)¶
　(邑縣西南一十五里漢為縣属常山郡北齊/省隋復置属趙郡今俗呼其地為倉房村)觀津城¶
　(在武邑縣東南三十里即六國趙邑樂毅/封于此號望諸君漢為縣属信都後省)平棘城(在/趙)¶
　(州南三里漢縣属常/山國隋趙州治此)宋子城(在趙州東北二十里秦/髙漸離匿作於宋子即)¶
　(此漢為縣属鉅鹿/郡隋省入平棘)新市城(在真定縣西北漢縣属/中山舊有鮮虞亭故國)扶¶
<pb:KR2k0008_WYG_003-22b>¶
　栁城(在冀州西漢縣即劉植據以迎世/祖處其地有扶澤澤中多栁因名)光武城(在饒/陽縣)¶
　(西南三十里相傳漢/光武征王郎時築)苦陘城(在無極縣東北二十八/里戰國魏李克為中山)¶
　(相苦陘之吏上計而入多其前克執而/免之漢為縣屬中山章帝改曰漢昌)新處城(在定/州漢)¶
　(置縣属中山國光武封/陳俊為新處侯即此)嘉陽城(在平山縣東一十八/里漢於北置蒲吾縣)¶
　(属恒山隋省/入井陘縣)九門城(在藁城縣西北二十五里本戰/國時趙邑漢置九門縣北齊省)¶
　(隋唐復置宋/省入藁城)故權城(在府城北二十里元/和志即古捷鄉也)西平州城¶
　(在平山縣西門外相傳/昔為西平州遺址尚存)瀝城(在寧晉縣東城乃小堡/城下藪澤周迴百餘里)¶
　(中有魚藕菱茨之利每嵗饑兵荒土人/頼以全活者甚衆金末王義率衆保此)女憙城(在定/州東)¶
<pb:KR2k0008_WYG_003-23a>¶
　(三十里本漢安險縣章帝/改為安熹昭烈嘗為尉處)廣阿城(在隆平縣東一/十里漢縣後省)隆¶
　平故城(在隆平縣東宋大觀間/城為水患遂移今治)辟陽城(在冀州東南/漢縣属信都)¶
　(國後漢省/入信都縣)桃城(在冀州西北四十五里漢/桃縣屬信都國後漢省)堂陽城(在/武)¶
　(邑縣西六十五里漢縣属鉅鹿郡後漢/屬安平國晉改蒲澤縣宋省入南宫)安鄉城(在無/極縣)¶
　(南六里魏明帝封外祖/甄逸為安鄉侯即此)癭陶城(在寧晉縣南二十九/里東漢置縣屬鉅鹿)¶
　(郡隋属/趙郡)葦澤城(在井陘縣東北二十五里隋/置縣屬井州後併入井陘)百暢亭¶
　(在臨城縣西一十里水經/載泜水東經百暢亭即此)廣望亭(在安平縣城西即/漢舊涿縣後王莾)¶
　(於此置/廣望亭)蕪蔞亭(在深州城外滹沱之濵今𨽻饒陽/縣界即漢馮異進豆粥于光武處)麥¶
<pb:KR2k0008_WYG_003-23b>¶
　飯亭(在滹沱河上漢光武至滹沱河馮/異於此進麥飯後人因以築亭)南亭(在南宫/縣漢光)¶
　(武嘗遇大雨引車入道旁客舎馮異/抱薪鄧禹然火對竈燎衣而去即此)辟陽亭(在冀州/東南三)¶
　(十里水經註漢故瀆/東北經辟陽亭即此)京觀(在晉州廢鼓城縣七里後/漢皇甫嵩攻黄巾賊張角)¶
　(弟寳于下曲陽獲首十/餘萬於此築為京觀)¶
名宦周樂羊(為魏將伐中山魏文侯封之靈/夀子孫因家焉樂毅其後也)漢張敞(宣/帝)¶
　(時冀州部中有大賊召拜敞為/冀州刺史居部嵗餘盜賊禁止)朱博(成帝時冀州刺/史行部有吏民)¶
　(遮道自言愽駐車决遣四五百/人皆罷去如神州郡畏其威嚴)蕭育(冀州刺史以/經學與士民)¶
　(講誦以政事/為吏民恱服)鄧晨(為常山太守㑹王郎反光武自薊走/信都晨亦㑹鉅鹿下光武曰偉卿以)¶
<pb:KR2k0008_WYG_003-24a>¶
　(一身從我不如以一郡為我北道主人/晨乃歸郡發射士遣委輸給軍不絶)萬修(信都令/與太守)¶
　(任光都尉李忠迎/光武拜偏將軍)李忠(新博属長郡中咸敬信之光/武討破信都命忠行太守事)¶
　(有恵/政)任光(信都太守王郎反郡國皆降獨光發兵城/守光武自薊還光開門迎謁拜左將軍)¶
　馬成(以大司空屯常山中山以備/邉防北方無事拜中山大夫)伏恭(建武間常山/太守敦修學)¶
　(校教授不輟由是/北州多為伏氏學)朱穆(永興初冀州刺史持憲正平/令長聞風解印綬者四十餘)¶
　(人/)左雄(安帝時冀州刺史門杜請託/奏按貪猾二千石無所回忌)周舉(冀州刺吏/左雄薦其)¶
　(方正清平/徴拜尚書)蘇章(順帝時冀州刺史有故人為清河太/守章行部至清河設酒甚懽守喜曰)¶
　(人皆有一天我獨有二天章曰今日與故人飲者私/恩也明日刺史按事者公法也遂舉正其奸賍之罪)¶
<pb:KR2k0008_WYG_003-24b>¶
　范滂(桓帝時冀州饑荒盜起以滂為清詔使按察之/滂登車攬轡慨然有澄清天下之志及至州境)¶
　(守令贓汙者多/望風解印綬去)郅夀(冀州刺史時冀諸王賔客放縱/不檢夀按察之無所容藩國畏)¶
　(懼冀土/肅清)第五種(以司徒掾使冀州㢘察災害舉奏刺/史二千石以下多得罪聞風棄官者)¶
　(數十/人)賈琮(靈帝時冀州刺史舊典傳車驂駕垂赤帷/裳琮曰刺史當廣視逺聽紏察美惡豈有)¶
　(垂帷裳以自掩塞乎乃命/御者搴之郡縣聞風震竦)蔡衍(冀州刺史時中常侍/曹騰弟鼎為河間相)¶
　(贓罪千萬/衍劾奏之)皇甫嵩(靈帝時領冀州牧奏請一年田租/賑饑詔從之百姓歌曰天下饑亂)¶
　(兮市為墟田母不保子兮妻失夫頼得皇甫兮復安/居吏有受賂者嵩更以錢賜之吏慚或至自殺)¶
　賈詡(為冀州牧曹操與袁紹相拒於官渡糧方盡問/詡計焉出詡曰必决其機訃可定矣操曰善并)¶
<pb:KR2k0008_WYG_003-25a>¶
　(兵出擊紹紹軍大潰操鎮/冀州徙詡為大中大夫)三國司馬朗(魏堂陽長其/治務寛恵不)¶
　(行鞭杖而/民不犯禁)邢顒(魏冀州從事時稱其徳行堂堂/除行唐令勸民農桑風化大行)孫禮¶
　(魏冀州牧决八年爭界/之訟在郡甚有威信)晉山濤(冀州刺史能甄拔隱/屈搜訪賢才旌拔三)¶
　(十餘人皆/顯名當時)丁紹(冀州刺史嘗破冦有功假節監冀/州諸軍事號令嚴肅人畏而愛之)南¶
　北朝張恂(魏恒山太守開建學校優禮儒/士吏人歌頌之政為當時第一)酈道元(魏/鎮)¶
　(州鎮東府長史行刺史事政/尚嚴肅吏人畏之姦盗逺去)陸俟(魏冀州刺史政/最為天下第一)源¶
　賀(魏冀州刺史鞠獄以情徭役/務簡省清約寛裕甚得人心)朱韶(魏定州刺史先/在冀有名二州)¶
　(接境百姓素聞/其徳州内大治)封隆之(北齊時四為冀州刺史每臨/冀部州中舊齒咸曰我封公)¶
<pb:KR2k0008_WYG_003-25b>¶
　(復来其得物情如此後神武/過冀追述其徳為之流涕)髙浟(北齊定州刺史擒/奸如神境内無盗)¶
　(政化為當/時第一)楊楙之(北齊中山太守有恵/政既去民樹碑頌德)隋陸騫(中山/太守)¶
　(以政績著/稱於時)趙煚(冀州刺史甚有威恵嘗有疾百姓/奔馳争為祈禱其得物情如此)唐李¶
　𤣥通(定州總管為劉黒闥所破愛其才欲以為將不/聴囚之故吏有餉飲者𤣥通縦飲因舞劍曲終)¶
　(仰天太息/潰腹而死)賈敦頥(冀州刺史有治名與滄州薛大鼎/瀛州鄭徳本俱為時所稱故河北)¶
　(號鐺脚/刺史)裴子餘(開元初冀州刺史為/政恵裕一郡清平)韋景駿(趙州長/史興學)¶
　(校罷滛祠/甚有善政)龎履温(開元末為元氏令公平稱職清/儉當官有善政民為立清徳碑)鄭¶
　放(𤣥宗自擇刺史十一人放自太僕少卿出為定州/刺史詔宰相諸王以上祖送洛濵放至官以治最)¶
<pb:KR2k0008_WYG_003-26a>¶
　(聞/)顔杲卿(恒山太守安禄山叛其將史思明攻恒山/杲卿晝夜戰城䧟被執賊脅使降不屈見)¶
　(禄山瞑目罵之禄山忿節解/以肉噉之罵賊不絶而死)裵度(長慶間王廷湊反/度時為鎮州四靣)¶
　(行營都招討/使討平之)李元軌(定州刺史突厥入冦元軌令開/城門偃旗幟虜疑不敢入夜遁)¶
　張孝忠(定州刺史朱滔王武俊叛遣人来說孝忠拆/以大義乃浚溝壘修器械乗城固守滔攻之)¶
　(不/克)裵守真(冀州司馬其六世祖叔業嘗仕魏為冀州/刺史子餘又刺冀州三世皆有恵于冀時)¶
　(人稱/之)五代張暉(周冀州刺史㑹詔築李晏口束鹿安/平博野武强等城命暉護其役踰月)¶
　(而/就)杜漢徽(周時以指揮使率所部戍深鎮二州/及移屯安平縣屢破契丹甚有戰功)宋韓¶
　令坤(成德軍節度使鎮恒山十年/北邉以寧及卒太祖甚惜之)李繼隆(帥定州嘗/運芻粟入)¶
<pb:KR2k0008_WYG_003-26b>¶
　(威虜軍契丹兵邀繼隆繼隆敗之子昭亮四為中/山守有保障功既去郡人追思祠事之如神明)吕¶
　端(通判定州以清/介為吏民所服)馬知節(知定逺軍持己方正人不/敢干以私有軍卒盗婦人)¶
　(首飾者知節斬之一軍/肅然詔知深州有治聲)吳元扆(知定州及考滿吏民/䟽其善政十事詣闕)¶
　(借留又樹碑/表其徳政)趙延進(太宗時知鎮州及代吏民數/千守闕借留詔許留一年)王¶
　素(知成徳軍政行寛大茍有不/便於民者亟改之吏愛民恱)韓𤦺(仁宗時知成徳/軍設條教葺帑)¶
　(廩勸農興學人愛慕之如父母徙知定州以古法教/士卒嵗饑賑活七百萬人隣郡取其政以為法其子)¶
　(忠彦兩知定州民喜曰此老相公子也必/使我曹安穏矣忠彦推行父法視民如傷)李允則(知/鎮)¶
　(州處事精審/吏民恱服)宋祁(知定州時鎮定分為二郡言二郡/一體也請合為一路以將相大臣)¶
<pb:KR2k0008_WYG_003-27a>¶
　(領之無事時以鎮為理所/有事則遷治定上然之)李冲(嘉祐中知信都縣有/善政與南宫令劉摯)¶
　(清河令黄莘皆以治行/聞時稱為河朔三令)張㫖(知安平縣大募富民輸/粟以給餓者又浚渒河)¶
　(泄支流溉田數萬頃/外築隄以備水患)田照隣(慶歴中知元氏縣威/惠浹洽境内大治)黄¶
　寔(知定州朝㫖籍民為兵旁郡因縁擾困/寔懐檄不下而畫利害請之事得寢)王鼎(知深/州王)¶
　(則以貝州反深卒龎旦等謀劫庫兵應之前期有告/者鼎捕首謀者斬于市一郡帖然郡大饑經營振救)¶
　(盡其/力)張昭逺(知成徳軍滹沱河决壞城郭乃修/五闗城外環以隄民至今為利)魯有¶
　開(神宗時知冀州時河决而水不至城下數里有開/議増築治城隍人謂無水何勞役為有開曰當備)¶
　(未然明年水至/以有備遂無患)韓璹(知安喜縣為政强力能使吏/不賄定州守韓𤦺稱其才)髙¶
<pb:KR2k0008_WYG_003-27b>¶
　繼勲(知定州又知冀州所至/善撫御士卒有威名)任布(知真定府或欲省/河北兵布言契丹)¶
　(西夏方窺伺中國備未可弛/築甬道屬滹沱河跨絶泥潦)周沆(知成徳軍俗方棄/親事佛沆按斥數)¶
　(千人還/其家)李昭述(真定路安撫使知成徳軍時大水民/多流亡籍僧舎積粟為粥糜活饑民)¶
　(數萬/計)王巖叟(知安喜縣有法吏罷居鄉里𨗳人為訟/巖叟捕撻于市衆皆竦然定州守呂公)¶
　(著嘆曰此/古良吏也)蔚昭敏(冀貝行營兵馬都監契丹以五千/騎突至冀州城南昭敏帥部兵與)¶
　(戰敗之得其器甲敵/遁去而師不失一人)竇卞(知深州熈寧初河决滹沱/地大震流民来者踵相接)¶
　(卞發常平粟食之吏白擅發且獲/罪卞曰吾寕以一身活數萬人)趙抃(武安軍節度/推官人有赦)¶
　(前偽造印更赦而用者法吏當以死抃曰/赦前不用赦後不造不當死讞而生之)孫長卿(知/定)¶
<pb:KR2k0008_WYG_003-28a>¶
　(州熙寧初河北地大震城郭倉庾皆隤長卿盡力/繕補性㢘潔在郡當得園利八十萬悉歸之公)吕¶
　公著(元豐中為定州安撫使時永樂城䧟神宗臨朝/嘆曰邉民疲弊如此獨吕公著為朕言之耳)¶
　滕元發(知定州初入郡言新法之害嵗旱求/言又疏奏新法害民者後徙知真定)蔡抗(知/定)¶
　(州郡兵畨戌室家留營多不謹夫歸/輒首原抗下令悉按以法戌者感焉)蘇軾(知定州嚴/軍律禁飲)¶
　(博軍中富足又奏免保甲及兩稅/折變料配不便等事民咸徳之)孫固(熈寧中知真/定府遼人盜)¶
　(耕解子平地嵗且久吏爭弗能還固/㣲得其要領折愧之正疆地二百里)管師仁(知定州/時遼横)¶
　(使再至師仁承詔増陴浚隍繕緝甲胄豫為計度一/日而卒衆十萬轉盻迄成于是日與賔客燕集以示)¶
　(間暇使/敵不疑)侯䝉(知栢鄉縣民訟皆决于庭受罰者不/怨轉運使黄湜率諸使者合薦之)陳¶
<pb:KR2k0008_WYG_003-28b>¶
　遘(歴知中山真定欽宗立復自真定徙中山金人再/至遘突圍入城拒守受圍半年數與敵戰為部將)¶
　(沙振/所害)李彌遜(宣和末知冀州金人犯河朔彌遜捐金/帛致勇士修城堞决河護塹擊其游騎)¶
　(斬首甚衆烏珠北/還戒師母犯其城)劉韐(再知真定府首賊柴宏聚衆/剽刺韐單騎招之宏服罪韐)¶
　(飲之酒奏以官縱其/黨還田里一路遂平)劉竧(靖康初為真定路都鈐轄/金人来攻竧率衆晝夜搏)¶
　(戰城䧟猶巷戰知不敵顧其弟曰我大將也/可受敵戮乎挺身之孫氏山亭中自縊死)李政(河/北)¶
　(將官冀州駐劄金兵屢攻城政皆却之政/號令明賞罰信人皆用命政死城始䧟)金鄭奥(天/㑹)¶
　(中為獲鹿今興學校崇/儒術時稱有文翁之風)趙叶(大定初為賛皇令精於/法律甚有政聲比秩滿)¶
　(民不忍/其去)𤓰爾佳檝(大安初任賛皇薄禮以接士嚴以治/奸嵗值蝗旱民大饑窘檝規畫賑救)¶
<pb:KR2k0008_WYG_003-29a>¶
　(有法民頼以存縣境有塘産蓮嵗久不開/自檝来連嵗得瑞花人以為異政所感)元史天澤¶
　(真定等五路萬户治真定招撫流民賑濟饑餒初武/仙以郡叛主將欲盡誅郡人天澤恐濫及無辜亟諌)¶
　(數四郡人/咸得全活)史楫(真定路總管謹身率先明政化信賞/罰任賢良汰貪墨恤孤獨民咸德之)¶
　閻玉(中統初調曲陽尹興利革弊甚得民心至元初/改藁城尹以疾卒兩邑耆庶紀其異政為立遺)¶
　(愛/碑)姚天福(真定路總管時真定驛傳之需多為民害/天福更議措置之方使不擾民詔頒其制)¶
　(為天/下式)趙仁舉(大德間知晉州政平訟理人/庶樂業晉人立碑以志不忘)賈垕(延祐/中為)¶
　(賛皇尹嵗饑集鄉豪勸出餘粟以/給貧困在任以勸農興學為務)齊謙(至元間知趙/州勤于政事)¶
　(明于决訟民懐/其徳立碑頌之)王安仁(晉州節度使弟安上節度同/知州治學校一新禮樂法度)¶
<pb:KR2k0008_WYG_003-29b>¶
　(粲然/備舉)宋明善(至正間為髙邑尹勸課有方寡嗜/欲甘澹泊縣人立碑以頌其德)本朝¶
　胡秉中(洪武初行唐知縣教民祀先孝/順義節讀書乃作三圖頒降)郭勉(洪武初/真定知)¶
　(府興學校督農桑民懷其/忠時稱有古循吏之風)洪子祥(洪武初真定知縣/學問該博通逹政)¶
　(務士民至/今稱頌)孫緒(洪武中為饒陽知縣均賦役/清刑罰以㢘能稱縣人懷恵)張惟康¶
　(洪武中為武強知縣㢘能幹濟/寛洪愛民代去縣人稱頌不置)齊仕坤(洪武中為新/河知縣寛以)¶
　(愛民政清事簡後以老/致仕賜半俸終于家)張徴(洪武中為元氏知縣到/官首詢民瘼振興五事)¶
　(縣人至今/稱頌之)耿福縁(永樂初為安平縣丞㢘能才幹撫/民有方後以母憂去耆老百餘人)¶
　(赴闕請留不允比服/闋邑民又懇請復任)方杲(永樂中知南宫縣存心愷/悌蒞政公勤尋以政績著)¶
<pb:KR2k0008_WYG_003-30a>¶
　(聞陞刑/部郎中)¶
人物周郤缺(春秋晉大夫芮之子耨於冀其妻饁之敬/相待如賔臼季使過冀見之與之歸言諸)¶
　(文公曰敬徳之聚也能敬必有徳徳以治民君請用/之文公用為下軍大夫復與之冀為采邑因以為氏)¶
　(稱冀缺云子克克/子錡世為晉卿)郤縠(行唐人晉文公蒐於被廬作/三軍謀元帥趙衰曰郤縠可)¶
　(公曰何以知其可也衰曰郤縠說禮樂而敦詩書/必知御兵之道公乃使縠將中軍使郤溱佐之)荀¶
　况(趙人仕楚為蘭陵令著書數萬/言羽翼六經有荀子傳于世)列國樂毅(靈夀人/樂羊之)¶
　(後自魏適燕燕昭王以為亞卿伐齊下七十餘城封/昌國君後奔趙封望諸君漢髙帝時求毅後得其孫)¶
　(樂叔封之樂/鄉曰華城君)㢘頗(趙人恵文王時將兵伐齊大破之/取晉陽為上卿以勇氣聞於諸侯)¶
<pb:KR2k0008_WYG_003-30b>¶
　(故强秦不敢/加兵於趙)李牧(趙人為趙將常居代鴈門避匈奴/不戰者數嵗後一戰大破匈奴十)¶
　(餘萬騎又大破秦/軍以功封武安君)趙勝(趙公子最賢喜待士食客數/千人相恵文王及孝成王秦)¶
　(圍趙邯戰盡散家之所有以饗士得死士三千人却/秦軍號平原君與齊孟嘗楚春申魏信陵號四豪)¶
　趙奢(趙人為田部吏秦伐韓請救於趙/趙以奢為將大破秦軍號馬服君)藺相如(趙人/時趙)¶
　(有良璧秦請易以十五城相如奉璧入秦秦負約相/如乃完璧歸趙及秦王與趙王㑹澠池秦王令趙王)¶
　(鼓瑟相如亦請秦王擊缶秦/終不能勝趙以功拜上卿)漢李左車(行唐人初仕/趙封廣武君)¶
　(趙王歇不用左車計竟為韓信所敗信/募得左車師事之用其策下燕齊諸城)田叔(趙郡陘/城人仕)¶
　(為漢中守文帝召問公知天下長者乎叔對以孟舒/帝曰孟舒守雲中虜入不能守使士卒戰死長者固)¶
<pb:KR2k0008_WYG_003-31a>¶
　(殺人乎叔曰昔貫髙等謀反詔敢有隨趙王張敖者/罪三族而孟舒自髠鉗隨趙王是乃所以為長者也)¶
　(帝曰賢哉復召/孟舒為雲中守)馮唐(趙人為中郎署長嘗言雲中守/魏尚有功而削其爵帝納之使)¶
　(唐持節赦尚復為雲中/守拜唐為車騎都尉)竇嬰(觀津人景帝朝為詹事/竇太后愛帝弟梁王王)¶
　(朝因燕帝顧曰千秋萬嵗後傳王嬰進曰天下者髙/祖之天下父子相傳漢之約也安得傳梁王時太后)¶
　(好黄老而嬰重儒術/以是不合遂免去)吾丘夀王(趙人武帝時為侍中/丞相公孫𢎞奏禁民)¶
　(挾弓弩夀王以為无益於禁奸徒擅賊威而奪民救/及汾隂得寳鼎衆以為周鼎獨夀王以為漢鼎帝善)¶
　(之累官光/禄大夫)耿純(鉅鹿宋子人從光武恢復有功封髙/陽侯嘗為東郡太守視事數日盜賊)¶
　(清寧後東郡盜起純與大兵㑹討賊聞/純入界九十餘人皆詣純降卒謚成侯)邳彤(信都人/初為王)¶
<pb:KR2k0008_WYG_003-31b>¶
　(莽和咸郡卒正歸光武拜太守信都反者捕係其父/弟妻子使為手書招彤彤報曰事君者不顧家以功)¶
　(封靈夀侯/圖像雲臺)崔駰(安平人父篆王莽時為建新大尹理/出寃獄二千餘人駰博學有才著詩)¶
　(賦銘頌二十餘篇子瑗舉茂才遷汲令時薦其宿徳/大儒遷濟北相瑗子實舉至孝獨行嘗著政論指切)¶
　(時要積官/至尚書)崔𤦺(安平人以文章博通稱梁冀行多不/軌𤦺作外戚箴以諷冀呼𤦺問之𤦺)¶
　(曰昔管仲相齊樂聞譏諌之言蕭何佐漢乃設書過/之史今將軍欲鉗塞士口乎冀因遣𤦺歸隂使人害)¶
　(之/)劉祐(中山安國人初補尚書侍郎閑練政事累官/大司農後歴三卿乞歸遂杜門絶迹每三公)¶
　(缺朝廷皆屬意於祐以譛毁不/用既而大誅黨人幸不及禍)顔良(新河人少聰敏/才氣宏逹比壯)¶
　(驍勇善謀為鄉老所推漢末為袁/紹將屢有戰功後為闗公所刺)三國趙雲(真定人/漢昭烈)¶
<pb:KR2k0008_WYG_003-32a>¶
　(為曹操所追棄妻子南走時雲為騎將保/䕶皆得免難累遷翊軍將軍封永昌亭侯)晉張載(安/平)¶
　(人博學有文章太康初至蜀省父嘗著劍閣銘武帝/命鐫之劍閣山累官中書侍郎領著作弟協少有雋)¶
　(才與載齊名官至河間内史時亂遂棄官家居/以詩文自娱亢亦能文尤解音樂時號三張)馮紞¶
　(安平人祖浮魏司𨽻校尉父員汲郡太守紞博渉經/史識悟機辯初仕魏為魏郡太守入晉累遷御史中)¶
　(丞深得武帝寵/愛終散騎常侍)崔洪(博陵安平人髙祖實著名漢代/父讚魏左僕射洪清厲鯁直武)¶
　(帝時累官吏部尚書舉用甄明門無/私謁子廓終散騎侍郎亦以正直稱)劉琨(中山魏昌/人為侍中)¶
　(太尉少與祖逖為友每枕戈待旦志/欲討逆常曰吾恐祖生先我著鞭)南北朝甄法崇¶
　(中山人仕宋為江陵令在任嚴整時人稱之孫彬有/操行家貧嘗以束苧就僧質錢後贖苧還於中得金)¶
<pb:KR2k0008_WYG_003-32b>¶
　(五兩彬以還寺僧梁武帝踐祚召為益州錄事叅軍/時同列行者五人帝親誡以㢘慎至彬獨曰卿昔有)¶
　(還金之美不復/以此言相屬)蘇侃(武邑人祖䕶本郡太守父端中/州從事侃渉獵書傳仕南齊為)¶
　(冠軍錄事叅軍深自勤厲/為髙帝所委付卒謚質侯)李靈(趙郡平棘人父勰有/聲趙魏間魏道武時)¶
　(靈以才雋被徴拜中書博士尋選授文成帝經終洛/州刺史贈鉅鹿郡公子恢襲爵為侯恢孫瑾好學不)¶
　(倦終大/司農)賈彛(廣川都亭人父為符堅鉅鹿太守坐訕/謗繫獄彛年十嵗詣長安訟父獲申逺)¶
　(近嘆之後事魏道武拜/尚書左丞叅預國政)李孝伯(順從父弟父曽以鄭/氏禮左氏春秋教授)¶
　(郡三辟功曹不就魏道武時為趙郡太守令行禁止/兄祥歴河間淮陽太守孝伯博綜羣書動止有度太)¶
　(武初累遷散騎侍郎明/逹政務朝野推重之)李順(靈從父弟多計䇿仕魏/以中書侍郎從征蠕蠕)¶
<pb:KR2k0008_WYG_003-33a>¶
　(有功賜爵平棘子後從克統萬惟取書數千卷卒追/封髙平王謚曰宣子敷南部尚書朝政大議事無不)¶
　(闗/)李先(中山盧奴人少好學善占相仕魏為博士太/武問何者可以益人神智對曰唯有經書又)¶
　(曰朕欲集天下書籍如何對曰王/者欲集不難於是下詔捜訪遺書)陸夸(髙邑人耽好/書傳髙尚不)¶
　(仕少與崔浩為莫逆交浩為司徒奏徴為中郎辭疾/不赴州郡逼遣不得已入京與浩相見經留數日唯)¶
　(談叙平生不及世利浩每/欲論屈之竟不能發言)崔綽(洪五世孫祖懿燕秘/書監父遭鉅鹿令綽)¶
　(少孤學行修明神䴥中與范陽盧𤣥平/棘李靈俱被徴母老固辭後為郡功曹)崔鑒(綽子有/文學仕)¶
　(魏自中書博士轉侍郎出為徐州刺史於州内銅冶/為農具兵人獲利爵桐廬縣子子二合襲爵終常山)¶
　(太守康有膽氣/終儀同三司)李恵(中山人魏太武時累官雍州刺/史為人明敏長於伺察人吏莫)¶
<pb:KR2k0008_WYG_003-33b>¶
　(敢欺犯後遷青州刺史歴政有美績/為文明太后所忌䧟天下寃惜之)李璨(靈帝受學/梁祚仕魏)¶
　(為中書郎以定淮北功賜爵始豐侯子二元茂位司/徒彭城鎮副將人吏安之宣茂位定州大中正曽孫)¶
　(槩有文學嘗著/逹生丈人集)崔仲哲(鑒孫兄忻有世幹魏尚書左/丞仲哲蚤孤為祖母宋所養)¶
　(六嵗宋亡啼慕不止性恢逹常以/將畧自許累功賜爵安平縣男)李謐(孝伯從孫十/嵗䘮父哀號)¶
　(動人事兄瑒極恭謹十三通詩書而歴數之術尤精/鄉人以神童號之著明堂制度魏文成徴拜著作佐)¶
　(郎不就賜號貞静處士弟郁博/通經史仕魏累遷黄門侍郎)崔辯(鑒從祖弟學渉/經史風儀俊整)¶
　(仕魏為武邑太守政務之暇専以勸學為急卒謚曰/恭子景雋好古博學累官員外散騎侍郎雅為孝文)¶
　(所知重景雋子臣倫有文/武藝累功封漁陽縣男)甄琛(無極人父疑州主薄/琛學覽經史仕魏累)¶
<pb:KR2k0008_WYG_003-34a>¶
　(遷車騎將軍兼侍中在官清白自孝文宣武咸相知/待所著有四聲族姓廢興㑹通緇素三論及宗誨二)¶
　(十/篇)石祖興(常山九門人太守田文彪縣令和真等亡/祖興出絹二百餘匹營護䘮事州郡表列)¶
　(孝文嘉之賜爵/二級為寧陵令)崔挺(辯從父弟少好學五世同居魏/孝文時拜光州刺史風化大行)¶
　(及卒州故吏聞者莫不悲感挺歴官三十餘年家資/不益子孝芬卓有才識累官尚書東道行䑓孝偉為)¶
　(趙郡太守/有恵政)崔振(挺弟少好學居家孝為宗族所稱仕/魏為秘書中散以謹敕為孝文所知)¶
　(尋兼尚書左丞子朗終/侍御史温厚有風尚)崔楷(辯子兄模雅有志度魏/時累功遷相州刺史楷)¶
　(性嚴烈能摧挫豪强時人語曰莫廌獬付崔楷後調/殷州刺史州賊蠭起攻城城䧟不屈被害贈侍中子)¶
　(士元沉雅有學尚/戰没贈平州刺史)劉蘭(武邑人年三十餘始受學中/山王保安三年後遂以儒學)¶
<pb:KR2k0008_WYG_003-34b>¶
　(名聚徒二百人蘭長於左氏兼通諸經先是張吾貴/解說不本先儒之㫖惟蘭推經傳叅以緯侯講說精)¶
　(悉又明隂陽博物/故為儒者所宗)杜纂(常山人試郡太守以清白名/魏明帝初拜清河内史問人)¶
　(疾苦勸督農桑甚有恩紀除東益州刺史清河人三/百頌徳政乞重臨郡詔許之纂所歴任輕財潔已為)¶
　(百姓所思/號為良守)魏季景(下曲陽人父鸞以有容儀為奉車/都尉季景博學有文才魏莊帝時)¶
　(為中書侍郎歴官大司農卿及卒家無/餘財遺命薄葬所著有文筆二百餘篇)孟信(棗強人/家世貧)¶
　(寒從孝武入朝封東州子趙平太守尚寛和權豪無/犯終儀同三司散騎常侍信居官清儉室無餘資)¶
　張普恵(常山人精於三禮兼善春秋百家之說仕魏/累官東豫州刺史普恵不營財業好有進舉)¶
　(厚於故舊卒/謚曰宣恭)張吾貴(中山人少聰惠年十八仕魏為/太學博士吾貴先未多學乃從)¶
<pb:KR2k0008_WYG_003-35a>¶
　(酈銓受禮牛天祐受易而自得為多其/講左氏義例多以新意㕘之學者竒焉)李繪(靈曺孫/六嵗知)¶
　(就學既長神情朗雋其舅邢晏每歎曰宅相之寄良/在此甥仕魏歴中書侍郎每朝羣臣對揚繪先發言)¶
　(端音詞辯正風儀都雅聴者悚/然弟緯有才學位中散大夫)李元忠(靈曽孫有志/操粗覽書史)¶
　(及隂陽術數居䘮以孝聞仕東魏累官侍中每進從/横之䇿髙歡嘉納之卒贈司徒謚敬恵子搔有才藝)¶
　(嘗采諸聲别造一器號曰八弦武定末除河内太/守居數載流人盡復代去父老泣送生為立祠)崔¶
　伯謙(鑒從孫東魏髙歡召補相府功曹稱之曰伯謙/清直奉公真良佐也嘗為濟北鉅鹿太守威徳)¶
　(大行伯謙少讀經史容止儼然親賔至則置酒相娯/清言不及俗事卒謚曰懿弟仲讓仕西魏官至鴻臚)¶
　(少/卿)崔士謙(楷子仕西魏為利州刺史深曉政術吏民/愛畏後遷江陵總管外禦强敵内撫軍民)¶
<pb:KR2k0008_WYG_003-35b>¶
　(風化大行/號稱良牧)劉亮(中山人本名道徳倜儻有計畧仕西/魏以都督從征西有功封廣興縣子)¶
　(屢陳謀䇿宇文泰曰卿文武兼資孤之/孔眀也乃賜名亮卒贈太尉諡曰襄)崔昻(孝芬姪/㓜孤事)¶
　(母孝孝芬嘗曰此兒吾家千里駒也東魏時攝京畿/長史事入北齊累遷散騎常侍兼大司農卿校理有)¶
　(方下無奸偽深為文宣知/賞朝之大事多委任之)李渾(繪兄仕魏為青州征/東司馬時崔社客反)¶
　(海岱渾與諸將畫䇿擒社客入北齊累官太子少保/時邢邵為少師楊愔為少傅論者榮之子湛渉獵文)¶
　(史官至通直/散騎常侍)崔暹(洪之後仕北齊累官左丞吏部郎/好薦人才官至尚書僕射暹憂國)¶
　(如家以天下為己任文宣嘗曰崔暹清平天下無/雙也卒諡貞節子逹拏亷謹有學識位至司農卿)魏¶
　釗(下曲陽人博渉羣書有當世才兼資文武北齊世/祖南伐召與語大恱曰我今此行是卿建功之日)¶
<pb:KR2k0008_WYG_003-36a>¶
　(勉之加建忠將軍子長/賢愽渉經史為著作郎)李公緒(靈之後博學經傳尤/善天文圖緯魏末為)¶
　(冀州司馬屬疾去任隐賛皇山北齊以御史徴不就/沉㝠樂道所著有典言禮質疑喪服章句古今畧記)¶
　(𤣥子趙語若干卷子少通有學行槩/終齊功曹叅軍撰戰國春秋音譜)魏收(季景之族/子少機警)¶
　(能屬文北齊受禪詔冊諸文及魏史皆收/所撰官至尚書左僕射卒贈司空諡文貞)魏蘭根(收/之)¶
　(族叔博學高才有機警歴官岐州刺史尋加都督諸/軍事累遷中書令加侍中鉅鹿縣侯卒贈司徒諡曰)¶
　(文宣子相如族子/愷俱重於當世)李裔(伯父季林魏大中大夫嘗守/博陵郡以威嚴名裔仕北齊)¶
　(為神武大丞相諮議叅軍累功/封固安縣伯卒贈尚書令司徒)崔延伯(博陵人仕北/齊為元帥膽)¶
　(氣絶人兼有謀畧積勞厯進西道都督延伯善將兵/撫下得衆心時與康生大眼為諸將之冠卒諡武烈)¶
<pb:KR2k0008_WYG_003-36b>¶
　李幼亷(高邑人幼時人故以金寳授之終不取州牧/以其幼而亷故名焉仕北齊厯數州守所在)¶
　(見稱後和士開權重百寮盡傾幼亷高揖/而已出為南青州刺史卒贈吏部尚書)崔季舒(父/子)¶
　(喻鴻臚少卿兄孟舒廣平太守仲舒鄴縣令季舒渉/獵經史仕北齊補大行䑓都官郎中官至侍中待詔)¶
　(文林館在官每推薦人士奬/勸文學義聲翕然逺近稱羙)崔叔瓉(仲哲次子有學/識好直言北齊)¶
　(文宣擢為魏尹丞屬蝗為災帝以問叔瓉對曰按漢/書五行志土功不時蝗䖝作厲當今外築長城内興)¶
　(三䑓故致此災弟季通終司農少卿季/通子德立好學善屬文終濟州别駕)崔季良(叔瓉/弟風)¶
　(望閑雅仕北齊位大學博士以征/討功賜爵蒲隂縣子卒諡曰簡)獨孤永業(中山人/北齊天)¶
　(保初除中書舍人為文宣所知後為洛州刺史河陽/行䑓左丞甚有威信遷行䑓尚書久在河陽善於招)¶
<pb:KR2k0008_WYG_003-37a>¶
　(撫周人/憚之)張彫武(中山人通五經尤明三傳弟子就業/者以百數北齊神武召為諸子講說)¶
　(遷平原太守後除侍中彫武自以致位大臣勵精在/公議論無所廽避數譏切寵要獻賛帷扆武成深倚)¶
　(仗/之)蘇瓊(長樂人仕北齊累官南清河太守郡多盗賊/及瓊至姦盗止息瓊性清謹不發私書郡人)¶
　(趙頴五月中獻新𤓰一雙瓊置梁上竟不割有百姓/乙普明兄弟争田積年不㫁瓊諭以理其兄弟分異)¶
　(已十年遂/還同住)李士謙(趙郡平棘人幼孤事母孝其伯父/瑒稱曰吾家曾子也博覧羣籍善)¶
　(天文術數北齊時徵辟不就家故富每凶年散粟賑/貧合藥救疾羣犬生子交相乳之人謂仁心所感比)¶
　(卒趙郡士女聞而流/泣相與樹碑于墓)隋崔猷(孝芬子性鯁直仕周拜/御正中大夫隋初進爵)¶
　(汲郡公兄勉渉獵經史仕隋官至尚書右丞子仲方/有文武才畧仕周為司正大夫隋初召議正朔服色)¶
<pb:KR2k0008_WYG_003-37b>¶
　(仲方曰以火承木得天之/統並宜用赤累進大將軍)李德林(安平人㓜聰敏年/十五誦五經及古)¶
　(今文籍日數千言遂博該墳典仕隋為内史令文/帝受禪時製作皆出其手後與高熲同修律令)崔¶
　子發(仲哲孫有文才仕為國子博士兄子樞多才幹/仕北齊厯散騎常侍子端亦有才幹而文藝為)¶
　(優終北齊殿中侍御史/子傅終隋泗州刺史)李雄(高邑人祖榼魏太中大/夫父徽北齊陜州刺史)¶
　(雄慷慨有大志隋初累功進爵高都郡公後/從晉王出鎮并州雄當官正直王甚敬憚焉)崔彭(士/謙)¶
　(子剛毅有武工騎射畧通周禮尚書文帝時累遷監/門郎將在省闥二十餘年未嘗有惰容陳君臣戒慎)¶
　(之義帝/甚稱善)杜臺卿(曲陽人父弼仕魏厯官侍御史臺卿/博覧書記觧屬文初仕北齊齊亡教)¶
　(授鄉里隋初徴拜著作郎嘗采月令推廣之為書十/二卷名玉燭寳典兄㽔開州刺史子公贍好學有父)¶
<pb:KR2k0008_WYG_003-38a>¶
　(風終安陽令孫/松終起居舍人)孫萬夀(武強人祖寳後魏散騎常侍/父靈暉北齊博士萬夀㓜從)¶
　(熊安生受五經博渉子史善屬文隋/初徴拜豫章王長史有文集十三卷)李諤(趙郡人博/學性方明)¶
　(於時務初仕北齊入隋累官侍御史時禮教彫弊文/體輕薄諤具疏矯正文帝嘉納且以所奏頒示天下)¶
　(子三大方有才氣判内史舍/人大體大鈞並位尚書郎)崔𢎞度(博陵安平人開/皇初拜華州刺)¶
　(史遷襄州總管所在令行禁止盗賊屏息言行剛正/見者凜然長安為之語曰寧飲三斗醋莫見崔𢎞度)¶
　崔頥(安平人父廓博覧書籍嘗著論言頥七嵗能屬/文開皇初射䇿高第與諸儒定禮樂授協律郎)¶
　(居母憂水漿不入口者五日/後奉詔與諸儒撰區宇圖志)李德饒(璨四世孫曽祖/籍之後魏大中)¶
　(大夫嘗著忠誥祖徹北齊尚書左丞父純隋介州長/史德饒好學有至性由校書郎轉監察御史每巡四)¶
<pb:KR2k0008_WYG_003-38b>¶
　(方理寃枉褒孝弟凡/師交皆海内名流)劉焯(信都人少聞武強劉智海/家多墳籍往就讀凡十載)¶
　(隋初射䇿甲科詔修國史叅議律厯兼直門下省後/罷歸專以教授著述為務凡星厯推歩之術莫不窮)¶
　(其秘要博學通儒/無能出其右者)李知本(元氏人渉獵經史事親篤/至兄弟雍順子孫百數庭)¶
　(無間言大業末盗賊過閭不入且相/戒曰無犯義門往依者五百餘室)魏澹(李景子世/業文學澹)¶
　(專精好學博渉經史善屬文仕為禮部侍郎遷著作/郎高祖以魏收後魏書褒貶失實平繪中興書事不)¶
　(倫序詔澹别成魏史矯收繪之/失甚為簡要又有集三十卷)唐李思行(趙州人避/仇太原高)¶
　(祖起兵累具機䇿以賛大議授左三統軍從破霍/邑平京師累功遷嘉州刺史樂安郡公諡曰襄)李¶
　素立(高邑人武德初擢監察御史民有犯法不至死/者高祖欲殺之素立諌曰三尺法天下所共一)¶
<pb:KR2k0008_WYG_003-39a>¶
　(有動搖則人無所措手足帝嘉納之累官侍御史後/封高邑侯卒諡曰平孫至逺治左氏春秋復撰周書)¶
　(厯天官侍郎從逺清/密篤學官太府卿)李百藥(德林子七嵗能文號竒/童後文行為天下推重)¶
　(累官至宗正卿好奬薦/後進禄賜多分與親族)蘇定方(冀州武邑人太宗時/為將有功所滅三國)¶
　(皆生執其主累/遷至幽州都督)張進(饒陽人少負竒質有膽氣唐初/與饒陽太守諸葛德威合謀擒)¶
　(劉黒闥以功授開府儀同三/司賜廐馬五十匹黄金百兩)李守素(趙州人通氏姓/學世號肉譜虞)¶
　(世南與論江右山東人物歎曰肉譜真可畏也時/渭州刺史李淹亦明譜學守素所論惟淹能抗之)魏¶
　徵(鉅鹿下曲陽人太宗時拜諌議大夫凡上二百餘/奏無不剴切當帝心者後以秘書監叅預朝政及)¶
　(卒帝嘆曰以銅為鑑可正衣冠以古為鑑可知/興替以人為鑑可知得失徵沒朕亡一鑑矣)孔頴¶
<pb:KR2k0008_WYG_003-39b>¶
　逹(冀州衡水人孔子三十二世孫誦記日千餘言及/長善屬文隋末舉明經後仕唐累官國子司業遷)¶
　(祭酒撰五經正義子志孫/惠俱為司業時人羙之)蓋文逹(冀州信都人博渉/前載尤明春秋三)¶
　(家太宗時與十八學士之列其宗人文懿亦/以儒學稱時號二蓋文懿官至國子助教)郭正一¶
　(定州鼓城人貞觀時由進士厯𢎞文館學士永淳中/遷中書侍郎正一執政日久明習故事文辭詔勅多)¶
　(出其/手)蘇安恒(冀州武邑人武后時嘗投匭上書言太/子春秋鼎盛當統宸極曰天下者高祖)¶
　(太宗之天下非李氏不王今若蔽元良以據神器/他日何顔靣見唐家宗廟書聞不報時論難之)杜¶
　景佺(武邑人性嚴正舉明經中第武后時自益州録/事叅軍入為司刑丞與來俊臣專治詔獄時稱)¶
　(遇杜者生遇來者死延載初同平章事/武后稱為真宰相後出為并州長史)李嶠(賛皇人/十五通)¶
<pb:KR2k0008_WYG_003-40a>¶
　(五經舉進士累官給事中㑹來俊臣搆狄仁傑獄嶠/與大理少卿張德裕等覆嶠卒明其枉神龍初為中)¶
　(書令其為文章一/時學者取法焉)劉幽求(冀州武強人聖厯中舉制/科為朝邑尉初桓彦範等)¶
　(誅二張而不殺武三思幽求謂曰公等無葬地/矣已而果然後官至尚書右僕射同中書三品)張鷟¶
　(深州人少聦惠絶倫為文下筆輙成舉進士擢考功/員外郎累官至學士時稱其文猶青銅錢萬選萬中)¶
　(號青錢學士孫薦敏銳有文辭累官左拾遺論/盧把姦惡進諫議大夫改秘書少監卒諡曰憲)趙冬¶
　曦(定州鼓城人擢進士第厯左拾遺神龍初上謂律/令格式宜刋定科條直書其事使愚夫愚婦相率)¶
　(而逺罪犯者雖貴必坐律明則人信法/一則主尊當時稱之官至國子祭酒)倪若水(恒州/藁城)¶
　(人擢進士累官尚書右丞嘗為汴州刺史政尚清浄/風化大行𤣥宗遣使捕珍禽竒獸於南方若水諫止)¶
<pb:KR2k0008_WYG_003-40b>¶
　(之徴拜户/部侍郎)魏知古(深州人方直有雅才擢進士第拜/黄門侍郎時盛夏造金仙玉真觀)¶
　(工程嚴促知古切諌&KR0790;宗嘉其直罷之開元初卒宋/璟嘆曰叔向古遺直子産古遺愛兼之者其魏公乎)¶
　李乂(趙州房子人沉正方雅為監察御史時遣使江/南發庫貲以贖生乂上疏諫曰與其拯物莫若)¶
　(優民後進吏部侍郎請謁不行時人語曰李下無蹊/徑兄尚一尚正俱以文章名所著詩文號華蕚集)¶
　崔湜(定州人祖仁師貞觀中為侍御史湜舉進士累/官中書令偕弟液澄從兄涖並以文學居要官)¶
　(湜執政時年三十八嘗暮出端門緩轡諷詩張/說見之歎曰文與位固可致其年不可及也)甄濟¶
　(定州無極人好學隐居諸府辟召皆不起𤣥宗嘗強/致安禄山府中濟知禄山有反謀遂脫歸禄山反緘)¶
　(刃以授使曰即不起㫁其頭來使旣至濟引頸待/刃使嗟嘆而止後肅宗召授秘書郎遷太子舍人)田¶
<pb:KR2k0008_WYG_003-41a>¶
　神功(南宫人天寳末為縣史㑹兵興率衆歸朝以破/賊功累遷太子太師且事親至孝謙以待人嘗)¶
　(寢疾吏為祈禱卒贈司徒/弟神玉汴宋節度留守)啖助(趙州人後徙関中淹/該經術天寳末調丹)¶
　(陽簿秩滿屏居為春秋考/三家短長漏間號集傳)崔衍(安平人父倫為吏部/員外郎安禄山反不)¶
　(汚偽官嘗使吐蕃留六年不屈衍擢明經調清源令/天寳末累遷宣歙池觀察使簡静為百姓所懷幕府)¶
　(奏聘皆/名士云)李芃(趙州人永泰初以河陽三城鎮遏使拜/度支使與馬燧等破田恱洹水上恱將)¶
　(符麟以騎五百䧏芃大開璧門納/之興元初授檢校尚書右僕射)李華(賛皇人中進/士博學宏詞)¶
　(科累官吏部員外郎嘗按劾宰相楊國忠姻婭横暴/由是州郡肅然所著有含元殿賦弔古戰場文姪翰)¶
　(觀俱以/文知名)崔造(安平人永㤗中與韓㑹盧東羙張正則/三人友善好言當世事皆自謂王佐才)¶
<pb:KR2k0008_WYG_003-41b>¶
　(故號四䕫貞元初德宗謂造敢/言能立事擢中書門下平章事)崔損(博陵人大厯末/中進士博學宏)¶
　(詞科累官至右諫議大夫貞元/中拜相立心純白一無所私)孔巢父(冀州人孔子/三十七世孫)¶
　(少力學李季卿薦為叅軍德宗時與李白韓準裴政/張叔明陶沔號竹溪六逸後使李懷光遇害子戣官)¶
　(至禮部尚書孫/緯尚書左僕射)李栖筠(賛皇人莊重寡言有逺度為/文章有體要舉進士累官御)¶
　(史大夫敷奏明辯不附有勢喜奬人善而/樂人攻已短天下士歸重稱為賛皇公)崔祐甫(博/陵)¶
　(人世以禮法為聞家第進士累官至中書侍郎薦擢/人材推至公以行卒諡文正以從子植為後植博通)¶
　(經史補𢎞文生累官至宰相穆宗問貞觀開元/之治奏對明切因言願以無逸為元龜帝然之)劉禹¶
　錫(中山人擢進士登博學宏詞科工文章累官至集/賢直學士出為蘇州刺史以政最賜金紫服遷太)¶
<pb:KR2k0008_WYG_003-42a>¶
　(子賔客晚年以文章自/適白居易推為詩豪)李巽(賛皇人以明經補華州/叅軍厯湖南江西觀察)¶
　(使持下以法吏不敢紿順宗立擢鹽鐵轉運副使再/期年較所入増百八十萬緡累遷吏部尚書劉晏後)¶
　(善理財者/巽一人也)李翺(趙郡人文章見推當時中進士第元/和初為國子博士史館修撰性峭鯁)¶
　(嘗靣斥宰相李逄吉之過出為廬州/刺史後拜諫議大夫卒諡文有文集)李藩(其先趙州/人少沉静)¶
　(有檢局敏於學累官給事中憲宗謂有宰相器後拜/門下侍郎同平章事嘗言儉則足用敦本則百姓富)¶
　(反是則匱憲宗恱曰/願相朂以保此言)李吉甫(栖筠子為翰林學士擢/中書侍郎綜理政事衆)¶
　(職咸治引薦賢士褒奬忠臣之後時/稱賢相以功累封趙國公卒諡忠懿)李綘(賛皇人舉/進士累官)¶
　(翰林學士元和中與李吉甫同相吉甫善逄迎而綘/鯁直嘗捜次君臣成敗十五種奏上憲宗為連屏張)¶
<pb:KR2k0008_WYG_003-42b>¶
　(便坐毎閲視之曰綘/言骨鯁真宰相也)李畬(素立後少聰敏仕厯汜水/主簿遇事鋒鋭雖厮童一)¶
　(閱輙記其姓名居止黜陟使路敬潛薦其清白擢西/臺監察御史轉國子司業弟巖累官兵部郎中封賛)¶
　(皇縣/伯)李德裕(吉甫子穆宗初擢翰林學士凡號令大/典冊皆更其手敬宗朝獻丹扆六箴拜)¶
　(西川節度使建籌邊樓累官門下侍郎拜太尉封衛/國公自元和後用兵宰相或不休沐或繼火乃罷德)¶
　(裕從容裁决沛/然若無事時)牛元翼(趙州人材果而謀時與傅良/弼冠諸將王廷湊叛穆宗以)¶
　(元翼名出廷湊逺甚自深州刺史㧞為深冀節度/使以擕其軍廷湊卒旡所濟後加檢校工部侍郎)劉¶
　栖楚(鎮州人累官右拾遺嘗諌敬宗逰畋以額/叩龍墀血被靣帝為動容後擢諫議大夫)郎餘¶
　令(定州新樂人祖楚之與兄蔚之俱有名楚之官至/左丞蔚之位大理卿餘令博學有文擢進士第授)¶
<pb:KR2k0008_WYG_003-43a>¶
　(霍王府叅軍其從父知年亦為王友王每曰郎家二/賢俱入府不意培塿而松栢為林也官至著作佐郎)¶
　崔珙(博陵人父頲生八子皆有才世以擬荀氏八龍/兄琯性行方介累官給事中珙為人威重精吏)¶
　(治擢嶺南節度使入對文宗訪撫治先後珙對精亮/有理弟興河中節度使興子澹擢進士累官同平章)¶
　(事/)魏謩(徴五世孫舉進士累官至太子少保讜直無/所避宣宗曰謩名臣後有祖風後為令狐綯)¶
　(䜛免卒/贈司徒)趙涓(冀州人為監察御史後為衢州刺史時/觀察使韓滉素不相容奏免官帝見其)¶
　(名問曰是豈永㤗時御史乎詔拜尚書左丞旣/至勞之曰卿正直朕所自知乃以罪聞朕不信)陳楚¶
　(定州人有武幹始為牙將從李茂昭征伐有功封普/寧郡王天祐末定州亂楚馳傳赴州軍校部伍皆楚)¶
　(舊也及見楚至衆心遂定州境以寧徙入/為羽林統軍司徒子君奕終鳯翔節度使)五代杜審¶
<pb:KR2k0008_WYG_003-43b>¶
　𤦺(定州安喜人昆仲五人審琦最長其次審玉審瓊/審肇審進世以積善聞審琦仕後唐為義軍指揮)¶
　(使卒年三十五女弟即太祖母昭憲太后太祖即位/贈審琦左神武軍大將軍諸弟子姪顯於後者甚衆)¶
　王白(冀州人明天文善卜筮仕晉為司天少監遼太/宗入汴得之凡决禍福旡不中保寧中厯彰武)¶
　(興國二軍節度使/撰百中歌行於時)宋高懷德(真定常山人周天平節/度行周之子倜儻武勇)¶
　(性簡率不拘小節嘗從周世宗討北漢南唐皆克㨗/累官侍衞馬軍都指揮使宋初從太祖征澤潞及揚)¶
　(州以功加同平章事/太宗時封冀國公)趙晁(真定人儀貌雄偉初仕周/從世宗征劉崇平夀春皆)¶
　(有功拜檢校太保河陽三城節度宋初加檢校太尉/卒贈侍中子延溥以從征高陽平太原功累遷至日)¶
　(騎天武左右/廂都指揮使)董樞(元氏人周時為殿中侍御史宋初/遷主客員外郎出兼桂陽監嘗上)¶
<pb:KR2k0008_WYG_003-44a>¶
　(書請平吴伐蜀及取廣南累官兵部郎/中厯知連襄州終判西京留司御史臺)曹彬(靈夀人/父芸成)¶
　(德軍節度使彬初仕周為引進使宋太祖命為都監/伐蜀蜀平諸將多收子女玉帛彬囊中惟圖書而已)¶
　(及下江南不妄戮一人官至樞密使太宗時從征太/原封魯國公彬清介亷謹仁敬和厚有功不伐位兼)¶
　(將相不以等威自異為時良將第/一及卒追封濟陽郡王諡武惠)楊廷璋(真定人累/功官至右)¶
　(千牛衞上將軍嘗鎮涇州多惠政吏民請立碑頌德/廷璋為人謙謹雖見小吏未嘗有怠容幕府多名士)¶
　(子坦塤皆進士及第坦官至/屯田員外郎塤至都官郎中)范廷召(棗强人父鐔為/里中惡少年所)¶
　(害廷召手刃父讐剖取其心以祭父墓善騎射有羣/烏飛過發矢貫其三累功厯并代環慶兩路副都署)¶
　(卒贈/侍中)荆嗣(冀州信都人從祖罕儒為晉州兵馬鈐轄/嗣以應募累立戰功太宗時從征太原及)¶
<pb:KR2k0008_WYG_003-44b>¶
　(幽州皆率先䧟陣累遷都指揮使真宗時為邠寧環/慶副部署嗣起行間以勞居方靣經百五十餘戰)¶
　周仁羙(深州人開寳中從李漢超與契丹戰有功累/遷右班都知戍環州屢敗蕃族後遷龍神衞)¶
　(四廂都指揮又權京城内都廵檢先是廵兵捕亡卒/盜賊不獲皆有罰而獲者無賞仁羙因差立賞格以)¶
　(聞詔從/其請)李昉(饒陽人父超晉集賢殿直學士昉舉進/士累官中書侍郎平章事以司空致仕)¶
　(卒諡文正昉和厚多恕不念舊惡太宗嘗稱為/善人君子為文章慕白居易有文集五十卷)高賦¶
　(中山人舉進士知真定縣通判成德軍嘗知衢州捕/絶蠱毒及知唐州相其曠原沃壤募流民以畊户口)¶
　(税賦増至數倍二州皆為/立生祠累遷集賢院學士)王化基(真定人仕為左拾/遺擢諌議大夫御)¶
　(史中丞太宗問邉事對曰治天下猶植木根本固則/枝幹不足慮朝廷治則邉鄙何患不安官至叅知政)¶
<pb:KR2k0008_WYG_003-45a>¶
　(事卒諡正獻子/舉正累官叅政)李至(真定人沉静好學善屬文舉進/士累官翰林學士叅知政事太)¶
　(宗親征至謂宜飬威蓄銳示敵人以閑暇/後以目疾免真宗時復叅大政卒贈侍中)賈琰(獲鹿/人晉)¶
　(給事中偉之子以䕃累官樞宻直學士三司副使琰/風神峻整有吏幹太宗尹京琰為推官勤於所職子)¶
　(湜汾皆仕於時孫昌符賜/同學䆒出身昌齡第進士)王榮(定州人少有膂力事/太宗於晉邸累官侍)¶
　(衞馬軍都虞侯出為定州行營都部署真宗時以功/遷至左衞大將軍領昌州防禦使榮善射嘗引强注)¶
　(屋棟矢入木數寸/時人目為硬弓)高化(真定人沉勇善射真宗為襄/王尹京兆命廵八廂積獲姦)¶
　(盜甚衆盜有遺化金帛者俱弗受累遷武安軍節度/使知相州部有大獄已具化疑而訊之出旡罪者數)¶
　(人卒贈太/尉諡恭壯)傅思讓(冀州信都人有勇力善騎射太宗/時累官至平州刺史奉詔破契丹)¶
<pb:KR2k0008_WYG_003-45b>¶
　(兵於唐興口四遷為容州/觀察使知莫州移隴州)李宗訥(昉子少能屬辭善/書始以䕃補太廟)¶
　(齋郎試以詩賦立就授秘書省正字太宗親擢為國/子監丞淳化中改太常博士判禮院子昭逈賜進士)¶
　(官至屯田員外郎/昭逺太子中舍)李宗諤(昉第三子七嵗能文舉進/士累官翰林學士為人風)¶
　(流儒雅内行淳至事繼母以孝聞與弟宗諒友愛所/著有文集及内外制次子昭述賜進士官至尚書右)¶
　(丞從子昭遘能文授舘/閣校理累官工部郎中)葛覇(真定人姿表雄毅善擊/刺騎射太宗時累官保)¶
　(順軍節度鎮州都部署卒贈太尉子懷敏厯知數州/仁宗時為涇原路招討經畧安撫副使趙元昊冦鎮)¶
　(戎軍懷敏督諸/將與戰遇害)孫冲(趙州平棘人舉明經厯縣尉主/簿又舉進士通判晉綘保州知)¶
　(天雄軍真宗時為京西轉運塞滑州决河後再知潞/州加至集賢學士所至以强幹稱孫永舉進士累官)¶
<pb:KR2k0008_WYG_003-46a>¶
　(吏部尚書/諡康簡)曹利用(寧晉人父諌擢明經第官至左補/闕利用慷慨有志操補殿前承㫖)¶
　(再使契丹契丹求割地力拒之而止後累官左僕射/兼侍中利用厯朝年久忠藎不渝坐罪貶死天下寃)¶
　(之仁宗時追/復官諡襄悼)劉斌(定州人父加友為從弟志元所殺/斌兄弟皆㓜隨母改適人母嘗戒)¶
　(之曰爾等長必復父仇景德中斌兄弟挾刀伺志元/於道刺之不殊即詣吏自陳州具獄上請詔志元黥)¶
　(靣配𨽻汝州/釋斌等罪)宋綬(趙州平棘人父臯尚書度支員外/郎綬孝謹清介博通經史真宗時)¶
　(賜進士後累官資政殿學士叅知政事朝廷大議論/多所裁定綬善屬文筆札尤極精妙卒諡宣徽所撰)¶
　(有鹵簿圖十卷子敏求第進士累官龍圖閣直學士/熟於典故嘗補唐以下實録百餘卷著書甚多族弟)¶
　(昌言官至/判都水監)田况(冀州信都人少卓犖有大志舉進士/甲科補江陵府推官夏竦經畧陜西)¶
<pb:KR2k0008_WYG_003-46b>¶
　(辟為判官言治邉十四事至和初擢樞密副使以太/子少傅致仕卒諡宣簡况寛厚明敏有文武材與人)¶
　(若無不可至其所守人亦/不能移有奏議二十卷)曹璨(彬長子性沉毅習知/韜畧能自奮勵以世)¶
　(其家累官富州刺史嘗為綏銀夏麟府等州鈐轄善/撫士卒威愛兼著契丹入冦屢戰有功後授同平章)¶
　(事卒諡/武懿)曹瑋(彬第三子沉勇有謀通春秋三傳李繼/遷叛彬薦瑋可將命知渭州時年十九)¶
　(舉措如老成平居甚閒暇及師出多竒計神速不可/測累樹戰功後拜簽書樞密院事出知萊青州卒諡)¶
　(武穆弟琮厯官衛州團練/使小心謹畏終都指揮使)李濬(冀州信都人父超有/隂德濬舉進士嘗為)¶
　(御史臺推直官屢上書言事遷開封府推/官擢樞宻直學士後為右司郎中知秦州)賈昌朝(琰/從)¶
　(孫天禧初賜進士為崇政殿說書慶厯間拜同中書/門下平章事嘗判大名府鄭許州建議請修河故道)¶
<pb:KR2k0008_WYG_003-47a>¶
　(救民水菑全活甚衆後封魏國公卒諡文元所/著有奏議文集百餘卷子炎官至工部侍郎)張存¶
　(世家深州父文質徙冀州存舉進士天禧中累官侍/御史積遷至禮部尚書出入中外七典州麾更持漕)¶
　(節皆錚然有聲性孝友家居矜莊子孫非正衣冠不/見收恤宗族不使一人失所卒諡恭安司馬光其婿)¶
　(也/)王鬷(臨城人狀貌竒偉舉進士累官鹽鐵都使時/馬季良恃章憲后姻家欲置𣙜務鬷曰與民)¶
　(競利非國體也力争罷之出知益州/後召拜同知樞密院事卒諡忠穆)韓億(靈夀人後/徙開封舉)¶
　(進士知永城縣有治聲遷御史中丞時楊尚二羙人/以罪斥去仁宗欲召復之億力言唐室之禍乃止後)¶
　(官至尚書左丞以太子少傅致仕卒諡忠憲子綘同/中書門下平章事封康國公縝右僕射加司空崇國)¶
　(公維官至/大子少師)李京(趙州人進士中第厯平定軍判官冀/州推官奉法嚴正遷監察御史以日)¶
<pb:KR2k0008_WYG_003-47b>¶
　(食上疏切直仁宗嘉納授右正言數/上書言事卒録其子諶為郊社齋郎)賈逵(藁城人從/狄青征儂)¶
　(智髙立功累官嘉州刺史又厯涇原髙陽闗麟延路/副都總管所至皆著功能元豐初拜建武軍節度使)¶
　(請不俟郊赦贈三世官神宗曰逵/武人能有念親之志其特聴之)王德用(趙州人父/超累官崇)¶
　(信軍節度使追封魯國公德用累功遷集慶軍節度/使善撫士卒名聞四夷狀貌雄毅靣黒時號黒王相)¶
　(公至和初遷樞密使適富弼為相契丹使耶律防至/謂德用曰天子以公典樞密用富公為相將相皆得)¶
　(人矣封冀國公卒諡武恭/子咸融官至眉州防禦使)李之儀(趙州人工於尺牘/蘓軾以為得發遣)¶
　(三昩仕為樞密編修官後罷歸寓潁昌代范純仁作/遺表帝讀之悲愴不已之儀自號姑溪老農有文集)¶
　(六十卷弟之純/以政事聞於時)郭諮(趙州平棘人聰敏過人舉進士/厯殿中丞嘗置方田法請行之)¶
<pb:KR2k0008_WYG_003-48a>¶
　(歐陽脩曰惟諮方田法簡而易行時契丹䧟幽/燕河决為害諮陳治水禦戎之要時論偉之)劉絢¶
　(常山人力學不倦明於春秋元祐初韓維薦為京兆/府教授王巖叟人薦為太學博士皆不就程顥每為)¶
　(人言他人之學敏則有矣/未易保也若絢吾旡及焉)劉昌祚(真定人以父賀戰/没録為右班殿直)¶
　(元豐中累官武康軍節度使卒諡毅肅昌祚氣貌雄/偉最善騎射箭出百歩之外夏人得箭以為神持歸)¶
　(祀之所著有/射法數卷)禇承亮(真定人宣和中進士調易州户/曹㑹金斡里雅布破定拘集境)¶
　(内進士試之承亮匿而不出軍中押赴對䇿䇿問二/帝旡道失信承亮曰君父之罪豈臣子可得言長揖)¶
　(而出卒諡/𤣥真先生)王安中(巾山曲陽人進士及第宣和中累/官翰林學士尚書左丞金人來歸)¶
　(燕以安中為燕山府路宣撫使以郭藥師將叛力求/罷靖康初貶官安中為文豐潤敏㧞有初寮集七十)¶
<pb:KR2k0008_WYG_003-48b>¶
　(六/卷)楊粹中(真定人建炎初知濮州時金人大入攻城瑪/粹中固城月餘城䧟粹中登浮圖不下尼)¶
　(哈嘉其忠義許以不死粹中竟/不屈而死事聞贈徽猷閣待制)金楊伯雄(藁城人族/兄伯淵舉)¶
　(進士厯知平定軍有惠政伯雄舉進士為右補闕海/陵嘗問治天下之道何貴對曰貴静顯宗在東宫時)¶
　(伯雄為少詹事集古太子賢不肖為書號瑤山/徃鑒獨見嘉納官至翰林學士承㫖卒諡莊獻)楊伯¶
　仁(伯雄弟性孝友讀書一過成誦累遷禮部侍郎翰/林直學士海陵嘗夜召賦詩未二鼓奏十詠海陵)¶
　(觧衣賜之伯仁文詞典麗世宗嘗曰/自韓昉後有翟永固今則伯仁而已)石琚(定州人自/邢臺令累)¶
　(遷吏部尚書典選詳明及拜右丞相世宗親信之大/小之政悉咨之而後定卒諡文憲配享世宗廟庭)¶
　周昻(真定人父伯禄大定中進士官至同知沁南軍/節度使昻性孝友喜名節學術醇正文筆高雅)¶
<pb:KR2k0008_WYG_003-49a>¶
　(一時名儒皆師尊之年二十四擢第累遷三司官為/人所擠謫東海後召入翰林言事愈切出佐三司)¶
　賈益謙(沃州人大定中進士厯任州郡以能稱累官/御史中丞遷至尚書左丞致仕其於衞紹王)¶
　(能盡事君之義時議偉之三子/賢卿頥卿翔卿皆以門資入仕)路伯逹(冀州人博學/能詩正隆中)¶
　(進士累官刑部侍郎嘗使宗回獻所得金以助邉未/及上而卒其妻傅言而上之世宗嘉其誠仍以金還)¶
　(之傳以伯逹嘗修冀州學乃以金市田贍學有司以/聞賜號成德夫人子鐸言事切直詩文精竒官至萊)¶
　(州觀/察使)焦旭(栢鄉人第進士累官御史中丞章宗即位/太𫝊克寧請出獵旭劾奏其非章宗為罷)¶
　(獵旭為人警敏練逹時政與/王翛劉仲洙輩世稱能吏云)王若虗(藁城人金承安/初進士厯管城)¶
　(門山二縣吏皆有惠政累官延州刺史入/為翰林直學士所著有慵集滹南遺藁)劉希顔(贊/皇)¶
<pb:KR2k0008_WYG_003-49b>¶
　(人世業農畆貞祐初盜起衆推希顔為五馬山寨主/仗義有為保障鄉閭活人十餘萬民不忘其德立勲)¶
　(德之碑于/五馬山)李杲(鎮觀人世以貲雄鄉閭杲㓜嵗好醫/藥捐千金從易州張元素學不數年)¶
　(盡傳其業資性高謇少所䧏屈士大夫非危急疾不/敢謁其學於傷寒癰疽眼目病為尤長療而愈者甚)¶
　(衆當時皆以神醫目/之所著有東垣十書)元王義(寧晉人深沉有膽智讀/書知大義金末盜起河)¶
　(朔縣推義為長太祖召為武安軍節度行深冀二州/元帥府事義乃布教令招集散亡勸率種藝深冀之)¶
　(間遂為/樂土)王守道(平山人金末兵興宣撫司署守道為/縣尉改主簿史天倪鎮真定以為府)¶
　(經厯及金恒山公武仙殺天倪守道志復讐卒/逐仙遁去後擢慶源軍節度使卒追封夀國公)王善¶
　(藁城人父増監本縣酒務以孝行稱善多智畧尤精/騎射元初累功進左副元帥從征河南軍中秋毫無)¶
<pb:KR2k0008_WYG_003-50a>¶
　(犯後知中山府所徴或未給輒出/家資代輸卒追封冀國公諡武靖)王忱(寧晉人父玉/太祖時累功)¶
　(遷慶源軍節度使忱明敏有才識始見睿宗與語稱/㫖授遼東按察副使時駙馬博和哩數馳獵蹂民田)¶
　(忱以法䋲之其/不避權貴如此)趙迪(藁城人㓜孤事母孝始以永安/軍節度從太祖西征所過秋毫)¶
　(旡犯及破真定索藁城男女在城者千餘人以為已/有尋令各還生業又收暴露骸骨瘞之子椿齡官至)¶
　(真定路/轉運使)賈居貞(獲鹿人事世祖於潜邸嘗陳說通鑑/納君於善從平宋有功累遷湖廣行)¶
　(中書省事弛湖荻禁聽民漁樵蘄黄冦起有請盡殱/鄂之豪族者居貞曰豪族初旡與知奈何誣誅後遷)¶
　(江西行省叅政卒諡/文正子鈞官至叅政)邸順(行唐人占籍曲陽元初破/賊黨石海等保障恒民以)¶
　(功累官恒州等處都元帥子浹從世祖園鄂州有戰/功累遷鎮國上將軍都元帥追封高陽郡公順族弟)¶
<pb:KR2k0008_WYG_003-50b>¶
　(琮官至郴/州路總管)董俊(藁城人少力田長渉書史善騎射金/末歸元以功累官左副元帥大小百)¶
　(戰無不克㨗後圍金主於歸德力戰而死俊忠實自/許不妄殺故人樂為之用後追封夀國公諡忠烈)¶
　鄭温(靈夀人趨向不羣以勇畧自奮尼瑪哈野戰攻/城必偕嘗從憲宗征蜀攻釣魚山與宋將鏖戰)¶
　(日數十合世祖時討李壇拜江淮中書省叅政㑹用/師日本温督器械糧餉軍中無乏後遷浙江行省右)¶
　(丞卒追封趙/國公諡武毅)高鳴(真定人少以文學名為彰德路總/管世祖即位召拜翰林學士累遷)¶
　(吏部尚書世祖嘗謂御史大夫塔齊爾曰高學/士年老凡有大政就問可也有文集五十卷)李冶¶
　(欒城人金末進士世祖在濳邸聞其賢召問天下當/何以治之對曰有法度則治控名責實則治進君子)¶
　(退小人則治世祖即位召為學士期月以老病辭去/買田封龍山下聚徒甚衆卒年八十八所著有敬齋)¶
<pb:KR2k0008_WYG_003-51a>¶
　(文集及他著/述共百餘卷)王慶端(善之子以功累遷右親軍副都/指揮使從世祖征納延與士卒)¶
　(同丼苦晝夜不觧甲暇則俾士卒為市自相懋遷/東征之功慶端贊畫居多累官僉書樞密院事)張¶
　文瑞(真定人時方用武文瑞在軍中日以文史自隨/至元初授棠邑尹清介自律及代耆老借留適)¶
　(京師始立總管府召為經歴政聲益聞&KR1318;遷同知濬/州事首葺廟學作興士類子淵亦知濬州兼管本州)¶
　(諸軍鄂囉/勸農事)董文炳(俊長子㓜孤儼如成人以父任為/藁城令以恩濟威有惠政從世祖)¶
　(取淮西率弟文用等趍江南岸大敗宋兵巴延平/宋還留事一委文炳累官至中書左丞卒諡忠獻)董¶
　文忠(俊季子沉毅寡言内行修飭累官僉樞密院事/好賢樂善雖一介造門亦欵曲接納茍有才長)¶
　(必為聞逹卒追封趙國公諡正獻子士珍/太𫝊清獻公士良開州尹士恭御史中丞)安熈(藁城/人早)¶
<pb:KR2k0008_WYG_003-51b>¶
　(承家學慕保定劉因方將造門而因已沒乃從因門/人問其緒說及得朱子之書即尊信力行家居教授)¶
　(垂數十年四方来學者多所成就旣卒/郷人為立祠門人蘇天爵為輯其遺文)賈惟貞(無極/人為)¶
　(永平路總管有政績召為兵部尚書遷西/臺治書侍御史累遷中書省叅知政事)孔元(新河/人少)¶
　(有志操稍長膽力絶人屢從征討有績授忠武校尉/加宣武將軍右衛親軍總管卒子鷹楊孫成祖皆世)¶
　(襲佩/金符)楊瓊(曲陽人自少聰慧竒巧出人意表既長名/譽逺洽中統初召用領大都等處山塲右)¶
　(局總管以功除武畧將軍瓊平生寡嗜欲食/不兼味衣必純素子謙以䕃加翰林直學士)王約(其/先)¶
　(汴人徙真定風格不凡博覧經史工文詞至元中擢/國史院編修官遷監察御史首請建儲及修史事累)¶
　(官集賢大學士卒年八十二約平生著作有/史論髙麗志濳丘藁子思誠官至著作郎)鄭釭(温/子)¶
<pb:KR2k0008_WYG_003-52a>¶
　(性聰敏有智畧仕為龍興路同知厯廬州路總管陞/樞密院判所至有能聲弟鏞寛厚樂易由蘄州府判)¶
　(厯靖州路總管府同知/政尚平恕民多德焉)朱顯(真定人自至元間其祖/父已分財至顯念姪彦)¶
　(昉等年㓜無恃謂弟耀曰父子兄弟本同一氣可異/處乎至治中乃㑹拜祖墓下取分劵焚之復與同居)¶
　陳祐(寧晉人祖忠博究經史鄉黨尊師之旣没門人/諡曰茂行先生祐好學累官至淛東道宣慰使)¶
　(遇盜死諡忠定嘗上言太子國本建立宜早中書政/本責成宜專人材治本選舉宜審子䕫芍陂屯田萬)¶
　(户/)楊湜(藁城人習章程學工書算與同郡楊珍無極/楊卞齊名時以三楊目之中統間累官户部)¶
　(侍郎乃因民户第其高下而賦役之/人以為平子克忠終安豊路總管)張桓(藁城人父/木知汝寧)¶
　(府桓累官監察御史以言事不合而去時盜起桓避/確山賊强請為帥弗聴擁至渠魁前桓據榻坐與抗)¶
<pb:KR2k0008_WYG_003-52b>¶
　(論順逆衆□桓起跪桓仰天呼罵遂/被害賊後語人曰張御史真鐵漢也)王思亷(獲鹿人/師太原)¶
　(元好問世祖時累官工部尚書翰林學士承㫖嘗進/讀通鑑至唐太宗欲殺魏徴語及長孫皇后進諫事)¶
　(帝命引至皇后閣講延其說時稱為儒/相卒追封恒山郡公諡文恭有文集)陳天祥(祐弟/少善)¶
　(騎射中統初河南宣慰司承制以天祥為千户遏宋/兵事平罷歸居偃師南山躬耕讀書遂通經史從國)¶
　(兵渡江累官中書右丞議樞密/院事卒追封趙國公諡文忠)陳思謙(祐孫警敏好/學至順初拜)¶
　(西行臺監察御史建明八事累遷集賢侍講學士御/史中丞卒追封魯國公諡通敏思謙於凡名物度數)¶
　(綱紀本末考訂詳究而尤/深於邵子皇極經世書)李元禮(真定人性莊重累/官太常博士一時)¶
　(禮文多其所詳定元貞初拜監察御史彈劾無所回/撓後改國子司業卒追封隴西郡侯子端仕至禮部)¶
<pb:KR2k0008_WYG_003-53a>¶
　(尚/書)蘇天爵(真定人父志道元初嶺北行省郎中天爵/累官監察御史居四閱月章疏凡四十五)¶
　(上皆闗大體陞叅議中書省事夙夜謀畫鬚髪盡白/後拜江浙行省叅知政事總兵平淮右妖㓂卒于軍)¶
　(中所著有文類名/臣事略滋深文集)蘇大年(真定人年十五㳺學廣陵/因家焉有碩學鴻才不受)¶
　(辟舉文辭翰墨皆絶出時輩至正間上書於朝官/以編修平生著述甚多自號西坡又號林屋洞主)瞻¶
　思(真定人少頴異日記千餘言及長博極羣籍㤗定/初以遺逸徴至尋辭歸後召拜翰林應奉文字出)¶
　(為陜西行臺御史首舉國家大政十餘事上於朝累/遷至江東亷訪副使卒諡文孝思邃於經學天文地)¶
　(理鍾律筭數水利外國之書皆極究之所/著有四書闕疑五經思問及碑銘等文)趙𢎞毅(晉/州)¶
　(人少好學嘗從吴澄游為國史編修官本朝兵入城/𢎞毅嘆曰我今但有一死報國耳乃與妻解氏皆自)¶
<pb:KR2k0008_WYG_003-53b>¶
　(縊其子恭為中書管勾亦與妻訣曰吾父母/俱死尚敢愛死乎遂公服北向再拜縊死)本朝趙¶
　耀(寧晉人初以中書省提控從徐逹取蘇州授大都/督府都事遂從逹平山東河南克元都取山西入)¶
　(闗中綜理慎密不憚勤勞逹愛重之凡攻戰守備機/宜方略耀皆預焉後擢湖廣行省叅政改北平叅政)¶
　許顒(高邑人㓜頴悟為人剛直洪武初以李思齊薦/召問時務應對稱㫖拜監察御史病卒二妾陳)¶
　(氏牛氏皆經死/事聞旌為雙節)李琦(元氏人洪武初以經明行修授/監察御史遷大理寺副永樂初)¶
　(安南侵廣西地命𤦺往𤦺以書喻順逆禍福安南感/悟遂歸侵地還陞禮部侍郎後占城與安南交惡復)¶
　(命往喻兩國遂和好後陞/湖廣布政使甚得民心)侯保(贊皇人以國子生為/知縣有善政陞交州)¶
　(知府尋陞交阯右叅政為政亷恕時黄江賊黎和剽/掠郡縣保率民兵築堡禦之賊來攻與戰而死人皆)¶
<pb:KR2k0008_WYG_003-54a>¶
　(惜/之)馬雲輝(真定人力學通經以儒士薦用厯任/才能著稱官至湖廣布政司叅政)王玉¶
　(真定人由太學生厯官端謹/有為終山西按察司副使)賈麟(曲陽人永樂中以/博學明經儒士薦)¶
　(用厯官有志節累/陞廣東右布政使)蔡彬(武邑人由太學生厯任勤能/官至山西布政司左叅議有)¶
　(惠政/及民)岳福(晉州人由國子生入仕練逹政/務官至浙江布政司左叅議)趙向(無極/人由)¶
　(俊秀入仕厯任有能聲官/至湖廣布政司左叅政)曹鼐(寧晉人初以鄉舉厯/代州學官㤗和典史)¶
　(宣德癸丑擢進士第一授翰林院修撰陞侍講入以/内閣典制日侍講讀累陞吏部左侍郎兼學士正統)¶
　(己巳隨征沒於軍中贈太傅吏部尚書兼文淵閣内/大學士諡文襄改諡文忠官其子孫鼐學贍行端)¶
　(剛外和識逹政體才/智出人士林重之)黄懋(元氏人永樂中進士擢户/部主事有能名尚書夏原)¶
<pb:KR2k0008_WYG_003-54b>¶
　(吉甚重之累官嘉興知府亷公剛正子惠困窮力除/宿弊盗息賦均民戴之如父母尤篤意學政孜孜好)¶
　(賢樂善有古良吏風後遷福/建左布政使厯五年致仕卒)張益(安平人永樂中由/明經任刑科給事)¶
　(中陞禮科右給事中性質直奏對多稱㫖上目為死/響張尋奉使北敵主將失利公為敵所持不屈而)¶
　(子鳯登進士任刑部主/事累官尚書詳郡志)楊和(臨城人以國子生擢吏/科給事中永樂中特陞)¶
　(工部侍郎著稱於時子贊以䕃補/國子生官至太平府同知  郡志)侯爵(藁城人中進/士拜監察御)¶
　(史振肅風紀巡厯有聲吏民畏服遷湖/廣按察司副使以疾卒于官  郡志)杜時(深州人/中進士)¶
　(授監察御史陞陜西按察司副使操行/亷潔深得憲體以疾卒于官  郡志)蔡恕(深州人/由監生)¶
　(厯官至兵部右/侍郎  郡志)劉政(元氏人由舉人任工部主事陞/户部郎中擢長沙府知府力行)¶
<pb:KR2k0008_WYG_003-55a>¶
　(教化勸課農桑聲譽逺播年/七十致仕卒于家  郡志)劉昇(由舉人任按察/司副使  郡志)王¶
　中(定州人由明經任監察御史執法不阿/陞太僕寺卿改陜西右叅政  郡志)史克新(藁/城)¶
　(人由監生授監察御史陞江西按察司副使正直/無阿馭下嚴厲卒于官時人咸哀惜之  郡志)張¶
　軏(登進士官至/侍郎  郡志)馮彬(臨城人由監生任監察御/史拜工部右侍郎  郡志)賀㤗¶
　(真定人中鄉舉任鳯翔府通判累遷大同府同知厯/任有聲年四十餘䘮偶不娶亦無妾媵享年八十有)¶
　(六歩履矍躒鄉人/多愛敬之  郡志)馬儀(真定人中鄉舉任刑部主事/陞員外郎宣德五年擢杭州)¶
　(府知府在任敷政公平臨事果/㫁後卒于官士類惜之  省志)馬謹(新樂人登進士/授監察御史嚴)¶
　(毅方正得憲體陞騐封司郎中遷湖廣右布政時廣/西苗賊出没奉勑督率官軍追勦直抵銅鼓五開)¶
<pb:KR2k0008_WYG_003-55b>¶
　(賊遂逺遁景㤗中陞左副都御史巡撫河南天順初/致仕于家謹為人有執守在騐封吏椽補撥杜絶請)¶
　(托一以公道處之/士論稱焉  郡志)蘇洪(安平人舉進士任工部主事/性慷慨博通經史嘗獻平夷)¶
　(䇿禦虜圖于朝時/論稱焉  郡志)程克正(行唐人領鄉薦任光禄寺/署正陞工部員外郎擢浙)¶
　(江右叅議/  郡志)孫敬(真定人正統中知太原府值己巳多/事規畫有方民不知擾後致仕卒于)¶
　(家志/郡)扈暹(元氏人由舉人累擢鳯翔府知府政務寛/簡識大體作興學校以憂去郡民詣闕)¶
　(保留復任及秩滿又保留之遂増/俸仍府事凡三十餘年  郡志)鄭昌(靈夀人趙國/公温之曾孫)¶
　(領鄉舉授工部主事有操守/陞户部郎中致仕  郡志)馬騤(真定人領鄉薦授/兩淮運司副使陞)¶
　(户部員外郎擢山東右叅政/為人剛果勤于職務  郡志)李時(真定人由進士任/知縣陞府同知擢)¶
<pb:KR2k0008_WYG_003-56a>¶
　(平凉知府厯任/有聲  省志)畢鸞(井陘人舉進士拜監察御史克/振風紀遷湖廣右叅議致仕)¶
　(郡/志)邢端(井陘人領鄉薦擢御史陞湖廣副使撫輯苗于/夷甚有恩紀秩滿夷民保留之増禄復任卒)¶
　(官志/郡)崔逹(景㤗中由國子生同知鞏昌府剛果有/為吏民畏服陞本府知府致仕  郡志)白¶
　圭(南宫人正統中進士累官工部尚書以平荆襄功/改兵部宦轍所經以才能稱累膺玉帶寳刀錦衣)¶
　(之賜卒贈少傅/諡恭敏  郡志)石瑤(藁城人登成化丁未進士累官/少保吏部尚書文章政事為世)¶
　(名/臣)¶
列女王孝女(名舜趙人父子春被從兄長忻夫妻所害/無子時女甫七嵗與二妹寄食親戚家及)¶
　(笄不肯適人乃與二妹中夜持刀入長忻家殺其夫/婦以告父墓因詣縣請罪姊妹争為謀首州縣不能)¶
<pb:KR2k0008_WYG_003-56b>¶
　(决隋文帝聞/之特原其罪)蘇氏(元真定人徙家京師夫武用疾蘇/氏刲股為粥以進疾即愈生子德)¶
　(政四嵗而寡夫兄利其資欲逼嫁之不聽未㡬夫兄/舉家死惟餘三弱孫蘇氏取育之德政長事母至孝)¶
　(母死時天大旱方掘地求水忽二蛇躍出一/東一西隨其地掘之果得泉事聞旌復其家)蒲氏(行/唐)¶
　(人嫁樊氏為妻未㡬樊卒誓不再適時有山冦逼求/為妻蒲氏跳於崖下水中而死鄉人號曰義姜稱其)¶
　(水為玉/女塘)崔氏(深州周傑妻洪武間傑任兵科給事中/以疾沒崔氏奉骸骨歸祭奠畢告其親)¶
　(戚曰夫婦義當同穴今夫死無/子吾無生理遂經死合塟焉)劉氏(新樂韓太初妻/太初仕元為顯)¶
　(官本朝洪武七年徙和州劉奉姑寗氏以從至南宫/姑仆地傷腰劉刺血和湯以進乃愈至𤓰州姑病再)¶
　(進再愈至和州鬻蔬供飬無違禮姑患風疾時盛暑/劉晝夜驅蠅蚊不怠後姑病危囓劉小指意與之永)¶
<pb:KR2k0008_WYG_003-57a>¶
　(訣劉不悟斬指滴血和粥以進姑卒殯之淺土欲歸/塟五年弗果哀號常如袒括之日事聞召至京厚賜)¶
　(之官為送寗氏䘮歸/塟新樂旌表其門)甄氏(無極人嫁欒城李大舅早/卒事姑甚孝大與其弟異)¶
　(居一日姑出往次子家甄隨侍不忍去姑命之還甫/三日甄忽心動舉身流汗少頃果有來告其姑病篤)¶
　(者甄氏沿途拜禱往至姑側侍疾數日而愈後姑年/九十一卒合塟於舅墓甄氏廬墓側三年旦夕悲慟)¶
　(不輟里人稱為孝婦/洪武中旌表其門)高氏(深州人適清河李茂茂充/吉安衞總旗墮馬病臥高)¶
　(氏奉湯藥不離左右茂亡悲泣甚哀乃盡散家貲為/䘮具復買一閒棺置諸尸側至夜沐浴更衣經死與)¶
　(茂合塟洪武中/表其門曰貞烈)岳氏(深州岳興女適同州傅形嘉形/嘉病革呼岳屬曰爾年少善事)¶
　(後夫岳涕泣曰吾豈忍事他人寧俱死及形嘉卒岳/慿屍號哭遂經死合塟之洪武中表其門曰貞烈)¶
<pb:KR2k0008_WYG_003-57b>¶
　李氏(安平人郭士文妻年二十五而士文卒李氏奉/舅姑撫遺孤孝節兼全洪武間事聞旌表其門)¶
　(曰貞烈/  郡志)范氏(棗強人蔡甫原之妻年二十四而夫卒/父母欲嫁之范不從飬其姑終身教育)¶
　(諸子咸底成立鄉人嘉其孝節事聞/於朝宣德庚戍旌表其門  省志)孫氏(南宫人御/史孟著妻)¶
　(年二十撫子以慈矢靡他心始終一/節事聞宣德五年詔旌表之  省志)張氏(安平人翟/得妻年二)¶
　(十一而夫以國子生卒于京張氏聞之遂/自縊死事聞旌表其門曰貞烈  省志)施氏(定州/衞百)¶
　(户何毅妻年二十一生子甫二齡毅死哀痛漿水不/入口欲自殺狥塟姑知有孕勸阻之後果生子舅姑)¶
　(親戚憐其少欲嫁之施曰夫亡子㓜况舅姑年老無/倚可適人乎遂奉舅姑以終撫二子至於成立年六)¶
　(十二嵗本衞具聞/旌表其門  省志)丁氏(定州李英妻年二十生子八/月英死舅亦早亡事姑張氏)¶
<pb:KR2k0008_WYG_003-58a>¶
　(孝謹隣嫗諭其再嫁丁泣曰妾不幸舅沒夫亡今子/㓜姑老無他侍飬寧死誓無他志鄰嫗愧止孀居㡬)¶
　(五十載無瑕玷有司具/聞旌表其門  省志)徐氏(藁城人教諭石麟之繼/室隨夫之任廣東正統)¶
　(初麟卒于官時徐年方二十有四踰三月生子玉前/妻子爾方五嵗徐携二㓜扶櫬還鄉安塟飬舅姑甚)¶
　(謹及舅姑相繼而卒皆以禮塟之徐以紡績為生終士/無異志教二子繼承父志勉以修學後玉登甲申進)¶
　(任監察御史使石氏光顯者徐氐孝節義所/致也成化二年事聞旌其門曰貞烈  郡志)王氏(大/同)¶
　(中䕶衛總旗王俊女年十五歸定州衛指揮男施安/克事舅姑年二十八安亡奉舅姑夀皆八十餘而終)¶
　(撫育孤子至於承襲守節四十餘年而/貞志無慙本衛具聞旌表其門  郡志)王氏(饒陽趙/彦良妻)¶
　(年二十二生男子方一嵗夫卒以禮塟之兄憐其少/欲奪其志王曰生為趙家妻死為趙家鬼况有公姑)¶
<pb:KR2k0008_WYG_003-58b>¶
　(無人侍奉豈可他適即固拒而止躬事蠶績以供舅/姑及卒以禮殯塟王氏年至七十守節五十一年無)¶
　(瑕玷事聞詔旌/其門  郡志)喬氏(臨城王祥妻生一子年方七嵗/而夫卒家貧守志躬親紡織撫)¶
　(養㓜子始終無玷成化/四年旌表其門  郡志)李氏(臨城王慶妻生子方五/嵗而夫卒堅心紡織侍)¶
　(養舅姑恪守婦道始終無玷/成化四年旌表其門  郡志)秦氏(王璟妻禀性貞恪恪/盡婦道璟歿時秦)¶
　(方一十九嵗哀痛㡬絶塟畢生一子名友才守節撫/養翁姑欲奪其志秦懇辭誠切翁姑感悟乃止五十)¶
　(八年並無瑕玷成化中/奏聞旌表其門  郡志)高氏(棗强人宋亮之妻年二/十六亮嬰疾日夜籲天)¶
　(求以身代及亮卒孀居五十餘年始終/一志成化中事聞旌表其門  郡志)¶
仙釋張果(隐中條山往來汾晉間得長生秘術唐武后/遣使召之即死後人復見恒山中𤣥宗遣中)¶
<pb:KR2k0008_WYG_003-59a>¶
　(書舍人李嶠齎璽書邀禮乃至舍集賢院肩輿入宫/帝親問治道神仙事欲以玉真公主降之果固辭還)¶
　(山號通/𤣥先生)邉洞𤣥(棗强人自㓜於紫雲觀出家修行後/得道白日上升唐𤣥宗御製詞褒揚)¶
　(之碑刻尚/存于觀)琴高(趙人為宋舍人行肖彭之術入水不/濡游冀州涿郡二百餘年一日辭衆)¶
　(入涿水中他日乗赤/鯉而過其弟子見之)蘇澄隐(真定人為道士住龍興/觀得養生術年八十餘)¶
　(不衰老五代唐晉繼有聘並辭疾不至宋太祖征太/原還駐鎮陽召見因問其術對曰臣之養生不過精)¶
　(思煉氣爾帝王養生即異於是老子曰我無為而民/自化我無欲而民自正昔黄帝唐堯享國永年得此)¶
　(道也上大恱年/僅百嵗而卒)寶公(隋開皇中居真定解慧寺嘗礱/石為柱作門三楹上為樓坐臥)¶
　(其上後北虜來冦縱火焚至寺寳公從樓隕身而下/毫髪無傷衆冦刃之刀自㫁冦又舉火焚樓火自滅)¶
<pb:KR2k0008_WYG_003-59b>¶
　(羣冦驚駭/稽顙而去)毗盧遮那(不知何許人曾入毗山修行不/知所終至唐時嘗現形山上人)¶
　(見之遂於山/下立祠祀之)懷丙(真定人巧思出天性郡有木浮圖/十三級久而中級大柱壊欲西北)¶
　(傾他匠莫能為懐丙别作柱命衆工維而上已而却/衆工以一介自從閉户良久易柱下趙州洨河石橋)¶
　(鎔鐵貫其中嵗久鄉民多盜鑿鐵橋遂欹側計千夫/莫能正懐丙不役衆工以術正之使復故宋時賜紫)¶
　(衣/)守千(藳城人居龍興寺性聰慧無幽不燭宋元祐/聞賜號通照大師一日發囊以紙衣一襲附)¶
　(其徒李旬乃易衣誦梵/經合掌加額辭衆逝)崇辨(宋時修行山中弟子甚/衆一日謂弟子曰吾行)¶
　(業已滿當歸佛道遂化弟子撫/其尸則柔軟始知為尸觧云)¶
　明一統志卷三¶
