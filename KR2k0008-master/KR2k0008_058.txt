# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.114032
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十八
<pb:KR2k0008_WYG_058-1a>¶
欽定四庫全書¶
　明一統志卷五十八¶
　　　　　　　　　　　　　　明　李賢等　撰¶
　　贑州府(東至福建汀州府長汀縣界四百六十里西至南安/府南康縣界三十里南至廣東韶州府翁源縣界五)¶
　　　(百二十五里北至吉安府萬安縣界一百三十五里自府/治至南京二千八百一十里至京師五千六百七十里)¶
　　　(糧七萬/石零)¶
建置沿革禹貢揚州之域天文斗分野春秋属呉越戰¶
　國属楚秦𨽻九江郡漢為贑雩都南壄三縣地𨽻豫¶
<pb:KR2k0008_WYG_058-1b>¶
　章郡東漢属廬陵郡三國吳立南部都尉治雩都晉¶
　罷都尉立南康郡仍舊治属江州東晉移郡城於章¶
　貢二水間即今府治隋初罷郡置䖍州大業初復為¶
　南康郡治贑縣唐為䖍州天寳初改為南康郡乾元¶
　初復䖍州南唐置昭信軍節度宋初因之紹興間改¶
　為贑州元陞為贑州路本朝改為贑州府領縣十二¶
　贑縣(附郭漢舊縣属豫章郡東漢属廬陵郡呉属南/部都尉晉始為南康郡治隋初改南康縣後復)¶
　(為贑縣唐為䖍州治宋元仍舊/本朝因之編戸一百一十里)雩都縣(在府城東一/百五十里漢)¶
<pb:KR2k0008_WYG_058-2a>¶
　(舊縣属豫章郡因雩水為名三國呉為南部都尉治/所晉属南康郡陳徙縣治大昌村隋徙治東溪属䖍)¶
　(州唐徙治南康古郡即今治所宋/元仍舊本朝因之編戸一十五里)信豐縣(在府城東/南一百七)¶
　(十五里本漢豫章郡南壄縣地東漢置南安縣晉改南/康縣唐析置南安縣天寳初改曰信豐縣宋元仍舊本)¶
　(朝因之編/户五里)興國縣(在府城東北一百八十里本贑縣之/瀲江鎮宋陞為興國縣以年號為名)¶
　(割贑廬陵太和三縣地以益之元/仍舊本朝因之編戸五十七里)㑹昌縣(在府城東/三百里本)¶
　(雩都縣之九洲鎮宋太平興國中置㑹昌縣時鑿井/得瓴甋十二上有篆文唐㑹昌年號因以為名元陞)¶
　(為㑹昌州本朝復/為縣編户四里)安逺縣(在府城南三百四十里本/漢雩都縣地梁大同間析)¶
　(置安逺縣因水為名隋廢唐貞元中/復置宋元仍舊本朝因之編户三里)長寧縣(在府東四/南三百)¶
<pb:KR2k0008_WYG_058-2b>¶
　(十里本安逺㑹昌二縣地萬厯初葉賊聚哨為亂守/臣討平之奏析安逺㑹昌堡里即馬踏岡立縣治焉)¶
　(名曰長寧縣/編户四里)寧都縣(在府城東北三百六十里本漢/贑縣地三國呉始置新都縣晉)¶
　(改曰揭陽劉宋又析置䖍化縣尋改揭陽曰寧都省/䖍化属焉又改寧都曰䖍化宋復改為寧都縣元陞)¶
　(為寧都州本朝復為縣/編户一百一十七里)瑞金縣(在府城東三百八十/里本漢雩都縣地五)¶
　(代時楊呉以縣之象湖鎮置瑞金監南唐/陞為縣宋元仍舊本朝因之編戸八里)龍南縣(在/府)¶
　(城南四百一十里本漢南壄縣地唐為信豐縣地置/百丈鎮尋改曰䖍南五代時楊呉改為䖍南塲南唐)¶
　(陞為縣宋改龍南縣以縣在百丈龍灘/之南故名元仍舊本朝因之編戸五里)石城縣(在府/城東)¶
　(北四百六十里本寧都縣之石城塲南唐陞為縣以/山多石聳峙如城故名宋元仍舊本朝因之編戸九)¶
<pb:KR2k0008_WYG_058-3a>¶
　(里/)定南縣(在府東南九十七里本龍南安逺信豐三/縣地萬厯初奏析為定南縣即蓮塘鎮開)¶
　(治焉編/户四里)¶
郡名章貢(因二水/而名)贑城(宋紹興間因䖍州有小警意䖍/字為虎頭或有以兆之乃改名)¶
　(贑/)¶
形勝江湖嶺海樞鍵(輿地/紀勝)地最廣大山長谷荒(宋王安/石䖍州)¶
　(學記䖍於江南地最廣大山長谷/荒交廣閩越銅鹽之販道所出入)接甌閩百粤之區¶
　介谿谷萬山之阻(宋洪/邁表)¶
風俗以漁獵山伐為業(漢書江南地廣或火耕水耨民/食魚稻以漁獵山伐為業盖在)¶
<pb:KR2k0008_WYG_058-3b>¶
　(贑尤/甚)伉健工巧好佛信鬼(同上其民伉健其/作工巧好佛信鬼)抗志勵¶
　節(宋蘇/軾云)嗜勇好鬭輕生敢死(宋董德/元奏)風俗篤厚人物¶
　秀特(元劉尚友㑹昌州學記風俗篤/厚而純一人物秀特而節槩)風氣錯糅人多¶
　勁㨗尚義(元李太初/贑州學記)¶
山川賀蘭山(在府治西北隅其右隆阜突起舊/名文筆山其左綿亘為白家嶺)天竺山¶
　(在府城東四里舊有天竺寺唐白居易有寄韜光禪/師詩宋蘇洵嘗逰此山見其墨蹟後蘇軾南遷過此)¶
　(留題云香山居士留遺蹟天竺禪師有故家空詠連/珠吟疊璧已亡飛鳥失驚蛇林深野桂寒無子雨浥)¶
　(山薑病有花四十七年真一夢天涯流落淚横斜李/朴詩天竺﨑嶇絶海邉何人分作贑江禪鷲山巧疊)¶
<pb:KR2k0008_WYG_058-4a>¶
　(三峯石葛塢深疏兩𣲖泉一醉風光能幾許十年/塵跡尚依然欲題豹隠還相笑望斷長空簇暝煙)鳯¶
　凰山(在府城東一十里有兩/山狀如鳯凰飛來故名)儲潭山(在府城北二十/里山俯清潭下)¶
　(有儲/君廟)玉房山(在府城東南二十四里本名赤/石中有玉房瓊室唐改今名)汶山(在/府)¶
　(城東三十里有昇仙峯相傳唐/天監中女道士丘真昇仙於此)席帽山(在府城南四/十里下有黃)¶
　(仙石相傳昔有仙人乗白鹿/駐石上今左近有黃仙寺)崆峒山(在府城南六十/里章貢二水夾)¶
　(以北馳為郡之案山唐十道記其顛有湖湖有艑艚/底人或動之風雨立至宋李朴詩雲根秀出碧芙蓉)¶
　(烟晃霞霏瑞靄中地詠九支/龍奮蟄天河一𣲖練横空)玉石山(在府城北四十/五里衆峯俱黑)¶
　(惟一石如玉瑩南康記昔瞿漁父釣山下遇/二少年如氷玉相謂曰别來此石殊長矣)黃唐山¶
<pb:KR2k0008_WYG_058-4b>¶
　(府城北六十里山右有石室上有通天窓下有二/石人巾櫛而坐每丙日人聞笙簫音盖仙宅也)錦¶
　屏山(在府城北九十/里状若屏風)龔公山(在府城北一百二十里/昔隠士龔毫所棲因名)¶
　(今有寳華寺鄧隠峯松靈照女/蓮龎居士竹勒潭龍井在焉)金精山(在寧都縣西/北一十五里)¶
　(道家以為第三十五福地相傳漢張金華女麗英生/禀瑞相年十五入山得道長沙王吴芮聞而聘焉麗)¶
　(英弗許乃昇高紿曰山有石室中通洞天若能鑿之/當相見也芮大發兵攻鑿既通見女乘紫雲在半空)¶
　(語曰吾為金星之精降治/此山言訖而去因以名焉)淩雲山(在寧都縣北二/百里其高萬丈)金¶
　雞石山(在雩都縣西二十六里上有石穴相傳昔有金/雞嘗出入其間或挾彈欲取之至穴口遂化為)¶
　(石/)雩山(在雩都縣北三十五里山椒/有泉嵗旱禱雨於此故名)夜光山(在雩都縣/西六十里)¶
<pb:KR2k0008_WYG_058-5a>¶
　(夜光若火或/云明珠吐輝)太平山(在雩都縣西北八十里有/瀑布幽蘭賞者多即焉)高沙¶
　寳山(在雩都縣東北一百二十里昔樵者/遇白兎逐之入地鑿之得銀故名)盤古山(在/㑹)¶
　(昌縣東南一百二十里/中産異獸一名般固)陳石山(在瑞金縣東北五十/里相傳陳武帝微時)¶
　(嘗廬此/故名)銅鉢山(在瑞金縣西北一百/里巉巖為衆山之冠)南山(在信豐縣/南二里峭)¶
　(拔屹立葢縣/之朝山也)糓山(在信豐縣一十五里山腰有石/室山頂有池舊傳池有五色鯉)鳯¶
　湖山(在信豐縣南二/十里上有池井)三明山(在信豐縣西五十里三/峯鼎峙上有井泉又有)¶
　(石/塔)香山(在信豐縣南七十/里山有九十九峯)猶山(在信豐縣西一百二/十里山分九十九面)¶
　(多産/異藥)大龍山(在信豐縣南一百二十里山/有數十巖産異花如白蓮)黄柏山(在/信)¶
<pb:KR2k0008_WYG_058-5b>¶
　(豐縣南一百二十里/上有龍湫禱雨多應)新龍山(在信豐縣南一百五十/里相傳普濟大師學佛)¶
　(之地有/塔尚存)欣山(在安逺縣西南一十五里中/有石室石床産丹橘異竹)上洛山(在/興)¶
　(國縣南九十六里上有石墨可書寰宇記山中多木/客乃鬼類言貌似人能斫杉枋與人交易嘗就民間)¶
　(飲酒為詩云酒盡君莫沽壺乾我/當發塵市多囂塵還山弄明月)覆笥山(在興國縣/北一百七)¶
　(十里上有石室/中藏石笥玉牒)靈應山(在龍南縣北三十里相傳山/嘗建寺艱於水有禪師飛錫)¶
　(來此泉即/湧出因名)松梓山(在龍南縣南八十里上有古松痩/柏森然蒼翠又有石笋三十率高)¶
　(三十/餘丈)歸羙山(在龍南縣南一百里一名神闕山有/石城又有石峽左右高聳若雙闕)琉¶
　璃山(在石城縣東二里相傳秦末劉華女於/此拾異果食之仙去俗名劉仙姑山)樓盖山¶
<pb:KR2k0008_WYG_058-6a>¶
　(在石城縣北六十里楊真/人煉丹處石几石牖尚存)妙高峰(在府城東六十里一/名㞦嶺高出羣山之)¶
　(表/)白茅峰(在寧都縣西南三十里/上有龍湫常出雲氣)筆架峰(在瑞金縣南/一十五里状)¶
　(如筆/架)寳盖峯(在瑞金縣西北二/十里状如傘盖)擢秀峯(在安逺縣/西北八十)¶
　(里宋眉山程子山紹興中自西掖謫出/安逺嘗寓山下僧院以擢秀名其庵)梅嶺(在寧都/縣北一)¶
　(百二十里漢閩越反武/帝令諸校屯梅嶺即此)嶇嶺(在信豐縣西北三千里/嶺顛有石石上有巨人)¶
　(跡/)馬祖巖(在府城東五里昔僧馬祖嘗棲此巖山鬼/為築垣馬祖曰學道不至為邪崇所測此)¶
　(非吾所居也遂棄去徃居龔公山李朴詩踏盡層巒/上小亭日華初泛曉烟青塵埃不到門常靜身世相)¶
　(忘性/自靈)羅田巖(在雩都縣南五里有流觴曲水宋周敦/頤詩聞有山巖即去尋亦躋雲外入松)¶
<pb:KR2k0008_WYG_058-6b>¶
　(林雖然未是洞中境/也勝人間名利心)需巖(在雩都縣南四十里宋王/鴻隠此巖工篆籕劉彛贈)¶
　(以詩曰冬寒夜憶王夫子獨坐需巖/治古書巖旁又有木犀巖&KR0636;虛巖)蕭帝巖(在㑹昌/縣南一)¶
　(百里相傳齊武帝初為贑縣令避兵/於此巖或云梁武帝㣲時讀書巖下)東龕巖(在興國/縣東北)¶
　(二十里唐鍾紹京讀書處前後有讀書巖試劍石靈/湖石舫石笋峯筆架山縤泉洞環鯉瀑布泉僧寺共)¶
　(號十/景)通天巖(有二一在府城西二十里有穴透山顛/王竒詩松蘿石室中清雅勝支公地靜)¶
　(無塵到山高有穴通一在龍南縣東北八里有/二洞一高廣通明一深不可測陽孝本隠於此)九日¶
　岡(在信豐縣治西其顛頗平可/坐百人九日人多登逰其上)仙女石(在府城北二/十五里有仙)¶
　(女祠蠶/者禱焉)螺亭石(在府城東七十里昔貧女採螺為業/暮宿此亭為衆螺嘬其肉死焉殯其)¶
<pb:KR2k0008_WYG_058-7a>¶
　(傍化為巨石螺殻無數宋蘇軾詩薄/暮漁樵人去盡碧溪青嶂遶螺亭)噴龍石(在府城/東八十)¶
　(里兩崖劔立飛淙由顛注/下為龍泓嵗旱禱雨有應)龍門石(在雩都縣西南一/十里相傳嵗大比)¶
　(或裂聲如雷則謂龍/門開必有登科者)貢水(漢志名湖漢水源出汀州/新樂山西經瑞金南入㑹)¶
　(昌北㑹雩都寧都興國信豐之水/流至府城東環城而北㑹于章水)章水(漢志名彭水/源出南安府)¶
　(聶都山流至府城西/環城而北㑹于貢水)贑水(在府城北章貢二水合而/為一故名北流至萬安縣)¶
　(其間為灘十八怪石多險宋余靖詩萬堆頑碧聳嶕/嶢壅遏江流氣勢驕鐵馬陣横秋戰苦水犀軍亂夜)¶
　(聲囂吕梁謾託莊篇險灧澦休誇蜀道/遥怒激波聲猶可避中傷榮路不相饒)䖍化水(在寧/都縣)¶
　(境舊䖍州及䖍化/縣皆以此為名)雩水(源出雩都縣之雩/山西南流入貢水)寧都水(源/出)¶
<pb:KR2k0008_WYG_058-7b>¶
　(寧都縣㑹散水篔簹曲陽黃沙長/樂五水流經雩都縣境入貢水)湘洪水(源出㑹昌/縣流經雩)¶
　(都縣入/貢水)綿水(在瑞金縣治東南二源一出汀州/白頭嶺一出陳石山合流入貢水)亷水¶
　(源出安逺縣㑹鳥田紫嶺欣山禮仁/上林諸水下流至㑹昌縣界入貢水)瀲水(在興國縣/東北一名)¶
　(平川㑹濊水黃/田水流入貢水)三江水(在龍南縣治後乃桃水渥水/亷水之㑹流經信豐入贑水)¶
　金沙井(在府治西北/水極清冽)三潮井(在府治南四里水日/三潮潮則溢井口)靈¶
　泉井(在府治東四里/烹茶味極佳)㢘泉(在府治東南四里劉宋元/嘉中一夕霹靂忽泉湧出)¶
　(時郡守以亷名故曰亷泉蘇軾詩水性故自/清不清或撓之亷者謂我亷何以此名為)獅子二泉¶
　(在府治前/通衢左右)温泉(有九在信豐者一在寧都者二在/安逺龍南者各三皆温如湯在寧)¶
<pb:KR2k0008_WYG_058-8a>¶
　(都者/尤熱)陸公泉(在瑞金縣治西南宋陸藻被召去留題泉/上有泉聲潄玉寒之句後人因名陸公)¶
　鳯凰池(在府治東南二里池中有石竹相傳嘗有鳯/棲其上宋郡守曽端伯脩譙門掘地得石有)¶
　(字其文云穿開獅子兩條泉九秀回流出/大官金鯽魚池賜金紫鳯凰池出貴公卿)金鯽池(在/府)¶
　(治東南二里宋守郡者相繼/浚之元末湮廢本朝復浚之)硯池(在贑縣學久塞本/朝宣德中復浚)¶
　瑞蓮池(在雩都縣治西池産異蓮其葉曰雙捲劒脊/其華曰雙頭叉髻三蕚二十四葉其實曰覆)¶
　(鍾金鋌移之他處輒類常/種俗傳雩山倒影所致)洗藥池(在興國縣治西北/治平觀晉葛洪過)¶
　(縣境見山林水秀遂結庵築壇鑿池洗藥留榮/偈曰洞隂泠泠風珮清清仙居永刼花木長)¶
土産金(雩都/縣出)銀(贑縣及㑹昌瑞金/縣出舊有塲久廢)鉛(寧都縣出/舊有塲)鐵　錫¶
<pb:KR2k0008_WYG_058-8b>¶
　(安逺/縣出)實竹　斑竹　白竹　茉莉　葛布　紵布¶
　石蜜(各縣/出)¶
公署贑州衛(在府治/東南)㑹昌守禦千戸所(在㑹昌/縣治東)信豐守¶
　禦千戸所(在信豐縣治西/北俱洪武中建)¶
學校贑州府學(在府治東南宋慶厯中建本/朝成化中徙建于景德寺基)贑縣學(在/府)¶
　(城内東南宋皇祐中建本朝/成化中遷建與府學並基)雩都縣學(在縣治東臯/門外舊紫陽)¶
　(觀基宋建於縣治東元徙/西北本朝正德初徙于此)信豐縣學(在縣治東南宋/建本朝正德中)¶
　(重/建)興國縣學(在縣治西北宋/建本朝重建)㑹昌縣學(在縣治東北/宋建舊在縣)¶
<pb:KR2k0008_WYG_058-9a>¶
　(治西北本/朝徙于此)安逺縣學(在縣治東宋建本/朝正德中重建)長寧縣學(在/縣)¶
　(治東本朝/萬厯初建)寧都縣學(在縣治西宋紹定間/建本朝𢎞治中重建)瑞金縣學¶
　(在縣治西宋建本/朝𢎞治中重建)龍南縣學(在縣治東南宋建本朝/洪武中併入府學正統)¶
　(六年/重建)石城縣學(在縣治西北五代唐建宋/徙縣治東本朝徙于此)定南縣學(在/縣)¶
　(治南本朝/萬厯初建)¶
書院濓溪書院(在贑縣治東三里周濓溪嘗/通判䖍州後人因建書院)先賢書院¶
　(在贑縣治東宋楊澹軒精舍故址/其門人尚書陳韡請於朝建之)安湖書院(在興國/縣東八)¶
　(十里宋縣令何/時建文天祥記)梅江書院(在寧都縣宋縣/令夙子興建)陽明書院¶
<pb:KR2k0008_WYG_058-9b>¶
　(在濓溪書院後王陽明嘗講道贑/城北遷去士人追懐因建書院)¶
宮室翠玊樓(在府治後宋郡守留正建取蘇軾詩/山為翠浪湧水作玉虹流之句以名)白鵲¶
　樓(在八境臺北蘇軾詩白鵲樓前翠作堆縈雲嶺/路若為開故人應在千里外不寄梅花逺信來)宣¶
　明樓(在府治前洪武初建/正統十二年重修)武寧樓(在贑州衛前/洪武初建)奎文¶
　閣(在府學内宋建以藏髙宗/御書名御書閣元改今名)尊經閣(在興國縣學内/宣德七年建以)¶
　(貯本朝頒降之/書祭酒胡儼記)愛蓮堂(在府治前臨方池宋通守羅/愿取周濓溪愛蓮之意為名)¶
　清獻堂(在府治内洪武初建宋趙清/獻公抃嘗守䖍州故取以名)議道堂(在府學/内宋紹)¶
　(聖中提點刑獄程筠建左為/松軒右為竹軒李朴為記)塵外亭(在馬祖巖形勢/最髙下瞰環城)¶
<pb:KR2k0008_WYG_058-10a>¶
　(如巨囿宋蘇軾詩楚山淡無塵贑水清可厲散策塵/外遊麾手謝斯世山髙惜人力十步輒一憩却立浮)¶
　(雲端俯視/萬井麗)御風亭(在府城西五里宋郡守曹/訓建本朝洪武初重修)凌雲亭¶
　(在金精山正統間建盖漢/女仙張麗英飛昇之所)鬱孤臺(在府治西南隆阜/鬱然孤起豋其上)¶
　(者如跨鼇背而升方壺臺莫知所始唐郡守李勉登/臨北望改名望闕宋郡守曽慥増創二臺南為鬱孤)¶
　(北為望闕趙抃詩羣峯鬱然起惟此山獨孤築臺山/之顛鬰孤名以呼蘇軾詩烟雲縹緲鬱孤臺積翠浮)¶
　(空雨半開想見之罘觀/海市絳宮明滅是蓬萊)章貢臺(在府治西北宋郡守/趙抃建據章貢二水)¶
　(之㑹慿高眺逺城北水光山色盡出乎几席履舄之/間形勝與鬰孤對峙而甲乙稱雄蘇軾詩濤頭寂寞)¶
　(打城還章貢臺前暮靄寒倦客/登臨無限意孤雲落日是長安)八境臺(在府治東北/蘇軾詩八境)¶
<pb:KR2k0008_WYG_058-10b>¶
　(見圖畫鬱孤如舊遊山為翠浪湧水作玉虹流日麗/崆峒曉風酣章貢秋丹青未變葉鱗甲欲生洲嵐氣)¶
　(昏城樹灘聲入市樓煙雲侵嶺路草木半炎州故/國千峯外髙臺十日留他年三宿處凖擬繫歸舟)¶
　魁星臺(在府學門/外宋建)萬壑臺(在安逺縣治内唐貞/觀中郡守路應建)鳯凰¶
　臺(在府内東隅龜岡/郡人周永有詩)熙熙臺(在寧都縣治南/百步遺址尚存)¶
闗梁中書橋(在府/城西)拱辰橋(在寧都/縣治北)¶
寺觀景德寺(在府城内東南隅劉宋建舊名/安天本朝成化中遷府學故基)慈雲寺(在/府)¶
　(城内東南隅唐/建舊名景德)崇福寺(在寧都縣治南/晉建舊名寳林)大乗寺(在興/國縣)¶
　(治西唐建舊名萬年/以上俱宋改今名)𤣥妙觀(在府治南本唐紫/極宮宋改為觀)玉虛¶
<pb:KR2k0008_WYG_058-11a>¶
　觀(在府城東二里唐建/名開元宋改今名)治平觀(在興國縣治西北晉/建即葛洪煉丹處)¶
祠廟江東廟(在府城外貢水東五里因名即宋嘉濟祠/其神秦時贑縣人姓石名固既殁為神後)¶
　(人因其靈應為著韻語百首第以為籖神/乗之以應人卜無不切中本朝宋濓有記)廣澤廟(在/儲)¶
　(潭山麓晉/咸和中建)潛靈廟(在崆峒山之陽山有靈/湫自宋以來旱禱多應)雩山廟(在/雩)¶
　(都縣北/五十里)開平忠武王廟(在府治南洪武中勅建祀常/開平遇春以其克城有功也)¶
　八先生祠(在府學西宋建祀周濓溪程明道伊川後/増胡五峯朱文公張南軒呂東萊後又増)¶
　(程珦為八/先生祠)三程先生祠(在興國縣學内宋建祀/宋程珦及其二子顥頤)萬公¶
　祠(在瑞金縣治北正德中建祀故知縣/萬公金以其率兵禦流賊亡于陣)¶
<pb:KR2k0008_WYG_058-11b>¶
陵墓漢髙帝祖墳(在寧都縣/之凌雲山)柴侯墓(在雩都縣東南/七十二里漢靈)¶
　(帝時有劉叔喬避地於此/卒𦵏焉俗呼為柴侯墓)都御史陳勉墓(在寧都縣/南景泰中)¶
　(勑/𦵏)尚書董越墓(在寧都河東/山梅江之濱)¶
古蹟雩都故縣(有二一在縣西北五里西漢建一/在縣東南大昌村陳永定間建)寧都¶
　故縣(有三一在縣治南五十里白鹿營呉建一在縣/治北陽田營晉建一在十二都徐觀之地劉宋)¶
　(建/)贑故縣(劉宋徙縣于贑水東梁又/徙贑水南唐始復舊治)石佛(在興國縣/大乗寺俗)¶
　(謂之飛來佛宋慶元中/寺燬惟佛座火不及)石塔(在信豐縣治北塔高九/層而無影影見則菑至)¶
　石龜(在興國縣之儒林鄉石圓如龜項背具備彷彿/八卦形象逐月隨斗杓旋轉土人疑其怪移置)¶
<pb:KR2k0008_WYG_058-12a>¶
　(他所翌日復歸其處/累驗皆然因時祀之)銅鐘(在興國縣大乗寺唐末鑄/宋紹興初一夕忽失之未)¶
　(幾有客言比者文潭漁者得一鐘鬻於天寳寺扣之/無聲僧詣天寳寺物色得之贖之不許乃相約曰扣)¶
　(之不鳴即非寺中物扣之鳴即寺中物也天寳僧/屢擊無聲大乗僧一擊即鳴遂載以歸至今尚存)¶
名宦唐張署(元和間䖍州刺史教人通經史正鄉/飲喪婚之禮吏民從化韓愈嘗稱之)路應¶
　(貞元初䖍州刺史鑿灘石以平/贑險陶甓以完郡城人咸德之)李渤(長慶間䖍州刺/史移税錢兑賦)¶
　(米廢冗役治湖水築/堤七百步民不病涉)宋楊澈(䖍州通判時郭載興擁/兵自固澈獨趍其壘諭)¶
　(以威信即/委符聴命)陳希亮(天聖間知雩都縣清勁節介有巫/覡嵗斂民財以禳火訛言有緋衣)¶
　(三老人行火希亮禁之火亦不作毁/滛祠數百區勒巫為農者七十家)余良肱(知䖍州/士大夫)¶
<pb:KR2k0008_WYG_058-12b>¶
　(死嶺外者喪車自䖍出多弱子寡婦良肱/悉力振䕶孤女無所依者出奉錢嫁之)程戡(通判/䖍州)¶
　(州人有殺母暮夜置尸仇人之門以/誣仇者獄已具戡獨辨之正其罪)程珦(知興國縣/縣素難治)¶
　(珦在邑幾二年而獄空者嵗餘狡民善為古劵/契田訟最難辯珦訊之不十數語盡得其情)余靖¶
　(在贑縣尉後復知/䖍州所至有惠愛)孔宗翰(知䖍州州城濵章貢兩江/嵗為水齧宗翰伐石為址)¶
　(治鐵固之由是/屹然詔書褒美)趙抃(嘉祐間知䖍州召戒諸縣令使/人自為治令皆喜争盡力獄屢)¶
　(空改脩鹽法疏鑿贑石民賴其利造舟百/艘以給二廣諸郡仕宦殁而不能歸者)周敦頤(通/判)¶
　(䖍州薄於徼福而厚於得民菲於奉身而燕及惸嫠/守趙抃熟視其所為執其手曰今而後乃知周茂叔)¶
　(也/)沈希顔(嘉祐間知雩都縣公宇後妖禽夜啼希顔/書其木云此處離朝路幾千為官不取一)¶
<pb:KR2k0008_WYG_058-13a>¶
　(文錢平生不養無情鳥遮莫妖禽夜哭天/詰旦禽去治縣三年灾沴不生百廢具興)蔡挺(䖍州/推官)¶
　(後提舉䖍州鹽時鹽賊為州縣害挺諭所部使首納/器甲原其罪簡僚吏至淮轉新鹽明殿賞以官數之)¶
　(餘畀之於是盜黨/破散宿弊遂絶)陳從易(知䖍州㑹歳大飢有持杖/盜取民榖者請一切减死)¶
　(論凡生者/千餘人)劉彛(熙寧間知䖍州嵗歉民多棄子彛榜/通衢召人収養日給廣恵倉米二升)¶
　(又推行於縣鎮故一境無夭/閼有甘露瑞蓮瑞粟之應)李大有(知䖍州金人南/伐召募得五千)¶
　(人鼓行而前淮甸歌云天下奸/臣皆守室䖍州太守獨勤王)趙善繼(嘗領州事以/興學宣化為)¶
　(先務閭閻靡然成俗/人安士業訟牒希簡)雷孚(通判贑州齊術亂後縁坐/三千人郡將李耕欲盡處)¶
　(以死孚力争曰茶冦術黨也若土人/則脅從耳耕悟止㦲其黨餘盡釋之)洪邁(乾道間知/贑州起學)¶
<pb:KR2k0008_WYG_058-13b>¶
　(宮造浮梁士民安之嵗飢贑適中熟邁移粟濟隣/郡僚属有諫止者邁笑曰秦越瘠肥臣子義邪)留¶
　正(淳熙間知贑州㤙惠並著嘗奏减上/供米不報及為相蠲一萬八千石)陳孔碩(嘉定/間知)¶
　(贑州抑强扶弱子惠小民貢水濵居民堰舟作/堆阻平為險嘗壊舟楫孔碩盡除之人賴其利)何時¶
　(咸淳間知興國縣以衣錦鄉山長谷荒民甚梗/化乃設安湖書院以訓是鄉子弟其俗遂革)文天¶
　祥(宋末知贑州元兵渡江詔天下勤王天祥捧詔流/涕發郡中豪傑萬餘人赴之其友止之天祥曰吾)¶
　(非不知苐國家有急以身狥之庶忠臣義士有/聞風而起者於是盡以家貲為軍費提兵而徃)元楊¶
　景行(㑹昌州判官其民素汲於河以茅覆屋故多疾/癘火災景行教民穿井以飲陶瓦以屋民始獲)¶
　(安乃創學舍禮師儒勸民斥/腴田以膳士絃誦之聲遂盛)本朝莊濟翁(洪武四年/知寧都縣)¶
<pb:KR2k0008_WYG_058-14a>¶
　(勸農興學雖閭巷小學師生亦令朔望赴邑庠講解/所習逺近聞風而化又懲豪猾均賦役脩陂堰造梅)¶
　(川橋民/感其惠)陳大本(洪武間為府同知撫民以寛臨吏以/莊應務以敏政聲昭著尋陞知府吏)¶
　(民熟其化雖公務煩㨿凡所號/令無違誤者故事不勞而集)許庸(永樂初知㑹昌/縣涖政公勤庭)¶
　(無滯訟遇事功浩大貪者驗丁役力富者驗實供需/民多樂於趨事邑無異議在任八年脩學舍勵生徒)¶
　(積年逃卒皆聞風自首/及去任民皆思慕焉)李素(宣德間知贑縣得古循/良牧民體民咸愛戴疏)¶
　(之當道保留二十餘/年後以憂去省志)鄭暹(正統初贑州府通判涖事/有聲未幾盜起躬率民兵)¶
　(保障郡幸無虞當道以/聞陞知府以憂去省志)黃振(正統初知安逺縣慈祥/愷悌喜怒不形在任九)¶
　(載人愛戴/之省志)黃恭(正統間由舉人知贑州府興學校勸/農桑尋以艱去十邑士民列狀保留)¶
<pb:KR2k0008_WYG_058-14b>¶
　(不克人至今/思之省志)陳璉(正統初知興國縣清勤不懈寓政/以思後以内艱去民懐其德俟服)¶
　(闋請于朝再任/三載而去省志)阮衍(正統間知瑞金縣時流賊之後/官兵繼擾衍立法防制兵不敢)¶
　(犯撫瘡痍招流亡/民懐其惠省志)林純(正統間掌興國教有學行嚴/教規講論或至夜分邑士禮)¶
　(經有傳自純始尋卒門/人悲慕立祠祀之省志)李璡(由進士知贑州府興學/勸農有善政時郡罹大)¶
　(水且疫盛璡竭力賑濟全活甚衆未幾閩廣流賊犯/境璡率兵敗之再合再敗之躬冒矢石民賴以安至)¶
　(今感仰不/置省志)蕭永秀(天順間任石城教諭學問該博勤/教誨每深夜歴課講讀携茗粥餉)¶
　(之士賴成就/者甚衆省志)姜璉(成化中贑州府知府明達剛果識/大體剪奸豪植良善脩學校嚴教)¶
　(育防冦盜益民之績甚著/後以憂去民思慕之省志)王廷珪(成化中同知贑州/府事諳達政體時)¶
<pb:KR2k0008_WYG_058-15a>¶
　(流賊犯境統率民兵奮力追逐以援不/及竟死焉事聞詔贈官秩録其子省志)楊友諒(成化/間知)¶
　(龍南縣性素忠實政務老成民咸樂之㑹司府又檄/覈田升科友諒仗義執言力為分辨考課促裝民遮)¶
　(道攀戀特留一革/履以慰去思省志)平世用(𢎞治間知寧都縣興學校/均徭役除盜賊訟理政平)¶
　(士民愛戴以/内艱去省志)王天與(正德間寧都知縣居官亷勤大/有德政豪右不敢肆凌至市俗)¶
　(賭愽者悉為所化值逆濠之變率師勤王竟死/于難邑士人哀慕塑像祀于學宮名宦祠省志)¶
流寓王學古(本交趾人正統間知信豐縣亷介寛厚嘗/招徠蠻洞列為編氓以功陞授六品致仕)¶
　(遂家于/信豐)¶
人物唐鍾紹京(贑縣人繇十世孫性孝童㓜時嘗得𤓰/果不敢先食以奉二親工書號小鍾以)¶
<pb:KR2k0008_WYG_058-15b>¶
　(繇為大鍾也從唐𤣥宗平/内難累進中書令越國公)賴棐(雩都人七嵗能文弱/冠通九經百氏乾元)¶
　(中舉進士拜崇/文館校書郎)謝肇(興國人唐末與父帥義兵征蠻/功第一後又經制容管叛卒止)¶
　(誅元惡脅從罔治逆/黨遂平優詔獎諭)五代衷愉(寧都人本哀姓仕南/唐改姓衷官至檢校)¶
　(禮部尚書南唐降宋去官歸山/野服黃冠以琴書泉石自娯)宋王竒(贑縣人少為/縣吏令題鴈)¶
　(詩於屏云隻隻衘蘆背曉霜盡隨鴛鷺立寒塘竒宻/續曰晚來漁棹驚飛去書破遥天字一行令竒之因)¶
　(激使學後逰京師真宗偶見其所作詩召見賜第竒/作詩云不拜春官為座主親逢天子作門生官至殿)¶
　(中侍/御史)陳炳(贑縣人結廬崆峒山躬耕求志與學者琢/磨俱成雅器有文權十卷白雲編二十卷)¶
　(包拯嘗師事之誌其墓曰文髙表/世學優入聖靜退不競深中篤行)黎仲吉(寧都人端/重該愽天)¶
<pb:KR2k0008_WYG_058-16a>¶
　(禧中叩閽言事丁謂惡其不附已授洪州文學謂罷/相召對辭以疾授袁州戸曹尋解職歸隠稱方外髙)¶
　(人/)盧世豪(贑縣人天聖中母殁廬墓簁土為墳廬中/泉湧一虎為守視有巨蛇入墳俄震死縣)¶
　(令陳廷揭/其事於石)温革(石城人寳元中上書願納家貲盡市/國子監書得請歸創講堂開義學逺)¶
　(近之士多就教育/鄉俗陶其善化)王鴻(雩都人博學工篆𨽻草書皇/祐中試南宫不利遂歸隠嘗)¶
　(為米囷銘曰夫竊人之食而不任其事又騷然而為/害者鼠也暴人之物而不知有畏又肆然而不足者)¶
　(虎也吾暴而不忍為虎竊而不/忍為鼠寧守斯廪以安吾處)孫立節(寧都人祖長/孺真宗朝知)¶
　(潯州政尚仁恕立節七嵗能詩學問淹貫任為桂州/節度判官辨寃獄十二人得不死子勰勴皆從蘇軾)¶
　(遊勰有父風以勁直聞/勴隠居臺府數薦不起)李潛(興國縣人志識警抜治/平中第進士仕為洪州)¶
<pb:KR2k0008_WYG_058-16b>¶
　(司理㕘軍性孝丁父憂終喪足不至私室歴官知蘄/州初如京師其子弟請貫開封籍取應潛不許曰欲)¶
　(求事君而先欺君可乎其後三子連/中進士弟渾及渾子存皆有時望)劉炳(贑縣人治/平中與弟)¶
　(景繼登進士俱為郎時唐介以言張堯佐貶嶺表炳/兄弟餞以詩遂得罪免官景子敏材為廣東提點刑)¶
　(獄以/亷稱)曾凖(贑州人嘉祐間進士知公安縣火燔民居/凖以身叩之風反滅火復通判臨江明慎)¶
　(刑獄芝草生圜扉或勸以獻凖抑/之長子楙少頴悟官至吏部尚書)陽孝本(贑縣人學/愽行髙隠)¶
　(於城西通天巖凡二十年一時名士多從之游蘇軾/為號曰玉巖居士贊其真曰道不二德不孤無人所)¶
　(有有人所無崇寧中舉八行累官國子博士以直秘/閻歸老時李存亦以髙年掛冠日與觴詠號崆峒二)¶
　(老/)劉鵬(瑞金人元豐間進士為諌議大夫值蔡京用/事連疏論之子舉䕫靖康初陷於敵死之)¶
<pb:KR2k0008_WYG_058-17a>¶
　鍾伷(龍南人紹京之後元豐間舉進士知桂陽縣考/課第一通判宜州招諭蠻冦多順從者進帥桂)¶
　(林性至孝喪父盡哀有羣烏/鳴於墓人名其廬曰感烏堂)尹天民(㑹昌人為太學/博士出知果州)¶
　(相如縣時王黼得政黼舊在太學乃天民所𨽻齋生/也有强天民謁黼者天民笑曰見王丞相豈不得好)¶
　(官但恐為顔閔所笑後/除侍講不就清議髙之)唐稷(雩都人政和間登進士/授樞宻院編修官自號)¶
　(硯岡居士有硯岡居/士集胡銓誌其墓)李朴(潛子紹聖初進士仕為西/京國子監教授以嘗言孟)¶
　(后不當廢事勒停尋以陳瓘薦徽宗召對首言士大/夫從王氏學敗壊心術朴性鯁直操履勁特天下高)¶
　(其名靖康初累遷祭酒髙宗召為秘/書監未至而卒有章貢集二十卷)曾開(凖次子崇/寧進士厯)¶
　(官至禮部侍郎秦檜主和議開抗疏力爭忤檜出知/徽州尋裭職後復袐閣脩撰卒開嘗師游酢友劉安)¶
<pb:KR2k0008_WYG_058-17b>¶
　(世故立朝遇事臨/大節而不可奪)陳敏(石城人父皓有才武建炎末/以破贑賊功補官至承信郎)¶
　(敏精騎射擢閤門祗候時閩地多冦敏分兵扼要害/盗發輒獲累功封武功縣男髙宗見其狀貌魁岸除)¶
　(破敵軍統制嘗駐兵髙郵/屢敗金人終光州觀察使)曾幾(開弟㓜有識度事親/孝紹興間歴官浙西)¶
　(提刑秦檜怒開幾亦罷及檜死起知台州尋授秘書/少監脩寳訓書成權禮部侍郎卒諡文清幾為文純)¶
　(正詩尤工有/集五十卷)王質(興國人博學能文著論五十篇言/厯代君臣治亂謂之朴論紹興末)¶
　(舉進士孝宗時上書言和戰守之計後為樞宻院編/脩官虞允文薦其鯁亮不回可為正言時中貴用事)¶
　(隂沮之遂奉祠/山居絶意禄仕)曾興宗(寧都人篤志為已之學自號/唯庵冠婚喪祭一用古禮朱)¶
　(熹嘗稱之偽學之禁興學者諱名其師興宗執/禮益勤勵志益苦孫原一原郕俱博學工詩)李謙¶
<pb:KR2k0008_WYG_058-18a>¶
　(朴從孫父珙行義脩潔經典該通賜號養素處士謙/咸淳間舉進士為安福縣尉獲盗不願受賞後為浙)¶
　(東提舉值嵗飢賑濟活/人甚多官至左司郎中)陳繼周(寧都人淳祐中厯知/衡陽縣遂從文天祥)¶
　(勤王甚有方略及元兵已下贑繼周蟄兵於農將以/有為贑州總管先事襲繼周父子殺之贈敷文閣待)¶
　(制謐忠節次子榘從/天祥攻江西病死)尹玊(寧都人以捕盗功為贑州/三砦巡檢從文天祥勤王)¶
　(拒元兵戰于伍牧軍敗諸將皆遁惟玉殘軍五百/殊死戰援絶力屈死之贈濠州團練使官其二子)陳¶
　子敬(贑人以貲雄鄉里嘗從文天祥遊天祥開閫汀/州子敬募集民兵屯皂口據下流及天祥攻贑)¶
　(子敬與合謀忠效甚著空坑兵敗/復聚兵屯黃塘砦連結山砦不降)元廖人俊(寧都人/元初父)¶
　(死於冦母亦被虜人俊七嵗與祖母居既長誓求父/骨得於叢塜間又徃北方求母聞在滄州至則已死)¶
<pb:KR2k0008_WYG_058-18b>¶
　(欲貿骨歸葬異父弟不許遂刻母/像而還合葬焉呉澂有文記其實)蕭士贇(贑人自/㓜潛心)¶
　(篤學尤愛李白詩反復/吟誦為分類補註行世)本朝陳勉(寧都人永樂初進/士擢監察御史為)¶
　(人清慎端方洪熙初陞都察院右副都御/史尋遷南京右都御史致仕卒賜𦵏祭)李旭(贑縣/人永)¶
　(樂中由太學生擢監察御史激揚有聲超遷山東/按察使尋陞湖廣左布政使惠政及人致仕卒)黃¶
　德潤(信豐人正統末進士時英廟北征有内侍潛為/敵謀者德潤知而格殺于庭拜武選主事有武)¶
　(臣納賂求遷秩德潤抗疏劾之平生亷介方剛門無/私謁病革以家禮授子震曰其以此治吾喪無作佛)¶
　(事以壊家/法省志)董越(寧都人性雅飭博學善文成化己丑/進士及第累官翰林學士南京工部)¶
　(尚書嘗典㑹試文衡所取多人奉使朝鮮著朝/鮮賦清介端謹館閣推重卒諡文僖省志)袁慶¶
<pb:KR2k0008_WYG_058-19a>¶
　祥(雩都人成化中進士累官廣東僉事在國學建言/五事所指斥皆人難言者歴官有聲性剛正寡合)¶
　(謝事歸隠龍溪/好學忘倦省志)丁積(寧都人成化中進士授新㑹知/縣毁滛詞杜私謁綽有善政卒)¶
　(于官民為立祠陳白沙哭之以詩/云有廟旌遺愛無錢返故鄉省志)胡易(寧都人𢎞治/初進士授給)¶
　(事中立朝敢言風采凛然所著/有易經淵源學者宗之省志)¶
列女劉氏(石城呉村人及笄父母許蔡氏未歸而蔡淪/替再許呉氏既納采而吴又卒父母復欲與)¶
　(蔡女曰許呉已負蔡從蔡又負吳且何面目見蔡乎/恐父母廹之一夕溺水死莫詳何代但祠廟尚存省)¶
　(志/)袁氏(雩都人李崇仁妻年二十適崇仁明年夫故/遺腹生子時姑年八十袁奉養盡誠洪武中)¶
　(旌其門曰/貞節省志)陳氏(寧都廖國器妻少婺節守矢不二心/後值冦亂子死婦被擄陳育㓜孫人)¶
<pb:KR2k0008_WYG_058-19b>¶
　(俊愛不忘教人俊長能孝養陳氏安之年九/十餘有司上其事詔旌其門仍賜粟帛省志)謝氏(贑/縣)¶
　(劉辛二妻年二十九夫亡遺腹生子舅姑衰老家無/餘貲謝躬織以具養殯𦵏舅姑以禮撫遺孤底于成)¶
　(洪武中事聞/旌表省志)歐陽氏(贑縣劉德潤妻年二十餘夫亡/遺一子玊輝先是玊輝曾祖母)¶
　(廖祖母蕭相繼婺居至歐陽凡三世清節危操後先/一轍歐陽茹辛飡苦養姑教子孝慈尤著洪武末旌)¶
　(表時稱三節/世家省志)劉氏(贑縣朱宗文妻年二十八婺居撫/遺孤顯後顯領鄉薦授石城訓導)¶
　(亦遵母訓克稱職焉永樂/中事聞得賜旌表省志)管氏(雩都呉孔暉妻年十/五適孔暉未期孔暉)¶
　(卒得遺腹子秉珪管矢心不二善養/其姑事聞𢎞治庚戌旌表其門省志)葉氏(信豐人黃/信義妻年)¶
　(二十五夫亡無子孀居砥節事/聞詔旌表之卒年七十七省志)羅氏(興國人呂若履/妻年二十二婺)¶
<pb:KR2k0008_WYG_058-20a>¶
　(居善養姑安之撫二孤引掖以成矢/心勵節終始不渝卒年七十七省志)¶
仙釋曾文辿(雩都人天文纎緯黃庭内景之書靡所不/究而地理尤精梁貞明間逰至袁州府萬)¶
　(載縣愛其縣北西山之丘謂其徒曰死𦵏我于此及/卒遂𦵏其地後其徒在豫章忽見之駭而歸啓其墳)¶
　(無有/也)劉淵然(贑人師事趙原陽於金精山得授諸階/符籙及金火大丹之訣久之靈應響荅)¶
　(洪武癸酉召至京賜號高道寵賚殊厚洪熙初封真/人賜二品銀章領天下道教卒年八十二比入斂凡)¶
　(七日端/坐如生)¶
　　南安府(東至贑州府贑縣界二百一十里西至廣/東韶州府仁化縣界一百八十里南至廣)¶
　　　(東南雄府保昌縣界二十里北至吉安府龍泉/縣界二百八十里自府治至南京三千二百一)¶
<pb:KR2k0008_WYG_058-20b>¶
　　　(十里至京師六千/六百六十五里)¶
　　　(糧二萬/石零)¶
建置沿革禹貢揚州之域天文斗分野春秋属吳戰國¶
　属楚秦属九江郡漢為豫章郡贑南壄二縣地晉為¶
　南康縣地隋属䖍州唐因之宋初置南安軍治大庾¶
　縣割䖍州之南康上猶二縣來属𨽻江南西路元改¶
　置南安路本朝改為南安府領縣四¶
　大庾縣(附郭本漢南壄縣地武帝遣將軍庾勝討南/越築城於此因名大庾晉為南康縣地隋立)¶
<pb:KR2k0008_WYG_058-21a>¶
　(大庾鎮唐神龍初陞為縣属䖍州宋為南/安軍治元仍舊本朝因之編户十六里)南康縣(在/府)¶
　(城東北一百六十里本漢贑縣地三國呉置南安縣/晉太康間改南康縣属南康郡劉宋以後因之隋初)¶
　(属䖍州大業初復為南康郡之属縣唐属䖍州宋/属南安軍元仍舊本朝因之編户三十一里)上¶
　猶縣(在府城東北二百里本漢南康縣地唐天祐中/楊呉析置上猶場以地有猶水故名南唐陞為)¶
　(縣宋嘉定中改曰南安屬南安軍元又改/曰永清本朝復改為上猶縣編戸七里)崇義縣(在/府)¶
　(城東北一百里本上猶縣地先是輋人哨聚為亂于/此正德末王都御史削平之奏割大庾南康上猶三)¶
　(縣里地分立為崇/義縣編户六里)¶
郡名横浦(以郡城大江自西流/東横繞南岸故名)¶
<pb:KR2k0008_WYG_058-21b>¶
形勝交廣襟喉(南安志橫浦有闗大庾有/嶺通道交廣此其襟喉)南扼交廣西¶
　距湖湘(宋范大用/生祠記)㨿江西上流接南荒之境(宋蘇軾/軍學記)¶
　當五嶺最東(輿地廣記軍有大庾/嶺當五嶺之最東者)南迫東廣西帶郴¶
　桂(元劉尚友/上猶學記)控廣引閩(元總管府治記南安為江西/要郡南控廣引閩西接郴桂)¶
　(深山長谷/隣亘谿洞)¶
風俗文物之盛與閩蜀等(宋蘇軾/軍學記)民氣淳古　士果而¶
　義民直而剛(俱元劉尚友/上猶縣學記)民貧多訟(南安軍/學記)¶
山川東山(在府城東南隔江/一里山勢特起)榖山(在府城東髙千丈上/有石頂圓盖如人形)¶
<pb:KR2k0008_WYG_058-22a>¶
　(及有池産/五色魚)金蓮山(在府城北三里諸/峯連接状若蓮花)寳珠山(在府城/西三里)¶
　(形圓/如珠)西華山(在府城西五/里髙聳連亘)玉枕山(在府城北七里以/形似名乃郡之主)¶
　(山/也)峒山(在府城北一十八里上有泉出/石隙瀑流數尋下匯為澄潭)南源山(在府/城西)¶
　(北七十五里巖崖髙峻飛瀑/百丈其下湫潭深不可測)聶都山(在府城西南一/百二十里相傳)¶
　(昔有聶姓者開都以居民故名其山/出礬山海經云聶都之山諸水出焉)旭山(在南康縣/治北盖縣)¶
　(之主山也山形髙峙日出則先照之故名一名九日/嶺宋宰相陳升之父魏公來主縣簿夢山神來謁已)¶
　(而生升之初名旭後/避神宗諱改名升之)南臺山(在南康縣南五里上有/三岩可坐十餘人俗呼)¶
　(南/岩)晝錦山(在南康縣西北一百里/髙百餘丈周盤三十里)石君山(在南康縣/泥水口三)¶
<pb:KR2k0008_WYG_058-22b>¶
　(石形甚似人居中者為/君左曰夫人右曰女郎)雲主山(在南康縣南一百六/十里髙可數百丈形)¶
　(如飛驥故又名馬山上有仙巖巖/前有仙池四時澄澈旱潦不増減)羊嶺山(在南康縣/北三百里)¶
　(綿亘百餘里山頂有浮屠相傳唐有郭禪師者居之/下山或騎虎豹後以禱雨弗應積薪自焚火然而雨)¶
　(隨至人見其烈焰中/冉冉而去因祠祀之)蓮花山(在羊嶺山之西三峯狀/如蓮花上有仙巖巖前)¶
　(有仙橋橋下瀑布千尺/瀉於石竇不知所徃)巽山(在上猶縣治東相傳邑/人有登科者則山下石)¶
　(嶂必生/光彩)龍鳯山(在上猶縣西北二里縣之/主山也有龍飛鳯舞之狀)南山(在上/猶縣)¶
　(南三里俗有山生角/之䜟故建塔其上)方山(在上猶縣南三/里形如覆斗)書山(在上/猶縣)¶
　(西八十里形如書櫃一/名大傅山出巨木美材)天柱峰(在府城東北四里峯/巒髙聳參天如柱俗)¶
<pb:KR2k0008_WYG_058-23a>¶
　(云此峯上應紫㣲/星冦至不能為患)五指峰(在府城東五里五峯聮属/清秀可愛又名五馬峯)¶
　雙秀峰(在府城北二十里兩峯尖聳如馬耳然舊名/丫山山上有石石有巨人跡宋李宋臣詩秀)¶
　(峰雙拱背庾/嶺獨當眸)獨秀峯(在南康縣東南二十五里舊名/雞籠山一峯挿雲髙百餘丈宋)¶
　(蘇軾南遷更是名賦詩云倚天巉絶玉浮圖肯與/彭郎作小姑獨秀江南知有意要三二别四方壺)筆¶
　架峰(在上猶縣西一百二十/里三峯並列狀如筆架)齊雲峯(在上猶縣西一/百五十里勢千)¶
　(雲霄宋謝允昌/嘗讀書於此)大庾嶺(在府城西南二十五里磅礴/髙聳南接南雄初嶺路峻阻)¶
　(唐張九齡開鑿新路兩壁峭立中塗坦夷其上多梅/又名梅嶺嶺表有闗曰梅闗置官兵守之或傳梅福)¶
　(嘗隠於此嶺上有寺有婦人題云妾㓜侍父任英州/司冦既代還以大庾有梅嶺之名而反無梅遂植三)¶
<pb:KR2k0008_WYG_058-23b>¶
　(十本于道因題詩云英江今日掌刑回上得梅/山不見梅輟俸買將三十本清香留與雪中開)小梅¶
　嶺(在上猶縣北三十里相傳漢梅/福煉丹於此今井竈祠址尚存)五龜岡(在府城北/五里五阜)¶
　(相並偃/伏如龜)月子岡(在府城東五/里狀如半月)青龍岡(在府城東北四/十里昔有青龍)¶
　(見其上寰宇記云/有陳蕃子孫墓)仙鶴巖(在府城西南八十里舊名/石室有井深不可測神龍)¶
　(所居相傳昔有人溷此井龍化雙鶴飛/去後里中有至人鶴復來歸因改今名)蜈蚣峽(在上/猶縣)¶
　嫦娥嶂(在府城南一十五里盖郡之朝山傑出羣山/之表相傳葛仙翁嘗煉丹於此有石臼存焉)¶
　猶石嶂(在上猶縣北二十里聳拔中峙羣山拱揖其/顛冇池深不可測旱輒禱馬又有月巖穴圓)¶
　(如月經數十/尺表裏不隔)浮石(在南康縣西三十五里形如覆鍾/水環其外宋蘇軾詩浮石已乾霜)¶
<pb:KR2k0008_WYG_058-24a>¶
　(後/水)巾子石(在南康縣北三百里有巖可容/五十餘人泉出巖畔四時不竭)香鑪石(在/上)¶
　(猶縣西三里屹立/水中形如香鑪)笋石(在上猶縣西三百里有大/笋小笋二石峙立若笋)章¶
　江(源出大庾縣之聶都山經南康/縣治東流㑹貢水而為贑江)南江(在府城南門/外源出聶都)¶
　(山流經城南迤邐入章/水一名橫江又名橫浦)大沙河(在府城南一十里東/流經東山麓入章江)¶
　南源水(在府城西北七十餘里源/出南源山下流入章江)凉熱水(在府城西/一百五十)¶
　(里水源一温一冷熱水池圍二丈/餘深尺餘流四步合凉水東流)南壄水(在南康縣/治西一名)¶
　(桃水下流合蓮/塘水入章江)封侯水(在南康縣封侯里淺不/通舟西南入凉熱水)禽水¶
　(在南康縣治西北源出禽/山東流至南壄口入章江)巽水(源發南康縣西南經/縣學巽維下㑹于章)¶
<pb:KR2k0008_WYG_058-24b>¶
　(江/)西符水(在南康縣北二百里東/流至南壄口入章江)猶水(在上猶縣治/東源出湖廣)¶
　(郴州桂陽縣流經縣南又/東流至南康縣界入章江)縣前水(在上猶縣治南源/發自縣西㑹北勝)¶
　(水横水禮信水料水稍水/流經縣前下入南壄水)九十九曲水(源發上猶縣/東北四十里)¶
　(西南流合縣水入章江/其灣曲九十九故名)和溪(源發府城東北三十里/東流經和溪村入章江)¶
　蕉溪(源發南康縣西三十五里流至浮石/入章江宋蘇軾詩蕉溪間試雨前茶)魚目井(有/二)¶
　(一在府城内西一在府城外西雖旱不/竭舊云南安城乃魚城此二井即魚目)龜泉井(在府/城西)¶
　(寳界寺舊傳掘井及泉下/有石龜泉從龜雙目出)丹井(在南康縣治西相傳/昔吕洞賔曾棄丹于)¶
　(此/)蘇步井(在南康縣治東大旱不/涸宋蘇軾嘗經此故名)大隂井(在上猶縣/治東南其)¶
<pb:KR2k0008_WYG_058-25a>¶
　(水甘冽飲之/可愈瘴癘)湛泉(在府治東其泉有二左圓右方皆/以石甃圓者徑尺餘方者徑一尋)¶
　(四時/湛然)卓錫泉(在大庾嶺相傳唐僧盧能自黃梅縣傳/衣缽之曹溪五百僧追奪之至大庾嶺)¶
　(渴甚能以錫卓石泉湧清冷甘/美衆駭而退泉之右有放鉢石)霹靂泉(在大庾縣相/傳宋時大旱)¶
　(有僧致禱一夕大雷/雨泉出於竇故名)湧水泉(在府城西南四十里永/樂間居民忽見四山潤)¶
　(澤雲霧䑃朧因徃視之則/清泉湧出可溉田數十畆)温冷泉(在上猶縣西八十/里泉自山溢達于)¶
　(江濵瀦而為/二一温一冷)壽龜池(在南康縣治南/中有石似龜)天池(在小梅嶺/之顛相傳)¶
　(漢梅福煉/丹之所)通陂(在大庾縣又各縣/皆有陂溉田甚溥)¶
土産箭竹　扁竹　仙茅(俱大庾/縣出)茶磨(在上猶縣出以/石門山石為之)¶
<pb:KR2k0008_WYG_058-25b>¶
　(蒼䃜縝宻以磨盤與輪同璞者為佳脉紅如線極鮮/明者最難得土人以白脉者為銀線黃脉者為金線)¶
　(云/)錫(大庾縣/出今無)¶
公署南安守禦千戸所(在府治西洪武/二十四年建)¶
學校南安府學(在府城東門外宋淳化間建祥符間遷/於府治南熙寧間復遷舊址宋蘇軾及)¶
　(元劉岳申俱有記本朝洪武十年/重脩正統初併大庾縣學入焉)南康縣學(舊在縣/治東南)¶
　(宋景祐間遷于縣治東北建中/靖國間復遷于此本朝更新之)上猶縣學(在縣治西/宋紹興間)¶
　(建于縣治東南淳熙間遷於/此本朝洪武十五年重建)崇義縣學(在縣治東/正德間建)¶
書院道源書院(在府學東宋淳熙間建賜今/額祀周敦頤配以程顥程頤)大傅書院¶
<pb:KR2k0008_WYG_058-26a>¶
　(在上猶縣西一百里宋淳祐間知軍陸鎮請建鄉學/於禮信鄉設山長教授賜名大傅以其鄉有大傅山)¶
　(故/名)山堂書院(在府城東北四十里常樂里元至元間/里人王邦叔以乳源尉侍親於家因闢)¶
　(書塾以訓其家及里之子弟滕王霄/扁今名髙若鳯劉山立劉倬皆有記)¶
宮室江山佳麗樓(在府南/城上)雲章閣(在府學東宋淳熙間/建以貯經籍理宗賜)¶
　(額/)聮瑞堂(在府治東按察分司内宋紹興間通/判邵拱建以三見池蓮並花故名)桂華¶
　堂(在府治宋守李聞/之建舊有古桂)尊道堂(在府學宋/米芾書扁)頌僖堂(在府/學宋)¶
　(知軍管銃増脩學舍士民德/之立生祠於學宮扁曰頌僖)旭山亭(在南康縣治北/宋建本朝宣德)¶
　(間重/脩)面面亭(在府治内宋紹興間郡守趙衍之建/取唐韓愈詩面面㸔芙蓉之句為名)揖¶
<pb:KR2k0008_WYG_058-26b>¶
　秀亭(在府治内雙秀諸峯拱揖于/前宋淳熙間郡守李大正建)緑隂亭(在府城内/宋郡守李)¶
　(夷庚建亭之側有池池右竹樹森列王奇詩剏得幽/亭近嶺梅緑隂名好稱仙才四邊山色簷頭出一帶)¶
　(泉聲竹/襄來)清虛亭(在府治内宋大中祥/符中知軍嚴肅建)拂雲亭(在上猶/縣聖濟)¶
　(院楝宇壯麗/甲諸蘭若)光風霽月亭(在府學本朝建以舊有宋/朱熹書光風霽月四字遂)¶
　(移扁/其上)超然臺(在府城内宋建/下有池多花木)堠獅臺(在府城鐵崗北/亦名侯使臺)¶
　陳公臺(在南康縣治内宋相陳升之父為主簿時以/石甃成建亭其上扁曰翆微紹興中邑宰劉)¶
　(將之易/今名)皇仙臺(在南康縣治北相傳有皇甫/道人於此脩煉成仙故名)吟風弄¶
　月臺(在府治東/成化中建)擬星臺(在郡西翰林楊慎命名/都御史王守仁書額)玉潭¶
<pb:KR2k0008_WYG_058-27a>¶
　館(在南康縣/北三十里)銀渡館(在南康縣西三十里/二館俱宋寶祐間建)瑞露軒(在/南)¶
　(康縣治宋縣令陳廷傑有善/政甘露降於古松因以名軒)¶
闗梁梅闗(在大庾嶺舊植柱揭名以分江廣之境宋章/頴詩兩州西北䕶梅闗盡日人行石壁間)¶
　横浦闗(在府城西南三十里舊記漢將軍楊僕討呂/嘉出豫章下横浦即此處闗外頗峻絶闗内)¶
　(曠谷可容寨柵疑即古入闗之故/路及張九齡開鑒庾嶺此闗廼廢)三橋(在府城北宋/嘉定間郡守)¶
　(劉强/學建)平政橋(在府城西舊名横浦橋元至正間/建改今名取君子平其政之義)唐江¶
　橋(在南康縣北四十里宋乾道間上猶縣人劉權仕/于贑經此建石橋景定間權孫雷奮霆奮重脩元)¶
　(延祐間霆奮子文卿/重建鄉人皆為立碑)神橋(在上猶縣治西南宋咸淳/間邑人建木橋跨三江上)¶
<pb:KR2k0008_WYG_058-27b>¶
　(每春漲多漂溺後邑令趙明甫開新路避/其險造橋于此成功之速若有神助故名)芙蓉渡(在/南)¶
　(康縣治東舊有浮橋元建本/朝洪武初縣令沈章重脩)琴口渡(在上猶縣西五/十里以地得名)¶
寺觀報恩寺(在府城東宋/崇寧中建)嘉祐寺(在府城東北隋開皇/初建舊名清泉後改)¶
　(今/名)寶界寺(在府治西北宋皇祐間/建舊名福田後改今名)靈巖寺(在府城東/北二十里)¶
　(據秀峯之/勝唐建)普化寺(在府城東三十五里/舊名龍山宋賜今額)大中祥符寺¶
　(在南康縣治東北宋建邑人鍾福肄業于此手植小/松一夕夢朱衣𤣥冠者告曰松圍三尺子當策名既)¶
　(而累舉不第垂三十年登/科南歸視松果如所夢)寶乗寺(在上猶/縣治東)龍歸寺(在/上)¶
　(猶縣治北乂名/鷲峯寺宋建)極樂寺(在上猶縣北六十/里唐貞觀初建)法寂院(在/府)¶
<pb:KR2k0008_WYG_058-28a>¶
　(城東七十里/宋天僖間建)𤣥妙觀(在府治西/南宋建)清真觀(在南康縣治/東北宋建)¶
　仙臺觀(在南康縣治西宋建炎間有鄧道士遇一羽/流僦居未幾病亟顧鄧曰死𦵏我三日可發)¶
　(視之鄧如其言冡/内惟存雙白石)¶
祠廟東坡祠(在府學西宋淳祐/間建有東坡小像)劉安世祠　張九成祠¶
　(俱在府學安世九成嘗謫居/南安人思其賢故祠祀之)龍君廟(在府治東言行/録橫浦炎方雖)¶
　(窮冬無雪故疫癘為多郡有龍君廟所祈必應張九/成曰吾無職𨽻而嵗耗廪禄盍思所以惠之因禱焉)¶
　(朝暾杲然而隂雲倐起晡/時雪已寸積邦人駭異之)張總管祠(在府城内祀元/南安路總管東)¶
　(平張昉騰/賔有記)楊侍郎祠(在管界都正德中建祀江西巡/撫楊公寧以嘗征勦大庾黃冦)¶
<pb:KR2k0008_WYG_058-28b>¶
　(兵不血刃民樂更/生争立祠祀之)張鄧二守祠(在府治西正德間建/祀前守張弼鄧應仁)¶
　王都御史生祠(有四一在府學一在南康一在上猶/一在崇義各儒學内正德十二年建)¶
陵墓陳氏墓(在府城東北青龍岡舊志云漢陳蕃被誅/徙家自南又追至此誅滅之蕃友人朱伯)¶
　(厚輩為取𦵏之嘗有發冡者見/大蛇纒墓風雨晦㝠終莫敢犯)解潛墓(在大庾縣西/四里潛宋太)¶
　(尉/)¶
古蹟庾將軍城(在府城西南二里舊有庾將軍廟漢初/南粤不貢遣將軍庾姓者討之於此築)¶
　(城/)南康古城(在南康縣治西/南晉縣在此)南壄廢縣(本漢縣属豫/章郡後廢為)¶
　(鎮/)大庾縣舊治(在府城東二里宋淳化初/徙縣治于此元復今治)上猶縣舊¶
<pb:KR2k0008_WYG_058-29a>¶
　治(在上猶縣治西宋/紹興間始徙今治)梅花園(在庾嶺下舊有官驛庭/院甚整宋郡守趙孟遘)¶
　(扁名盖以自此而/上嶺曲皆梅故也)東山寺鍾(在上猶縣西童子保昔/有大鍾形旋如蛟一夕)¶
　(忽飛去墮寺前相陂潭見者以告因遣沒人出之則/化為真蛟蜿蜒可怖竟不敢近至今水泛數十里間)¶
　(鏜然聲震虛谷時有/見之者形猶鍾也)字民銘(在南康縣治宋度宗製/并書刻於石末云咨爾)¶
　(令長守而勿墜宣/朕實意斯為愷悌)¶
名宦宋嚴肅(大中祥符中知南安軍以通敏之/才正直之氣勸善懲惡民以無訟)程珦(康/定)¶
　(間通判南安軍時周敦頤為司理珦視其氣貌/不凡與語果知道者因命二子顥頤受學焉)周敦¶
　頤(南安軍司理有囚法不當死運使欲深治之敦頤/争不能直乃委手版歸將棄官去曰如此尚可仕)¶
<pb:KR2k0008_WYG_058-29b>¶
　(乎殺人以媚人吾不為/也運使感悟囚賴以活)蔡挺(知南安軍時自大庾嶺/下南至廣驛路荒逺室)¶
　(廬稀疎徃來無所庇挺課/民種松夾道以休行者)劉安世(紹聖間以論蔡確/章惇妄要定策之)¶
　(罪惇入相遂謫知南安/軍在任未幾復徙瘴地)徐夢莘(南安軍教授嗜學愽/文嘗為三朝北盟㑹)¶
　(編二百五十卷自政和七年/至紹興末上下四十五年)李聞之(紹興中知南安/軍寛嚴得中待)¶
　(士以禮郡人德/之立祠于學)都潔(知南安軍勤身率下宣布/德澤整頓綱紀人皆稱之)范振¶
　(知南安軍嘗上書論顧募耆户長十事/仁宗稱其所論皆民間利病言多可采)曾三復(淳熙/中知)¶
　(南康縣留心撫字凡有科賦與民相約官不廹/民不爽抑豪强罷冗費明敏鎮靜吏民畏服)徐鹿¶
　卿(南安軍學教授先是周敦頤程顥與其弟頤皆講/學是邦鹿卿申其教由是理義之學復明立養士)¶
<pb:KR2k0008_WYG_058-30a>¶
　(綱條學田多在溪峒鹿卿撫恤無逋租者/其後盗作惟不燬學宮曰是無撓我者)祝深(知南/安軍)¶
　(慈祥愷悌立政條有五/百姓宜之立祠于學)李夷庚(南安軍丞後陞為守/雪寃獄二百餘人毁)¶
　(淫祠數/十所)黃由庚(乾道中知南康縣猾胥奸民表裏夤/縁由庚正其詭挾破具囊槖於是田)¶
　(里晏然復置田以贍學/宮士民為立祠祀之)李大正(知南安軍理財治賦/務窮源流誅鋤豪猾)¶
　(詭挾之戸/政聲大振)管銳(淳熙中知南安軍勤政愛民増/脩學舍士民懐其德為立生祠)趙孟¶
　藡(淳熙中知南安軍以亷勤為政以孝弟教/民其於學校尤加意焉政績具載學碑)元張元¶
　祚(南安路總管嚴祀育材薄賦斂省冗費嘗脩平政/橋以便徃來凡一事不獲自盡寢食不安邦人德)¶
　(之/)張昉(南康路總管始至即知閭閻疾苦奏罷不急/之科作石隄以息水患凡有利於民者為之)¶
<pb:KR2k0008_WYG_058-30b>¶
　(無遺民為/立生祠)趙明(至治間上猶縣尹始至以五事為憂/既舉曰常事耳禱雨雨隨逐蝗蝗去)¶
　(驅厲厲走民以為異為/立棠隂碑以紀其政績)毋珌(南安路總管克脩其官/飾新廟學時稱賢守)¶
　本朝周以中(洪武初南康知縣亷以律己信以示民/先是民頗荒阻不遵令以中凡有召㑹)¶
　(給片札約之/無後期者)髙敏道(永樂中上猶知縣平易臨民賦/役甚均一邑之人安堵樂業雖)¶
　(思順石溪之/民亦賴以安)吳德基(南康縣丞以儒術飾吏事平易/近民尤善書邑人得之以為法)¶
　(帖/)趙時中(永樂間來守南安府為政亷/勤勞于撫字名聞鄰境省志)陳賢(永樂中/南康教)¶
　(諭好學不倦施教有方新廟學署邑/治至今規制猶存士民稱慕省志)齊原銘(宣德間/知南康)¶
　(縣亷介有為愛民興學在任十二年/士民懐之既去語及有涕泣者省志)林元美(宣德間/知上猶)¶
<pb:KR2k0008_WYG_058-31a>¶
　(縣十餘年公亷有為興學愛民事持大體行必以正/重建縣治脩舉百廢民始畏而終懐之今祀于賢令)¶
　(祠省/志)林芊(正統中知南安府練達政務裁决如流刑/無濫加民受實惠政暇尤從容詞翰卒于)¶
　(官士人哀/慕之省志)郭誠(正統間南安知府剛直勤敏興學勸/農開懇大庾荒原鑿渠引水灌溉凢)¶
　(事闗百姓者罔不脩飭/至今民享其利焉省志)劉琮(正統間通判南安府多/善政時石溪妖民稱亂)¶
　(琮親犯矢石率勵士氣一/鼓平之民賴以安省志)夏璣(成化初知大庾縣寛/厚愛民事持大體尋)¶
　(召為監察/御史省志)張弼(成化中南安府知府方正嚴果為政/務持大體去滛祠表前賢遺蹟諸所)¶
　(經略皆百世可法者也/既去民立祠祀之省志)鄧應仁(𢎞治末知南安府亷/靜寡慾政尚平恕惟)¶
　(務德化不事鞭朴在任數年唯携一僕而已/既去民大失望至有肖像祀于家者省志)黃璋(正/德)¶
<pb:KR2k0008_WYG_058-31b>¶
　(間知南康縣勤介自持剛毅有執立旌善懲惡二牌/于要地善惡直書其名衆服其公卒于官士民哀之)¶
　(省/志)¶
流寓江公望(陸州人宋徽宗時為左司諫内苑稍畜珍/禽竒獸公望力言此非初政所宜徽宗縱)¶
　(遣之後公望出知壽州及蔡京/為政編管南安軍遇赦還家)張九成(錢塘人為禮/部侍郎秦檜)¶
　(惡其言事謫守邵州又諷言者論其謗訕朝政謫南/安軍既至結廬掃軌號横浦居士嘗自題柱曰平生)¶
　(好書老來病目執書就明于此者十/四年矣倚立庭磚嵗久雙趺隠然)解潛(藍田人為/邊帥以中)¶
　(丞李文㑹言其本趙鼎客不從和議謫居南安凡十/九年疾革張九成徃視之潛泣曰平生仗忠義誓與)¶
　(敵死為秦檜所斥此心惟天知之九成曰無/愧此心足矣何必令人知潛即豁然而逝)劉黻(温/州)¶
<pb:KR2k0008_WYG_058-32a>¶
　(人淳祐中丁大全劾丞相董槐去國將奪其位時黻/為太學生伏闕上書忤執政送南安軍安置歸别其)¶
　(母母曰為臣死忠以直被貶分也速行黻至南安盡/取濓洛諸書摘其精切語輯成書十卷名曰濓洛論)¶
　(語/)¶
人物唐謝肇(上猶人㓜閑武伎與父率義兵征蠻功第/一除韶州刺史㑹冦起汀建命肇捕之一)¶
　(出而平遷百勝軍防禦使閩粤卒叛肇復提兵/勦平之詔授金紫光禄大夫檢校户部尚書)五代¶
　盧光稠(上猶人唐末羣盜蜂起光稠為䖍州防禦使/狀貌魁特起義兵衆推為帥請命于梁拜鎮)¶
　(南軍節度使進開國侯卒子延昌復帥䖍父子相繼/扞禦郡人德之立廟奉祀五世孫世亮事母以孝聞)¶
　黃玉(上猶人天祐中補使院尋署上猶塲猶民德其/保障累功二十四年有司上其狀于南唐授銀)¶
<pb:KR2k0008_WYG_058-32b>¶
　(青光禄大夫上柱國賜紫金魚袋以壽/終昆弟子孫顯於宋聮登進者八九人)宋謝茂希(肇/之)¶
　(裔建隆初以武藝顯官至銀青光禄/大夫檢校右散騎常侍兼御史大夫)何大正(大庾人/博通諸)¶
　(經元祐間入國學雖老師宿儒莫不/推遜時稱上庠三傑大正其一也)利申(大庾人元/豐間㳺學)¶
　(江都名傾同輩有廣陵集廬陵郭勁序之曰其放得/於太白其易得於樂天其蹇得於聲叟其嚴得於昌)¶
　(黎/)田闢(南康人天資篤實嗜學不倦㳺上庠二十年/無所成浩然歸隠號六隠居士子九人各授)¶
　(一經教法甚嚴登第及特恩者/七人時稱義方者必曰田氏)田如鼇(闢弟舉進士/丞相吕頤浩)¶
　(一見器重之高宗召問江右盗賊對曰小冦不足慮/所憂者西北耳累官監察御史出知道州民樂其豈)¶
　(弟後加知直秘閣京西轉運副使/昆弟如鵠如鵬如鴻俱登進士第)盧汝舟(大庾人㓜/治易長習)¶
<pb:KR2k0008_WYG_058-33a>¶
　(律令政和間以陸藻薦𨽻御史府亷約守正不喜深/刻紹興中地震上疏推本劉向京房之意無慮數千)¶
　(言官至武/翼大夫)李諤(南康人家貧好讀書舉進士通判吉/州倜儻有材畧所至冦賊屏息累官)¶
　(至朝奉/大夫)鄧富(大庾人有智勇能除冦賊紹興間為諸/寨長賊畏之呼曰鄧江南以功累遷八)¶
　(州巡檢知昌化軍其族/邦直官至武翼大夫)盧宗邁(汝舟姪年十三𨽻御/史府樞宻使汪澈臨)¶
　(邊視師檄以自隨熟知險阨澈深嘉之歴館職文雅/練達兩朝日厯成一嵗五遷官至武翼大夫晚年藏)¶
　(書萬卷然不滿/致身於武階云)鍾鼎(上猶人嘗觀范仲淹義田事偕/姪日新置義莊建書院延師以)¶
　(教鄉族子弟子三傑登紹興進士為化州司法㕘軍/歸值建城盡其家之磚石輸官有司以聞賜勑有哲)¶
　(夫成城保衞/鄉里之褒)本朝蔡原啓(上猶人洪武中由嵗貢拜/監察御史剛正有風裁省)¶
<pb:KR2k0008_WYG_058-33b>¶
　(志/)賴禮(南康人永樂初進士第累官興寧沅江知縣/亷介不阿所至有稱卒于任民哀思之省志)¶
　劉永(大庾人永樂末進士任刑部主事轉郎中才名/甚著陞荆州知府興學勸農一郡翕然稱治以)¶
　(劾親藩不法繫獄朝審直其言仍復職憂去郡軍民/幾千人走京師懇請特命奪情起復歴官十四年卒)¶
　(于任民立祠肖/像祀之省志)蔣誠(大庾人永樂末進士授巴縣知/縣牧愛得民去任祀于名宦祠)¶
　(擢監察御史風紀振肅陞廣西按察司副使威惠並/行俱稱得體事親甚孝以仕終養鄉人賢之省志)¶
　蔣銘(大庾人宣德末進士授主事歴吏部郎中陞雲/南澂江知府平生清介不屈所至人不忍欺比)¶
　(致仕尤以風節自持非公/事足不入公門省志)張九逵(大庾人𢎞治中進/士由揭陽令陞南)¶
　(京禮科給事中累官湖廣㕘議去任民為立碑居言/路彈劾有風采起復改廣西有征蠻功卒于任追陞)¶
<pb:KR2k0008_WYG_058-34a>¶
　(秩焉/省志)¶
列女謝氏(上猶人徐人妻年三十而夫死家貧孀居夫/黨徐詳者隂許為富家鍾子茂妾謝聞之不)¶
　(勝悲怒訢於縣不為之理號慟終日自縊而死元大/德間亷訪司至縣表其墓曰貞節作詩刻石以紀其)¶
　(實/)劉氏(大庾人彭道詵妻年十八夫死數月始生男/程劉教養卒成其學仕至博羅縣丞程卒劉)¶
　(復養其二孫有成立壽八十而終知府張弼/賦直桃篇美民間貞節婦劉其一也省志)李氏(大/庾)¶
　(人劉繼妻繼卒李方十九誓不他適所親憐其少諷/之李泣曰吾夫為官族子苟有二志辱門多矣衆嘆)¶
　(服𢎞治改元詔例給/綿壽終八十有九)¶
仙釋巢道人(上猶人㓜遇異人授以辟穀法常經月不/食自言年九十顔如童子日行三百里盛)¶
<pb:KR2k0008_WYG_058-34b>¶
　(暑烈日曾不畏避忽一日謂所親曰吾明日/歸去果端坐而逝里人異之以為脫殻云)法緫(潼/川)¶
　(人有禪學宋紹興戊寅至南安貢士謝堯咨與之善/一日忽書十𤣥談因語謝曰吾明日入滅君幸茶毗)¶
　(我更十三年同為極樂遊至明日早索浴更衣跏趺/而化焚之北郊煙焰中舍利飛颺觀者如堵謝以庚)¶
　(寅嵗/果卒)德賢(上猶人號棲真尊者宋治平間結菴了山習/禪要元豐五年九月忽自圖其容於壁間)¶
　(對衆説偈云井雲歸洞本無心流水下山非有/戀言訖而化弟子收靈骨建塔凡有禱屢應焉)¶
　¶
　¶
　明一統志卷五十八¶
