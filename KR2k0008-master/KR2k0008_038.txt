# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.632349
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三十八
<pb:KR2k0008_WYG_038-1a>¶
欽定四庫全書¶
　明一綂志卷三十八¶
　　　　　　　　　　　　明　李賢等　撰¶
　　浙江布政司¶
　浙江古揚州地漢㑹稽郡兼綂二浙𨽻揚州部刺史¶
　唐貞觀中𨽻江南道開元中増置江南東道採訪處¶
　置使而兩浙諸州並𨽻焉宋初以兩浙為一路後分¶
　浙東西為兩路而浙西安撫使治臨安浙東安撫使¶
<pb:KR2k0008_WYG_038-1b>¶
　治紹興並以守臣兼領元置江浙等處行中書省及¶
　江南浙西道肅政亷訪司于杭州又置浙東海右道¶
　肅政亷訪司于婺州又置浙東道宣慰司于慶元本¶
　朝置浙江等處承宣布政使司領杭州嘉興湖州嚴¶
　州金華衢州處州紹興寧波台州温州十一府置浙¶
　江都指揮使司領杭州前杭州右紹興寧波台州處¶
　州温州海寧昌國松門臨山金鄉海門定海盤石觀¶
　海十六衛湖州嚴州金華衢州海寧五所置浙江等¶
<pb:KR2k0008_WYG_038-2a>¶
　處提刑按察司分浙東浙西二道兼察諸府衛所而¶
　三司皆治于杭州府云¶
　　杭州府(東至赭山海口六十里西至嚴州府桐廬/縣界一百三十五里南至紹興府蕭山縣)¶
　　　(界四十五里北至湖州府徳清縣界四十五/里自府至南京九百里至京師四千二百里)¶
　　　(糧二十三萬四/千二百石零)¶
建置沿革禹貢揚州之域天文斗分野春秋時屬吳越¶
　戰國時屬楚秦為㑹稽郡地東漢屬吳郡三國吳分¶
　置東安郡治富春尋罷晉屬吳興及吳郡陳置錢塘¶
<pb:KR2k0008_WYG_038-2b>¶
　郡隋廢郡置杭州治餘杭未幾移治錢塘大業初改¶
　州為餘杭郡唐初復為杭州天寶初又為餘杭郡乾¶
　元初復為杭州景福初號武勝軍光化初移鎮海節¶
　度治於杭置大都督府五代時為吳越國宋為杭州¶
　髙宗南渡遷都於杭陞為臨安府元立兩浙都督府¶
　尋改杭州路本朝改為杭州府領縣九¶
　錢塘縣(附郭秦置錢塘縣屬㑹稽郡漢為㑹稽西部/都尉治所東漢縣省晉復置屬吳郡陳於此)¶
　(置錢唐郡隋為杭州治唐改唐為塘宋/元仍舊本朝因之編户一百六十里)仁和縣(附郭/本唐)¶
<pb:KR2k0008_WYG_038-3a>¶
　(錢塘鹽官二縣地五代梁時錢氏始割二縣地置錢/江縣宋大平興國中改仁和元仍舊本朝因之編户)¶
　(三百六/十里)海寧縣(在府城東一百二十里本漢海鹽縣/地屬會稽郡吳王濞於此立鹽官三)¶
　(國吳因置鹽官縣屬吳郡隋屬餘杭郡唐初屬東武/州尋併入錢塘後復置屬杭州宋因之元陞鹽官州)¶
　(後更名海寧本朝洪武初改/州為縣編户三百五十六里)富陽縣(在府城西九十/里本漢富春縣)¶
　(屬會稽郡東漢屬吳郡三國吳置東安郡治富春尋/廢郡仍屬吳郡晉改為富陽縣隋屬杭州唐宋元仍)¶
　(舊本朝因之編/户七十五里)餘杭縣(在府城西北七十里本秦舊/縣屬會稽郡漢因之東漢屬)¶
　(吳郡三國吳屬吳興郡隋屬杭州府/宋元仍舊本朝因之編户七十三里)臨安縣(在府城/西一百)¶
　(里本漢餘杭縣地東漢分置臨水縣屬吳郡晉改為/臨安縣屬吳興郡隋省唐復置臨水縣屬潛州尋省)¶
<pb:KR2k0008_WYG_038-3b>¶
　(入於潛縣後復置臨安縣屬杭州五代梁改安國縣/唐置衣錦軍宋復為臨安縣又置順化軍尋廢軍復)¶
　(為元縣仍舊本朝因/之編户四十八里)於潛縣(在府城西一百七十里/本漢縣屬丹陽郡吳屬)¶
　(吳興郡陳屬錢塘郡隋屬餘杭郡唐置潛州尋廢/以縣屬杭州宋元仍舊本朝因之編户一十二里)新¶
　城縣(在府城西一百四十里本漢富春縣地吳置新/城縣屬安郡尋廢晉復置宋齊梁俱屬吳郡陳)¶
　(屬錢塘郡隋初省入錢唐縣後復置唐又省入富陽/復置屬杭州五代時錢氏改為新登縣宋復名新城)¶
　(元仍舊本朝因之/編户一十五里)昌化縣(在府城西二百一十里本/漢於潛縣地唐析置紫溪)¶
　(縣又析置武隆縣神龍初更武隆為唐山大厯初二/縣俱省長慶初復置唐山縣五代梁改曰金昌唐復)¶
　(為唐山晉改曰横山尋改曰吳昌宋更/名昌化元仍舊本朝因之編户一十里)¶
<pb:KR2k0008_WYG_038-4a>¶
郡名錢塘(陳/名)武林(因武林/山而名)古杭(隋/名)¶
形勝湖山暎帶(宋歐陽修有美堂記邑屋華麗十餘萬/家環以湖山左右映帶而閩商海賈風)¶
　(帆浪舶出没於江濤/浩𣺌煙雲杳靄之間)山川秀麗(宋葛澧帝都賦據東/南之都會號繁盛之)¶
　(樂土其山川秀/麗井邑浩穰)左浙江右具區北大海南天目(宋晁/无咎)¶
　(文/)龍山據其首西湖蟠其腹天竺聳其膺東山卧其¶
　背(西征/記)外帶江海内抱湖山(宋秦觀雪齋記外帶濤/江漲海之險内抱湖山)¶
　(竹林/之盛)水陸之㑹(宋蘇/軾云)蟠幽宅阻面湖背海(宋王阮禮/部對策臨)¶
　(安蟠幽宅阻面湖背海膏腴沃野/足以休養生聚其地利於休息)¶
<pb:KR2k0008_WYG_038-4b>¶
風俗以船檝為車馬(吳越春秋水行山處/以船為車以檝為馬)吳越尚勇¶
　(漢志吳越之君皆尚勇故/其民好用劍輕死易發)俗尚侈靡(臨安/志)尚禮厚龎¶
　(隋志其人君子尚禮庸庶厚/龎故風俗澄清而道教隆洽)人性敏慧(宋史地理志/人性敏柔而)¶
　(慧尚浮屠厚/滋味急進取)習俗工巧(宋歐陽修/有美堂記)¶
山川吳山(在府治東南吳人憐子胥以諫死立祠其上/又名胥山上有寺觀左臨大江右瞰西湖為)¶
　(一郡/勝㮣)瑞石山(在府治南北接吳山下有紫雲洞元薩/天錫詩天風吹我登鰲峯大山小山石)¶
　(玲瓏赤霞日射紫瑪瑙白露夜滴青芙蓉飄飄雲氣/穿石屋石上凉風吹紫竹挂冠何日賦歸來煮石篝)¶
　(燈洞/中宿)寶山(在府治南吳山之西宋蘇軾同秦仲二子/雨中遊寳山詩平明已報百吏散半日來)¶
<pb:KR2k0008_WYG_038-5a>¶
　(陪二子閒立鶴低昂烟/雨裏行人出没樹林間)鳳凰山(在府治南二里下俯/大江直望海門山勢)¶
　(若鳯凰欲飛之狀元黄溍詩滄海桑田事𣺌茫行逢/遺老色荒凉為言故國遊麋鹿漫指空山號鳯凰春)¶
　(盡緑莎迷輦道雨多蒼薺上宫牆遙知汴水東流畔/更有平蕪與夕陽本朝徐賁詩荒山欲逐鳯凰騫誰)¶
　(搆浮圖壓寢園土厚尚封南渡骨月明不照北歸魂/海門有路雙龍去沙溆無潮萬馬屯莫向秋風重惆)¶
　(悵梵王宫/殿易黄昏)石甑山(在府城南三里上有/石如甑又名巨石山)南屏山(在府/城西)¶
　(三里恠石聳秀中穿/一洞其上石壁若屏)孤山(在府城外西湖上獨立一/峯為湖山勝絶處上有林)¶
　(逋祠唐張祐詩樓臺聳碧岑一徑入湖心不雨山長/潤無雲水自隂斷橋荒蘚合空院落花深猶憶西窓)¶
　(夜鐘聲出北林宋蘇軾詩孤山/孤絶誰肯廬道人有道山不孤)包家山(在府城東南/一十里多桃)¶
<pb:KR2k0008_WYG_038-5b>¶
　(花春時遊人/勝賞於此)秦望山(在府城南一十里輿地志秦始/皇東遊登此欲渡㑹稽故名吳)¶
　(越史唐咸通中望氣者言錢塘有王氣命侍御史許/渾等賚璧瘞此山以壓之山東南有羅刹石横截江)¶
　(濤唐白居易詩嵌空石面名羅刹壓捺潮頭敵/子胥後更名鎮江石五代開平中為潮沙漲没)龍山¶
　(在府城南一十里一名卧龍山/晉郭璞謂龍飛鳯舞者即此)武林山(在府城西南/一十五里漢)¶
　(地理志註武林山武林水所出亦曰靈隱曰靈/苑曰仙居或謂本名虎林唐因避諱改虎為武)五雲¶
　山(在府城西南二十五里上有/真際院院有井大旱不竭)臯亭山(在府城東北/二十五里髙)¶
　(百餘丈雲出則雨山半有桃花塢宋敖陶孫詩樵路/縈紆入翠微清泉白石可忘機雲中犬吠劉安過樹)¶
　(杪春深望帝歸白鶴曽留華表語蒼官合受錦衣圍/珠襦玉柙今何許一笑人間萬事非元巴延入宋臨)¶
<pb:KR2k0008_WYG_038-6a>¶
　(安時嘗駐/兵此山下)龍珠山(在府城東北三十五里/形圓如珠一名巧山)黄鶴山(在/府)¶
　(城東北三十八里寰宇記舊有黄鶴樓在/佛日山之北髙百餘丈山半有黄鶴仙洞)浮山(在府/城東)¶
　(南四十里宋蘇軾守杭奏狀云潮水自海門東來勢/如雷霆而浮山峙於江中與漁浦諸山犬牙相錯洄)¶
　(洑激射其怒百倍砂/磧轉移為至險處)定山(在府城西南四十里突出/浙江中數百丈潮至此輒)¶
　(抑聲過此則/雷吼霆怒)石姥山(在府城東北四十二里烏頭山/東赤岸嶺之西上有宋劉正夫)¶
　(墓/)桐扣山(在府城東北五十里下有石鼓湖晉武帝/時岸崩出一石鼓扣之無聲張華取蜀桐)¶
　(木刻魚形扣之/聲聞數里故名)佛日山(在府城東北五十四/里中有佛日淨惠寺)臨平山¶
　(在府城東北六十里上有龍洞山頂有井方二丈深/可八尺旱亦不涸山下唐時置臨平監宋蘇軾詩餘)¶
<pb:KR2k0008_WYG_038-6b>¶
　(杭門外葉飛秋尚記居人挽去舟一/别臨平山下路三年雲夢澤南洲)紫微山(在海寧/縣東北)¶
　(六十里唐白居易嘗/登此山望硤石湖)審山(在海寧縣東北六十/里上有漢審食其墓)金牛¶
　山(在海寧縣東八十里接海鹽縣界寰宇記昔吳楚/間有金牛自毘陵來奔至此而没因名山側有洞)¶
　(深不可測宋建炎初黄/灣居民嘗避兵於此)觀山(在富陽縣治東孤峯髙/拔横截大洞山頂有道)¶
　(觀因名一/名石頭山)小隱山(在富陽縣治北為縣治鎮山宋謝/絳遷居於此其子景初景温築書)¶
　(室於山之半故基雙松尚存范仲淹詩小徑小桃深/紅光隱翠隂是非不到耳名利本無心筍迸饒當户)¶
　(雲歸半在林何須聽/絲竹山水有清音)赤松子山(在富陽縣東九里俗/傳赤松子駕鶴嘗至)¶
　(此山形孤秀羣峯環拱望之如華葢故又名華葢山劉/宋謝靈運詩宵濟魚浦潭旦及富春郭定山緬雲霧赤)¶
<pb:KR2k0008_WYG_038-7a>¶
　(松無/淹薄)白龍山(在富陽縣北二十里山勢如屏山側/一小沼有白蛇往來其中樵者偶見)¶
　(蛇吐珠捕而食之舉家斃後珠歸里人楊氏/數年有羽衣至其家紿取視之忽去不見)西巖山¶
　(在富陽縣北三十里巖下有洞洞口有池早晚與潮/應山麓有石扣之鏗然人號石鼓世傳葛仙翁煉丹)¶
　(於此唐白居易詩巖前寶磬/傳松韻洞口靈池應海潮)安樂山(在餘杭縣東二/里相傳吳越王)¶
　(錢氏之子嘗於此築/庵養疾而愈故名)岑山(在餘杭縣南一十五里風/土記吳步兵校尉諸葛起)¶
　(字岑世居山傍宗/族蕃盛皆葬於此)大滌山(在餘杭縣西南一十八里/中有日月分精金堂玉室)¶
　(或言此山清幽大可以洗滌塵心遂名大滌中峯之/上有許邁昇天壇及丹竈瓦甓尚存又有大滌棲真)¶
　(龍蜕三洞皆/有仙跡在焉)天柱山(在餘杭縣西南一十八里四隅/陡絶聳翠參天為道家第五十)¶
<pb:KR2k0008_WYG_038-7b>¶
　(七福地記云天柱在中國者有三一在壽陽一在龍/舒此其一也宋吳昌裔詩柱天□嶪斷鼇根卧草䝉)¶
　(茸伏虎痕想見山中明/月夜有人長嘯抱崑崙)黄山(在餘杭縣西南二十五/里左大滌右天柱髙出)¶
　(衆山之表伏/虎巖在焉)由拳山(在餘杭縣南二十五里髙峻為/最傍有由拳村出藤紙一名餘)¶
　(杭/山)舟航山(在餘杭縣西北二十五里山頂有石穴/即夏禹治水維舟之處因以舟航名)衣¶
　錦山(在臨安縣治南本名石鏡山東峯有圓石徑二/尺七寸其光如鑑錢鏐幼時遊此顧其形服皆)¶
　(冠冕如王者狀其後唐昭宗改鏐所居營為錦衣營/又陞為衣錦城并封此山為衣錦山鏐宴故老山林)¶
　(皆覆以錦號其幼時所戲木曰衣錦將軍宋蘇軾賦/將軍木詩阿堅澤畔菰蒲節蜀帝牆頭羽葆桑不會)¶
　(世間閒草木與/人何事管興亡)獨山(在臨安縣東四里山側有石覆/大溪上下有潭深不可測吳越)¶
<pb:KR2k0008_WYG_038-8a>¶
　(王錢氏封其神而/祀之今石刻猶存)九仙山(在臨安縣西一十二里相/傳葛洪許邁煉丹之地蘇)¶
　(軾詩玉室金堂餘漢/士桃花流水失秦人)臨安山(在臨安縣西南十八里/縣因此山為名晉書郭)¶
　(文自餘杭來臨安結茅山中及蘇峻之/亂破餘杭而臨安獨全人以文為知幾)天目山(在臨/安縣)¶
　(西五十里為道家第三十四洞天山下兩湖若左右/目故名元和志云天目有兩峯峯頂各一池左右相)¶
　(對郭璞地記天目山前兩乳長龍飛鳳舞到錢塘杭/都賦山雖多矣莫若天目之為大其髙也凡三萬九)¶
　(千尺仰太虛兮日月/低坐絶頂兮乾坤窄)徑山(天目之東北峯有路可通/天目故名徑山五峯周抱)¶
　(竒勝特異唐時吳郡僧法欽至此結菴有獵師吿曰/此神龍所據願無往欽不聽忽有素衣老人拜於前)¶
　(曰我龍也自師至此吾類不安願讓為卓錫/之所欽有靈雞嘗随法會今靈雞冡存焉)岝㠋山¶
<pb:KR2k0008_WYG_038-8b>¶
　(在於潛縣西二里峭聳清絶下浸碧溪傍環翠岫遙/望天目為醒心豁目傑特之觀宋洪咨䕫詩驟暖揠)¶
　(芳意薄遊烘輭塵亂山雲氣曉啼鳥杏花春人物/少催老物華陳换新一聲鏗爾瑟沂水緑粼粼)石¶
　柱山(在於潛縣東五里上有石天然成柱髙二丈圍/一丈有古篆十數字或云秦時所刻今剥落不)¶
　(可/辨)西菩山(在於潛縣西一十三里九鎖交陳雙峯對/峙上有明智寺宋僧參寥子居此蘇軾詩)¶
　(人未放歸江北路/天教看盡浙西山)生仙山(在於潛縣南三十里漢天/師張道陵生於此山之西)¶
　(因/名)浪山(在於潛縣西南三十五里山有三池相接髙/崖絶壁間泉奔流如瀑相傳神龍所宅每隂)¶
　(翳潭中浪與山/連又名波山)武勇山(在於潛縣南四十七里上有/寺相傳寺僧佛圖澄與鄉人)¶
　(習武於此後人以上已/迎引尚存習武之遺意)白山(在於潛縣南五十三里/下臨深潭上有浮石色)¶
<pb:KR2k0008_WYG_038-9a>¶
　(純白有患氣疾浮腫/者擣石服之多愈)仙坑山(在新城縣西二十里相/傳晉咸和中有七仙圍)¶
　(碁石上因名宋咸平初有獵者至此見三鶴冲/天而去石上有碁局未収及獵囘不知所之)青牛¶
　山(在新城縣西七十里舊名寶福山蘇軾詩暮歸走/馬沙河塘青烟裊裊十里香秋行曳杖青牛嶺寒)¶
　(泉咽咽/千山靜)武隆山(在昌化縣治西北唐武后以山名/應圖纎乃分紫溪縣别置武隆縣)¶
　百丈山(在昌化縣西三十里亦名潛山相傳堯時洪/水惟此山潛水中不没者百丈故名上有太)¶
　(公/澤)千頃山(在昌化縣西北六十里上廣千頃宋參寥/子有兹山差峩冠天半之句山有龍湫魚)¶
　(皆金銀色禱雨多應西有莎蘿花一株初夏花開香/聞數里又新城縣西北六十里亦有千頃山相傳為)¶
　(許由故居有許由洗耳灘/巢父飲牛灘並在山下)大鵠頭山(在昌化縣西北六/十里或以為山類)¶
<pb:KR2k0008_WYG_038-9b>¶
　(鵠頭或以為鵠棲其上故得名上勢山凌霄漢上有/龍池濶三百畝傍有葑田歲旱鄉人攀援禱雨其上)¶
　雷峯(在西湖上淨慈寺前一名中峯宋林逋詩拂石/玩林壑曠然山色秋歸雲滯層巘疎葦際滄洲)¶
　(固自堪長往何為難久留/庶將濠上想聊作剡中遊)南髙峯(在府城西一十二/里上有古塔下有)¶
　(石屋杭都賦南北髙/峯獨秀羣嶺之表)北髙峯(在府城西北二十三里/上有塔髙七層宋楊蟠)¶
　(詩杳杳孤峯上寒隂帶遠城不知山下雨奎斗自分/明郭祥正詩翠出諸峯上湖邊正北看夜深雲霧散)¶
　(獨卧斗/杓寒)月桂峯(在武林山宋僧遵式序云相傳月中/桂子嘗墜此峯生成大木其花白其)¶
　(實丹或云天聖中天降靈實於此山/狀如珠璣識者曰此月中桂子也)天竺峯(在府城/西一十)¶
　(七里九域志天竺山葛仙翁得道之所宋郭祥正詩/誰從天竺國分得一峯來占盡湖山秀最宜烟雨開)¶
<pb:KR2k0008_WYG_038-10a>¶
　飛來峯(在府城西二十里晏殊地志晉咸和中西天/僧慧理登此山歎曰此是中天竺國靈鷲山)¶
　(之小嶺不知何年飛來因號其峯曰飛來一曰鷲嶺/宋梅詢詩竺慧指此峯飛來自靈鷲猿鳥曽未知煙)¶
　(嵐尚依舊興亡謾千古天地豈/關紐祇恐舟壑移他年却西走)黄鶴峯(在府城東北/六十五里佛)¶
　(日寺前蘇軾詩佛日知何處臯亭/有路通鐘聞四十里門對兩三峯)萬松嶺(在府城南/夾道栽松)¶
　(唐白居易詩萬株松樹青/山上十里沙隄明月中)慈雲嶺(在府城南八里帝/都賦云其嶺有若)¶
　(慈雲郭祥正詩峻極/分南北見湖仍見江)麥嶺(在府城西一十里舊多種/麥故名宋蘇軾同王渝楊)¶
　(傑張璹遊三竺/過此刻石題名)風篁嶺(在府城西一十二里修篁恠/石風韻蕭爽因名宋蘇軾探)¶
　(梅詩有問信風篁嶺下梅介亭/詩有丹青明滅風篁嶺之句)棲霞嶺(在西湖上一/名劍門嶺舊)¶
<pb:KR2k0008_WYG_038-10b>¶
　(多桃花開時爛然如/霞故名上有棲霞洞)樟嶺(在富陽縣北五里髙出衆/峯有樟木故名一曰横山)¶
　(西北有穴/起霧即雨)青衣洞(在吳山上三茅觀後相傳昔人行/至洞口有青衣童子逐之不見但)¶
　(聞風雨聲毛/髪悚慄而出)雪峯洞(在瑞石山紫/陽菴之右)金星洞(在鳯凰山/介亭下生)¶
　(金星草因名/宋蘇軾有銘)呼猿洞(在武林山宋僧遵式白猿峯詩/序云西天僧慧理畜白猿於靈)¶
　(隱寺月明長嘯清音滿室梅詢詩古澗飛白猿寂歴/不知處風激石上泉僧疑月中樹微茫認松雪彷彿)¶
　(横樵路寫望増爾/思蒼蒼奈煙霧)龍泓洞(在天竺山理公巖之北梅/詢詩矯矯淵下龍潛神在)¶
　(靈府靈卧雖有時泥沙可長處隂崖寒氣/腥峭壁煙痕古何當救旱暵奮起為霖雨)煙霞洞(在/府)¶
　(城南一十六里洞中舊有石刻羅漢六吳/越王别刻十二共成十八羅漢至今猶存)風水洞(在/府)¶
<pb:KR2k0008_WYG_038-11a>¶
　(城南二十里宋蘇軾詩風轉鳴空穴泉/幽㵼石門虛心聞地籟妄意覔桃源)落星石(在府/城西)¶
　(巨石山頂有二圓石在/西湖中望之若星墜然)纜船石(在西湖相傳秦始皇/東遊泛海艤舟於此)¶
　(舊傳西湖/本通海)海(在海寧縣南一十里東連海鹽西境浙/江潮汐往來衝激不常舊有捍海塘二)¶
　(後又添築鹹塘本朝胡斗南詩元氣洪濛混太虚天/吳簸蕩撼坤輿千年木石勞精衛百谷波濤會尾閭)¶
　(月下明珠鮫女淚雲中飛觀羽人居/秋風吹老珊瑚樹不見麻姑錦字書)海潮(錢塘江通/海海潮每)¶
　(晝夜再至夘酉之月為隂陽之交氣以交而盛故潮潮/獨大於餘月朔望之後為隂陽之變氣以變而盛故)¶
　(獨大於餘日小則水漸漲不過數尺大則湧濤髙數/丈每年八月十八日郡人聚觀舟人漁子泝濤觸浪)¶
　(謂之弄潮至今俗尚有之往往有沉沒者有司雖嘗/禁止然舊俗終不能遇宋蘇軾詩江神河泊雨醯雞)¶
<pb:KR2k0008_WYG_038-11b>¶
　(海若東來氣吐霓安得夫差水犀手三千强弩射潮/低仇仁近詩一㾗初見海門生頃刻長驅作弩聲萬)¶
　(馬突圍天鼔碎六鼇翻背雪山傾遠朝魏闕心猶在/直上嚴灘勢始平寄語吳兒休孟浪天吳罔象正縱)¶
　(横/)浙江(在府城西三里舊志出歙縣玉山其水經建/德合婺溪過富春為浙江入於海江口有山)¶
　(居江中潮水投山十折而曲故云浙江盧肇/曰浙者折也葢取潮水出海屈折倒流也)富春江¶
　(在富陽縣南即/浙江之上流)鼉江(在新城縣吳越史云舊常有二/氣亘于江上晝夜不滅及杜建)¶
　(徽羅隱生而二氣不復見/議者以為文武秀氣焉)西湖(在府城西周回三十/里其源出于武林泉)¶
　(山川秀發景物華麗自唐以來為東南遊賞勝處舊/稱西湖有十景曰平湖秋月蘇隄春曉斷橋殘雪雷)¶
　(峯落照南屏晚鐘麯院風荷花巷觀魚栁浪聞鶯三/潭印月兩峯揷雲至今湖中四時邦人士女嬉遊歌)¶
<pb:KR2k0008_WYG_038-12a>¶
　(鼔之聲不絶唐白居易詩湖上春來似畫圖亂峯圍/繞水平鋪松排山面千重翠月點波心一顆珠碧毯)¶
　(線頭抽早稻青羅裙帶展新蒲未能抛得杭州去一/半勾留是此湖宋林逋詩混元神巧本無形匠出西)¶
　(湖作畫屏春水淨於僧眼碧晚山濃似佛頭青欒櫨/粉堵搖魚影蘭杜煙叢閣鷺翎往往鳴榔與横笛斜)¶
　(風細雨不堪聽蘇軾詩水光㶑灔晴方好山色空/濛雨亦竒若把西湖比西子淡粧濃抹總相宜)像¶
　光湖(在府城東北一十五里唐神龍中湖有五色光/明掘地得石佛像因立佛刹而名其湖曰像光)¶
　御息湖(在府城東北一十八里相傳/秦始皇東遊暫憩於此故名)臨平湖(在府城/東北六)¶
　(十里舊名鼎湖自漢末壅塞晉咸寧中復開父老相/傳云此湖開天下平故名臨平唐張祐詩三月平湖)¶
　(草欲齊緑楊分暎入長隄田家起處烏狵吠酒客醒/時謝豹啼山檻正當蓮萊渚水塍新擘稻秧畦人間)¶
<pb:KR2k0008_WYG_038-12b>¶
　(謾説多岐路咫/尺神仙路欲迷)陽陂湖(在富陽縣北一十里唐貞觀/中縣令郝其開湖並造水閘)¶
　(可溉田/萬畝)上下湖(在餘杭縣縣南五里有上湖縣西二/里有下湖漢嘉平間縣令陳渾所開)¶
　(築隄蓄水唐寶厯中令歸珧重脩又縣北/三里有北湖乃珧所開其溉重千餘頃)查湖(在餘/杭縣)¶
　(北三十五里源出/諸山溉田甚廣)九溪(在府城西南一十二里衆山/泉水所出自徐村入大江)¶
　西溪(在武林山西宋楊蟠詩為愛西溪好長/憂溪水窮山源春更落散入野田中)苕溪(在/餘)¶
　(杭縣治前圖經云發源天目山由於潛臨安東流至/餘杭經錢塘入湖州而滙於具區故老相傳夾崖多)¶
　(苕花每秋飄散水/上如飛雪因名)仇溪(在餘杭縣東北二十里其源/有二一出臨安之髙陸山一)¶
　(出本縣之獨松嶺皆至仇山/合流而去溪葢因山得名云)錦溪(在臨安縣治東/南一名石鏡溪)交¶
<pb:KR2k0008_WYG_038-13a>¶
　溪(在於潛縣西一十五里以浪山栁源/二水合流故名溪上有村曰山村)紫溪(在餘潛/縣南三)¶
　(十里源出天目山龍湫通昌化栁源兩溪合流入分/水縣界溉田四千餘頃唐貞元中縣令杜泳開又鑿)¶
　(渠三十餘里以通舟楫有石在/溪南屹立其聲清越名響石)葛溪(在新城縣西七/里相傳葛仙翁)¶
　(煉丹於此宋許廣淵詩稚川仙化後溪以葛為名水/激翻空白潭澄到底清山多晴倒影雨過夜添聲月)¶
　(滿寒光入魚/龍患太明)雙溪(在昌化縣治南溪中有洲水分南/北過縣復合湍聲澎湃巖谷響應)¶
　(宋范成大詩翠染南山擁縣門一洲横截兩/溪分長官日永無公事卧聽灘聲看白雲)晚溪(在/昌)¶
　(化縣西七里溪有灘名洗耳葢以晉許邁嘗隱於此/宋鄭作肅詩灘聲洶湧幾春秋洗耳還須一枕流耳)¶
　(畔是非無有盡故/應流水不知休)濯纓潭(在石柱山北潭上有招隱/亭參寥子所建唐僧靈一)¶
<pb:KR2k0008_WYG_038-13b>¶
　(詩石根寒碧潄泠泠百尺溪潭徹底清/誰在山中賦歸隱滄浪孺子有遺聲)大公澤(在百/丈山)¶
　(左古傳泰伯采藥南來嘗/陟此山飲泉而甘因名)百尺浦(在海寧縣西四十/里輿地志越王於)¶
　(此起百尺樓/望海因名)十八澗(在府城西南一十二里/龍井山西東出錢塘江)義澗(在/昌)¶
　(化縣西四十里自唐以來為放生池/每春水緑波巨魚浮游人多觀焉)吳山井(在吳山/北迸溢)¶
　(清甘汲/之不竭)六井(杭瀕海水泉鹹苦唐刺史李泌始引西/湖作六井以便民汲白居易為刺史復)¶
　(開治之宋沈遘陳襄相繼知杭州益加修浚民獲其/利蘇軾記云長源六井其最大者在古清湖為相國)¶
　(井其西為西井少西而北為金牛池又北而西附城為/方井為白龜池又北而東至錢唐縣治之南為小方)¶
　(井/)龍井(在西湖上舊名龍泓相傳有龍居之宋元豐/中僧辯才即其處為亭率其徒環而咒之俄)¶
<pb:KR2k0008_WYG_038-14a>¶
　(見大魚自泉中躍出/觀者異焉秦觀記)金沙井(在孤山下唐白居易嘗/酌此泉甘美可愛視其)¶
　(地沙光燦/如金因名)煉丹井(在天竺山下天竺寺晉葛洪嘗煉/丹於此宋梅詢詩仙翁道天泯棲)¶
　(神在巖石酌彼山/下泉窮年煉金液)烏龍井(在海寧縣東南七十里冬/夏不竭故老相傳昔臯蘇)¶
　(將陳之黒馬跑地得泉遂名宋邑令胡堅/常  恕元州判申繼賢以旱禱皆獲雨)杜公井(在/新)¶
　(城縣唐乾寧中董昌圍急城中乏水穿土及百尺不/得泉都將杜稜至誠禱之泉立至人德之目為杜公)¶
　(井稜建徽/之父也)涌泉(在府城北三里霍山清心院前泉從/石罅中流出味極清甘宋紹興間髙)¶
　(宗日遣人取/之以瀹茗)虎跑泉(在府城西南虎跑寺舊傳性空/禪師嘗居大慈山無水忽有神)¶
　(人吿曰明日當有水是夜/二虎跑地泉湧出故名)參寥泉(在西湖智果寺泉/甘冷宜瀹茗蘇軾)¶
<pb:KR2k0008_WYG_038-14b>¶
　(在黄州時夢參寥子賦詩覺而記兩句云寒食清明/都過了石泉槐火一時新後七年守錢塘而參寥子)¶
　(已居智果院軾於寒食之明日泛湖謁參寥子/汲泉鑚火烹黄蘗茶忽悟所夢詩作應夢記)六一泉¶
　(在孤山之趾蘇軾名泉並序其事云歐陽文忠公將/老自謂六一居士予昔通守錢塘見公於汝隂而南)¶
　(公曰西湖僧惠勤甚文而長於詩予到官三日訪勤/於孤山之下抵掌而論人物曰公天人也人見其暫)¶
　(寓人間而不知其乘雲馭風歴五嶽而跨滄海也此/邦之人以公不一來為恨公麾斤八極何所不至雖)¶
　(江山之勝莫適為主而竒麗秀絶之氣嘗為能文者/用故吾以為西湖葢公几案間一物耳勤語雖幻恠)¶
　(而理有實然者明年公薨予哭於勤舍又十八年予/為錢塘守則勤亦化去久矣訪其舊居則弟子二仲)¶
　(在焉畫公與勤之像事之如生舍下舊無泉予未/至數月泉出講堂之後乃取勤舊語推本其意名)¶
<pb:KR2k0008_WYG_038-15a>¶
　(之曰六/一泉)玉泉(在府城西九里松北唐白居易詩湛湛/玉泉色悠悠浮雲身閒心對定水清淨)¶
　(兩無/塵)冷泉(在武林山蘇軾詩靈隱寺前天竺後兩澗/春淙一靈鷲不知水從何處來跳波赴壑)¶
　(如奔雷無情有意兩莫測/肯向冷泉亭下相縈迴)丹泉(在大滌山其源最髙/歴天柱山而下始聞)¶
　(殷殷若雷聲至大滌洞西乃出甘冽不竭有方池/瀦焉天宇清明則有赤光四傍苔蘚皆為紫暈)撫¶
　掌泉(在大滌山洞霄宫前舊傳錢武肅王至宫有雙/鶴飛舞其上因撫掌招之鶴下而泉湧因以撫)¶
　(掌名泉深可三尺清冷似鑑古/詩却疑三尺底别是一壺天)東坡泉(在昌化縣治/南蘇軾始尋)¶
　(溪源得之人因鑿石為泓/石刻東坡泉三字於泉上)瀑布泉(在昌化縣南三十/五里玉嶺後自嶺)¶
　(巔抵石壁沿空飛瀉/百餘丈四時不竭)湧金池(在府城内吳越王引西/湖水為池宋郭祥正詩)¶
<pb:KR2k0008_WYG_038-15b>¶
　(環沼皆涵碧斯池獨湧金/寳光終夜亮不是月華深)放生池(在西湖上宋天禧/間郡守王欽若所)¶
　(鑿每歲四月八日郡人數萬會湖上放生所活羽毛/鱗介以百萬數慶元中安撫趙師&KR0759;創德生堂於石)¶
　(函橋之西淳祐中/趙與□更新之)渥洼池(在府城東北五十里蘇軾/詩東麓雲根露角崖細泉)¶
　(幽咽走金沙不堪土肉藏/山骨未放蒼龍洗屋洼)洗馬池(在鳯凰山下即/宋大内洗馬處)金¶
　魚池(在府城西北九里山澗水清有金銀魚宋蔣之/竒詩全體若金銀深藏如自珍應知嗅餌者固)¶
　(自是/常鱗)錢塘(在府城南唐元和志昔邑境偏近江流功/曹華信議立此塘以防海水募有能致土)¶
　(石一斛與千錢旬月之/間塘遂成因號錢塘)沙河塘(在錢塘縣舊治南五/里唐志咸通二年刺)¶
　(史崔彦曽開時潮水衝激奔逸入城故彦曽開外沙其/中沙裏沙三沙河以決之宋政和初郡守張閣表識)¶
<pb:KR2k0008_WYG_038-16a>¶
　(處近南有壩頭/今遺跡尚存)捍海塘(在府城東三里舊志云江挾/海潮為杭人患梁開平中錢)¶
　(武肅王始建候潮通江門潮水衝激板築不就因命/强弩數百以射潮頭既而潮水漸向西陵乃積石植)¶
　(木為塘捍之城基始定土人相傳吳越王箭所射/止處嘗立鐵幢因名鐡幢浦今其鐵箭尚存)淡¶
　塘(在海寧縣治西北宋嘉定間海/岸沙崩増築隄防以障潮水)鹹塘(在海寧縣治/西南與淡塘)¶
　(相對唐書鹽官縣有捍海塘隄長百二十/四里開元初重築以上二塘或其遺址云)永昌壩(在/府)¶
　(城東永昌門外本/朝洪武二年建)㑹安壩(在府城東北艮山/門外洪武五年建)豬圈壩¶
　(在府城北武林門/外洪武三年建)德勝壩(在府城西武林門/外洪武五年建)長安壩¶
　(在海寧縣西北二/十五里長安鎮)孫洲(在富陽縣吳録云浙江經縣/前過江中有沙漲吳孫堅為)¶
<pb:KR2k0008_WYG_038-16b>¶
　(郡吏赴府鄉人餞於洲上父老云此沙狹而長君其/為長沙太守乎後果應且從長沙起兵為吳始祖後)¶
　(人因名/曰孫洲)龜川(在富陽縣西南一十五里吳孫/權於此伐老桑木煮大龜故名)蘇公堤¶
　(在西湖上宋元祐中蘇軾取葑田積湖中南北徑三/十里為長隄以通行者且募人種菱湖中收其利以)¶
　(備修湖隄成植芙蓉楊栁其上望之如圖/畫杭人名為蘇公隄後為吕惠卿所毀)¶
土産鹽(海寜/縣出)漆(昌化/縣出)絲綿(各縣/出)黄精(餘杭於潛/二縣出)冬筍(餘/杭)¶
　(縣/出)楊梅(錢塘富陽/出者佳)藕(西湖出/者佳)薑(臨平/出)銀杏(俗名佛指/甲臨安縣)¶
　(出/)¶
公署兩浙都轉運鹽使司(在府治北本朝洪武/九年即元舊治重建)杭州前¶
<pb:KR2k0008_WYG_038-17a>¶
　衛　杭州右衛(俱在都司前/洪武八年建)海寧守禦千户所(在海/寧縣)¶
　(東洪武二/十年建)¶
學校杭州府學(在府治北舊在鳯凰山右宋紹興初徙/置今所元至元中郡守夏思忠復購地)¶
　(増廣之本朝宣/德四年重建)錢塘縣學(在府治東舊在長生老人/橋西本朝洪武三年始遷)¶
　(今/所)仁和縣學(在府城北舊在觀橋本朝洪武十一年/徙建西湖書院故址天順三年遷今所)¶
　海寧縣學(在縣治東南宋紹興五年/建本朝洪武七年重建)富陽縣學(在縣/治東)¶
　(舊在今學東唐武德中建/本朝洪武初改建於此)餘杭縣學(在縣治東北舊/在縣治東宋景)¶
　(德中建紹興三年徙今/所本朝洪武三年重建)臨安縣學(在縣治西舊在縣/治東南宋咸平中)¶
<pb:KR2k0008_WYG_038-17b>¶
　(建紹興中徙今所/本朝洪武初重建)於潛縣學(在縣治西北舊在縣治/南二里宋崇寧間徙建)¶
　(縣治北本朝洪武十年/徙此𢎞治十六年重建)新城縣學(在縣治東唐長壽/中建本朝洪武十)¶
　(年重/建)昌化縣學(在縣治東宋淳熈七年/建本朝洪武三年重建)¶
書院龜山書院(在餘杭縣治南宋崇寜末楊時知縣事/去官有遺愛於民民請立書院以祀之)¶
　(仍延師教/子弟其中)西湖書院(在府治北本宋太學故基元至/元末肅政亷訪使徐琰改為書)¶
　(院/)黄岡書院(在海寧縣東三十六里宋邑人賈/氏置義塾元至正間改為書院)¶
宫室慈寧宫(在鳯凰山東宋大内紹興九年和議成/太后有歸期髙宗預作此宫於禁中)德¶
　壽宫(紹興末建髙宗傳位孝宗退處於此後改曰慈/福又改曰壽慈孝宗傳位光宗改曰重華光宗)¶
<pb:KR2k0008_WYG_038-18a>¶
　(傳位寧宗又改曰壽康實/德夀一宫隨時異額也)垂拱殿(髙宗建以為常日/視朝之所然亦隨)¶
　(事易名上壽曰紫宸朝賀曰文慶䇿士曰/集英百官聽宣布曰文德宗祀則曰明堂)延和殿(聖/節)¶
　(正旦冬至齋戒/或避殿時御)福寧殿(寢息/之所)復古殿(燕閒之所以上/俱紹興中建)¶
　選德殿(孝宗建以/為射殿)緝熙殿(理宗建以/為講殿)熙明殿(度宗建/以藏經)¶
　(籍以上宫殿俱在/宋大内今皆廢)望海樓(在鳯凰山下唐武德中建/一名東樓白居易詩東樓)¶
　(勝事我偏知氣象多隨昏旦移湖捲衣裳白重疊山/張屏障緑參差蘇軾詩海上濤頭一線來樓前指顧)¶
　(雪成堆從今潮上君須/上更看銀山二十回)鎮海樓(在吳山之東樓甚壯/麗本吳越錢氏朝天)¶
　(門宋改為拱北樓本朝改/今名置更鼓刻漏於其上)望湖樓(在府城西北吳越/錢忠懿王建蘇軾)¶
<pb:KR2k0008_WYG_038-18b>¶
　(有/詩)豐樂樓(在府城西瞰湖宋/楊靖建初名聳翠)湧金樓(在府城西宋郡/守徐鑄建極壯)¶
　(麗/)香逺樓(在西湖之濵宋安撫潛/説友建號郡中最佳處)天章閣　龍圖閣¶
　　寶文閣　顯謨閣　徽猷閣　敷文閣(以上諸閣/宋都汴時)¶
　(置以藏諸帝御書紹/興中共建為一閣)煥文閣(淳熈/中建)華文閣(慶元/中建)寶謨¶
　閣(嘉泰/中建)寶章閣(寶慶/中建)顯文閣(咸淳中建以上諸閣藏/徽宗以後諸帝御書俱)¶
　(在宋/大内)昭勲崇德閣(寶慶元年建繪文武勳臣自趙普/至葛邲二十三人像於其中理宗)¶
　(御書扁命鄭清之為記端平三年/増趙汝愚為二十四人以上俱廢)竹閣(在孤山唐白/居易建每偃)¶
　(息其間多種竹有詩云晚/坐松簷下宵眠竹閣間)四照閣(在孤山之顛宋鄭/獬詩湖山天下之)¶
<pb:KR2k0008_WYG_038-19a>¶
　(絶境羣山繞湖千百重碧筍四/揷明鏡圓此閣正落明鏡中)虛白堂(在舊州治唐/白居易詩山)¶
　(林太寂寞朝闕空喧煩惟兹郡閣内囂爭得中閒吳/越王錢鏐重建以平吳定越八會於此號八會亭復)¶
　(改名都會堂天成初歲大旱蝗飛蔽天/鏐祝於此堂即夕大風蝗墮浙江死)三賢堂(在孤/山有)¶
　(白居易林逋蘇/軾三賢像尚存)有美堂(在鳯凰山下宋梅摰守杭時/建以仁宗賜詩有地有湖山)¶
　(美之句因取有美名堂歐陽脩記曰有美堂者山水/登臨之美人物邑居之繁一寓目而盡得之葢錢塘)¶
　(兼有天下之美而斯堂者又盡得錢/塘之美焉宜乎公之甚愛而難忘也)中和堂(在鳯凰/山下宋)¶
　(孫沔守杭時建髙宗詩六龍轉淮海萬騎臨吳津王/者本無外駕言蘇遠人瞻彼草木秀感此瘡痍新登)¶
　(堂望稽山懐哉夏禹勤神功既盛大後世䝉其仁願/同越句踐焦思先吾身艱難務遵養聖賢有屈伸髙)¶
<pb:KR2k0008_WYG_038-19b>¶
　(風動君子屬/意種蠡臣)翠寒堂(在宋大内/孝宗建)資善堂(在宋大内因/書院而作講)¶
　(學之/所)清暑堂(在鳯凰山下宋郡/守蔡襄建自為記)湖山堂(在西湖上宋/安撫洪燾建)¶
　(元郡守呼圖克喇實修鄧文原記有云東南多溪山/之勝或遠距城邑惟杭則雉堞之外即澄湖列岫鑑)¶
　(空屏倚林花岸栁樓觀亭榭之美隱暎相屬故觀遊/之樂最於他郡而湖山堂則又當南北之㑹其右為)¶
　(鎖瀾橋門俯湖波萬頃平碧羣山環拱而翼衛天光/雲影滉漾几席其後則原隰綺錯芙蕖菰蒲之觀迥)¶
　(接林麓兹堂又居/湖山之最者也)栢堂(在孤山有詠時栢二株僧志/詮作栢堂與白居易竹閣相)¶
　(連蘇軾作孤山/二詠詩紀之)三瑞堂(在昌化縣治宋景定中劉宗/憲知縣事境内屢産嘉禾喜)¶
　(粟瑞麥因建/此堂以紀之)嘷亭(在餘杭縣南五里相傳晉郭言嘗/出市貨藥伏虎放此歸晚則虎嘷)¶
<pb:KR2k0008_WYG_038-20a>¶
　(故/名)夢謝亭(在府城西北一十五里宋晏殊類要謝靈/運㑹稽人世不宜子息乃於錢塘杜明師)¶
　(舍寄養師是夜夢有賢人相訪/及曉乃靈運至後因以名亭)冷泉亭(在飛來峯下/唐刺史元藇)¶
　(建白居易有記宋梅詢詩古竇鳴幽泉蒼崖結虛宇/六月期客遊披襟苦徂暑開窓弄清淺吹鬢疑風雨)¶
　(不見白使君/煙蘿為誰語)鼇亭(在餘杭縣南五里南湖中唐縣令/盧鵬創以為遊賞之處一名南亭)¶
　巽亭(在鳯凰山下舊郡治宋郡守蔣堂記巽亭以對/江山之勝胡宿詩武林天下竒巽亭景中絶)¶
　介亭(在鳯凰山下宋郡守祖無擇建/左江右湖千里在目因自為銘)過溪亭(在風篁/嶺宋僧)¶
　(辨才退居龍井不復出入蘇軾訪之辨才送至嶺/上左右驚曰遠公復過虎溪矣因作亭名過溪)翠¶
　微亭(在飛來峯上宋秦檜主和韓世忠抗疏言其誤/國因乞解樞密柄遂奉朝請杜門謝客口不言)¶
<pb:KR2k0008_WYG_038-20b>¶
　(兵時跨驢擕酒從一二奚童/縱遊西湖以自樂因建此亭)翠蛟亭(在餘杭縣西南/八十里宋髙宗)¶
　(嘗步月至此建亭摘蘇軾詩髙/髙流泉翠蛟舞句中二字為名)野翁亭(在於潛縣治/西宋縣令刁)¶
　(璹建蘇軾詩山翁長在山溪翁長在溪不如野翁來/往溪山間上有麋鹿下鳬鷖問翁何所樂三年不去)¶
　(煩推擠翁言此間亦有樂非絲非竹非娥眉山人醉/後鐵冠落溪女笑時銀河低我來觀政問風謠皆云)¶
　(犬吠足生氂但恐此翁一旦捨/此去長使山人索寞溪女啼)迎暉亭(在臨安縣北/一十里寶林)¶
　(院山南遙見浙江宋鞏豊詩日出烏鳥飛日入/牛羊下再遊當與夸父期不用山僧逺迎迓)明秀¶
　亭(在於潛縣𤣥霤山之半嶺左挹天目右瞰浮溪諸/峯來朝綺繡交錯為𤣥霤之竒觀元趙孟頫嘗與)¶
　(隱士徐辰翁同遊翁因築亭趙書/扁以紀里博霄有遊𤣥霤之詩)超然館(在大滌山/晉郭文隱)¶
<pb:KR2k0008_WYG_038-21a>¶
　(居於此始創/庵後改為館)桂芝館(在臨安縣東南二里唐大中間/縣令陳思復建咸通中天降桂)¶
　(子及産瑞芝/遂改是名)石林軒(在鳯凰山下宋孫沔守杭時建/號燕思閣又取臨安縣淨土寺)¶
　(立石七株置閣前蒼然竒恠號七賢/石元祐中郡守蒲宗孟更名石林軒)髙齋(在舊州治/南據城闉)¶
　(下瞰虛白堂超出州宅及園圃之中故謂之髙齋唐/嚴維詩詩家九日憐芳菊遲客髙齋對浙江魚浦浪)¶
　(花搖素壁西陵/樹色入秋窓)¶
關梁新宫橋(舊名在陽在/府治東三里)豐樂橋(在府治/東四里)仙林橋(在府/治東)¶
　(北五/里)海鮮橋(在故宋大内其石有/魚蝦花草形狀故名)西湖六橋(在西湖/蘇隄曰)¶
　(暎波鎖瀾望山壓/隄東浦跨虬几六)斷橋(在西湖/孤山側)長橋(在西湖宋楊蟠/詩水仙來往處)¶
<pb:KR2k0008_WYG_038-21b>¶
　(三島或/相通)涵碧橋(在西湖宋朝/陳堯叟為記)德勝橋(在府城北八/里宋韓世忠)¶
　(撃苗傳劉正/彦於此故名)桂芳橋(在府城東北六十里舊名芳橋/宋季里人徐宣與弟寅垓同太)¶
　(學生數十人伏闕上書攻賈似道後三昆季/皆第進士垓居榜首鄉人榮之因更桂芳)望仙橋¶
　(在富陽縣南三里相傳昔董雙成白/日飛昇人皆於此仰而望之遂名)通濟橋(在餘杭/縣治東)¶
　(漢熹平中建本/朝洪武初重修)丁公橋(在餘杭縣東八里梁天監/初縣令丁遵建後人因名)海¶
　昌橋(在海寜縣治東/隋大業初建)勝安橋(在海寧縣治東舊名/烏鵲橋宋嘉泰初建)歲¶
　寒橋(在新城縣北五里宋紹聖/初建本朝洪武中重修)普安橋(在臨安縣東/三里宋端平)¶
　(初縣令王/鍨重建)浮溪惠衆橋(在於潛縣治西宋縣令趙彦/倓程壽先後修建皆有記)¶
<pb:KR2k0008_WYG_038-22a>¶
　飛來橋(在岸㠋山懸崖之間以其上接危磴下臨深/淵勢若飛來故名元皇慶間重修石刻猶存)¶
　長春橋(在昌化縣治/東舊名光化)¶
寺觀淨慈寺(在西湖上周顯德中建寺有五百羅漢各/髙數丈蘇軾謁本長老詩卧聞禪老入南)¶
　(山淨掃清/風五百間)靈隱寺(在武林山晉咸和初建寺有觀風/虛白候仙見山冷泉五亭唐白居)¶
　(易所謂五亭相望即此寺外夾道有九里松唐郡守/袁仁敬所植宋之問遊靈隱夜吟詩二句久不能接)¶
　(有坐禪老僧續成之遲明/僧不見人以為駱賔王云)下天竺寺(在府城西一十/五里晉咸和中)¶
　(建寺前後有飛來蓮花諸峯有合澗跳珠諸/泉有夢謝流杯月桂諸亭遊人多至其間)中天竺¶
　寺(在府城西一十七里/宋太平興國初建)上天竺寺(在府城西一十九/里晉天福中建有)¶
<pb:KR2k0008_WYG_038-22b>¶
　(乳竇白雲獅子雙/桂諸峯拱揖左右)大報國寺(在鳯凰山東後梁貞/明中建寺有舞鳯軒)仙¶
　林寺(在府治北宋紹興中建/理宗書額並製鐘銘)潮鳴寺(在府治東舊為/歸徳院宋髙宗)¶
　(幸寺夜聽潮聲/遂賜額曰潮鳴)靈芝寺(舊在湧金門外本朝/洪武中移建府城東)百法寺¶
　(在吳山下宋/建炎間建)開元寺(在府治南清平山麓寺舊有煙/雲閣四壁合古賢像多名人題)¶
　(詠後/燬)雲居聖水寺(在府治南本朝洪武中賜額夏原/吉詩誰闢雲居鏡峩峩瞰古城西)¶
　(湖晴送碧上竺曉分青經鎖千函妙鐘/鳴萬户聲此中真可樂何必訪蓬瀛)海㑹寺(在吳/山舊)¶
　(為智果院/元改今額)勝果寺(在鳯凰山右寺有排衙石石洞郭/公泉月巖唐僧處黙詩路自中峯)¶
　(上盤迴出薜蘿到江吳地盡隔岸越山多古木/叢清靄青天浸白波下方城郭近鐘磬雜笙歌)梵天¶
<pb:KR2k0008_WYG_038-23a>¶
　寺(在鳯凰山宋僧志詮詩落天寒蟬鳴獨歸林下寺/柴扉夜未掩片月隨行屨惟聞犬吠聲又入青蘿)¶
　(去/)昭慶寺(在府城西宋陳堯佐詩湖邊山影裏靜/景與僧分一榻坐臨水片心閒對雲)萬¶
　壽寺(在府城西三里浙江/之濵宋淳熈間建)香積寺(在府城北八里瓜/山涇之南舊名興)¶
　(福宋天禧/初改今額)髙麗寺(在府城西一十二里與玉岑山相/對元志云以髙麗木起殿故名内)¶
　(有宋書御/碑尚存)法相寺(在府城西一十里舊名長耳/院五代晉時建宋改今額)虎跑¶
　寺(在府城西南一十里舊為/廣福院唐建宋改今額)演福寺(在府城西小麥/嶺寺有夕佳樓)¶
　(元張天雨詩西山朝氣爽南山夕/氣佳朝爽人共忻夕佳吾所懐)安國寺(在海寧縣/治西内有)¶
　(大悲閣宋/蘇軾為記)慈脩寺(在富陽縣治西寺近江潮/汐可觀往來者多游息焉)徑山寺¶
<pb:KR2k0008_WYG_038-23b>¶
　(在天目山東北寺多先/賢碑文並名人題詠)寂照寺(在於潛縣南二里寺/有緑筠軒後更名此)¶
　(君宋蘇軾詩可使食無肉不可居無竹無肉令人瘦/無竹令人俗無肉尚可肥士俗不可醫傍人笑此言)¶
　(似髙還似癡若對此君仍/大爵世間那有揚州鶴)治平寺(在昌化縣治西寺/後有山磅礴為武)¶
　(隆支岡松竹蒼/翠猶屏障然)福勝院(在臨安縣北二十里宋趙仲/藏詩千騎踏清霜東遊古道)¶
　(場雲籠山骨瘦/風引水聲長)普照院(在新城縣東北一十五里宋/許廣淵詩亂峯環合處中見)¶
　(古精廬萬事盡不/到數僧閒有餘)佑聖觀(在府治東宋孝宗為王/時外第淳熈初改為觀)三¶
　茅觀(在府治南七寶山之麓有茅君像舊存古/器物三宋鼎唐鐘褚遂良隂符經今不存)四聖¶
　觀(在孤山觀有香蓮亭挹/翠堂即宋僧惠勤所居)表忠觀(在龍山宋郡守趙/抃以錢氏墳廟蕪)¶
<pb:KR2k0008_WYG_038-24a>¶
　(廢請於朝即龍山廢刹為觀賜額表忠蘇軾為碑銘/歲久湮没嘉靖三十九年以靈芝寺改建寺固王故)¶
　(苑/云)景星觀(在臨平山下與東嶽祠/峙立兩傍有藕花洲)葆真觀(在海寧縣/東二里宋)¶
　(紹興/中建)丹霞觀(在富陽縣治東/北宋政和初建)真慶觀(在於潛縣西三/里宋紹興中建)¶
　集真觀(在於潛縣南三十里舊志漢張道陵所生之/地舊名生仙宫元董薄霄詩相韓遺𦙍髯如)¶
　(㦸生在青山第幾重仙骨已/隨丹氣化故基猶有白雲封)宗陽宫(在府城東中有/老君臺元楊載)¶
　(宗陽宫翫月詩老君臺上凉如水坐看冰輪轉二更/大地山河微有影九天風露寂無聲蛟龍並出承金)¶
　(榜鸞鳯雙飛載玉笙不信弱/流三萬里此身今夕到蓬瀛)龍翔宫(在府治西北舊/在府治東宋理)¶
　(宗潛邸宫後有小/蓬山元陳旅為記)玉清宫(在府城西葛嶺宫有初陽/臺元趙達夫白珽鮮于樞)¶
<pb:KR2k0008_WYG_038-24b>¶
　(聯句巾子峯頭艤釣舡初陽臺上坐鳴絃出雲髙樹/明殘日過雨蒼苔泫細泉絶俗誰能繼遐躅凌虛我)¶
　(欲挾飛仙還家政恐鄉/人問化鶴重來知幾年)洞霄宫(在大滌山宫有五洞/交扃九峯回挹千巖)¶
　(萬谷秀/聚其中)重陽菴(在吳山之右山有泉自/洞中湧出瀦而為池)紫陽菴(在瑞/石山)¶
　(上相傳仙人丁/野鶴煉丹於此)¶
祠廟伍子胥廟(在吳山吳越春秋子胥諫吳王不聽伏/劍而死王乃盛以鴟夷之革浮之於江)¶
　(吳人憐之立祠江上命曰胥山唐乾寜中/封子胥為吳安王本朝命有司歲時致祭)陳明府祠¶
　(在餘杭縣治東漢陳渾為餘/杭令有功於民民為立祠)許逺廟(在海寧縣治西/五代梁初建後)¶
　(増祀唐中丞張巡宋併祀南霽雲雷萬春姚誾本朝/洪武初以海寧故鹽官乃遠所生地宜廟祀故獨以)¶
<pb:KR2k0008_WYG_038-25a>¶
　(祀遠/云)白文公廟(在西湖上祀/唐白居易)錢忠肅王廟(在錢塘縣/西清波門)¶
　(外舊傳錢氏五王皆祠於此有碑磨滅後有/井曰烏龍井土人至今名此地曰錢王太廟)岳武穆¶
　王廟(在岳飛墓側武穆飛諡/本朝命有司歲時致祭)靈衛廟(在府城西宋建/炎間金兵犯臨)¶
　(安錢塘令朱蹕暨二將金勝祝威率民兵力戰死/之本朝命有司立廟歲時致祭扁其廟曰靈衛)張¶
　兵部祠(在府城南江塘上祀宋兵部尚書張夏夏景/祐中為兩浙轉運使築江隄始易以石以防)¶
　(江潮之害郡/人感而立祀)耿侍郎祠(在新城縣北二里侍郎宋令/耿秉也秉宰是邑有惠於民)¶
　(民立/生祠)旌功祠(在三臺山祀本朝于肅愍公𢎞/治間賜諡建祠歲春秋祭省志)忠節祠¶
　(祠二一在府城按察司治東南祠本朝故按察使王/良正德中建督學萬公潮具事勒石一在筆架山方)¶
<pb:KR2k0008_WYG_038-25b>¶
　(家峪祀宋大學士徐應鑣本朝正德間/立祠賜額命有司歲春秋致祭省志)同仁祠(在祥/符橋)¶
　(畔祀本朝孫燧王守仁胡世/寧錢塘嘉靖十七年建省志)¶
陵墓吳王夫差墓(吳越春秋夫差内傳二十三年/葬於餘杭山太宰嚭亦葬其傍)孫鍾¶
　墓(在富陽縣南十五/里即吳孫堅父也)杜子恭墓(南齊書孔稚圭東過/錢塘北郭於舟中遙)¶
　(拜杜子/恭墓)吳天師墓(天師餘杭人為唐内供奉/因遊天柱宫沒葬於此)許逺墓¶
　(在海寧縣東/北楊園村)武肅王墓(在臨安縣城/北茅山原)文穆王墓　忠¶
　獻王墓(俱在府城南龍山南/原以上俱吳越王)林逋墓(在孤山逋自為/墓於其廬側臨)¶
　(終為詩云湖上青山對結廬墳前修竹亦/蕭疎茂陵他日求遺藳猶喜曽無封禪書)岳飛墓(在/棲)¶
<pb:KR2k0008_WYG_038-26a>¶
　(霞嶺下飛宋髙宗時慨然有恢復中原之志卒為秦/檜所中死葬於此今其墓上古木枝皆南向識者謂)¶
　(其忠義所感云元趙孟頫詩岳王墳上草離離秋色/荒凉石獸危南渡君臣輕社稷中原父老望旌旗英)¶
　(雄一死嗟何及天下中分遂不支莫/向西湖歌此曲水光山色不勝悲)陳剛中墓(在府/城西)¶
　(北龍井山剛中閩人宋建炎中任大府寺丞上封事/議恢復忤秦檜與胡銓等七人同謫剛中知䖍州安)¶
　(遠縣殁其子/扶柩葬於此)鄒濟墓(在餘杭縣東南五里濟歴官至/詹事本朝洪熈初勑葬於此仍)¶
　(建祠墓左命有/司春秋致祭)于肅愍公墓(在三/人山)¶
古蹟周赧王城(在餘杭縣北三十里宋晏殊/類要此城周赧王南遊所築)餘杭縣舊¶
　城(在苕溪南漢熹平中徙溪北尋復溪南宋雍熈初/復徙溪北今溪南舊城基問有存者元至正中築)¶
<pb:KR2k0008_WYG_038-26b>¶
　(城守禦號/營盤城)東安郡城(在富陽縣北一十八里/吳董武中郡守全琮築)潛州城¶
　(在於潛縣東七里唐武徳中築置/州並臨水縣尋廢今其地名城嶺)紫溪縣城(在於潛/縣南三)¶
　(十里唐垂拱初析於潛置/紫溪縣後改曰武隆尋廢)宋大内(在鳯凰山之東本/梁安國寺地故吳)¶
　(越王宫也宋為杭州治髙宗南/渡以州治為行宫増築皇城)大廟(宋紹興四年建/在府城内瑞石)¶
　(山之東十三年又建景靈宫以奉祖宗神御在城内/西北隅十五年又建神御殿朔望節序生辰帝親酌)¶
　(獻行香用家人禮/在大内今俱廢)圜壇(在府城南八里紹興十三年/築三歲一郊天壇四成壇及)¶
　(内壝凡五十步中壝外壝共/二十五步壇側有熈成殿)社稷壇(在府治北紹/興十三年築)先¶
　農壇(在府城東南一十/里紹興十五年築)髙禖壇(在府城東南一十里/紹興十六年築歲祀)¶
<pb:KR2k0008_WYG_038-27a>¶
　(青辛以伏/羲髙辛配)九宫壇(在府治東故青門外紹興十八年/築歲祀太乙等九宫神以上皆廢)¶
　(間存/遺址)玉津園(在龍山之北紹興十七年建舊為/燕射之所孝宗嘗臨此講射禮)聚景¶
　園(在府治西五里宋髙以孫詩翠華不向苑中來可/是年年惜露臺水際春風寒漠漠官梅却作野梅)¶
　(開俱/久廢)雷峯塔(在西湖南山之南皮園/吳越王錢氏所建尚存)六和塔(在府城/南十三)¶
　(里開化寺前宋開寶中建塔有九/層後廢紹興間復建七層而止)林逋廬(在西湖之/孤山逋初)¶
　(放遊江淮間久之歸杭結廬於此二十年足不及城/市宋真宗賜粟帛詔長史歲時勞問杭州守李及輩)¶
　(嘗造其廬清談終日而去有梅花詩云疎影横斜水/清淺暗香浮動月黄昏為世所稱畜二鶴嘗汎小艇)¶
　(於湖中客至廬童子/縱鶴飛去逋即歸)東坡菴(在錢塘縣西北六里東/坡為郡守時嘗止此後)¶
<pb:KR2k0008_WYG_038-27b>¶
　(人鑿岩為室/名東坡庵)岳飛宅(在府治北郡人即其地立廟祀/之廟有井相傳飛被害時有女)¶
　(尚幼挾銀瓶投井/而死故廟並祀焉)葛塢(在武林山吳葛孝/先偕葛洪居此)仙母墩(在/府)¶
　(治西五里神女傳云王方平過蔡經家以千錢與餘/杭姥求沽酒須臾得酒五升又世傳有農姥居此採)¶
　(衆花醖酒後有三仙人至飲酒因授藥數丸姥餌之/遂仙去宋王安石詩緑淨堂前湖水緑歸來正復有)¶
　(荷花花前若見餘杭/姥為道仙人憶酒家)仙人棊(在府城西五十里山上/以丹砂為棊局路黒白)¶
　(棊子/皆在)鐵井欄(在六和寺南昔有蛟龍自井而出攻損/江岸錢氏鑄鐡井欄以鎮之刻八卦於)¶
　(上以象/八方)¶
名宦漢陳渾(嘉平間為餘杭令築南湖塘鑿/石門以禦水患民立祠祀之)三國陸遜¶
<pb:KR2k0008_WYG_038-28a>¶
　(吳孫權為將軍時遜仕幕府出為海昌都尉並領縣/事時縣連年亢旱且多盗賊遜開倉以賑飢民勸督)¶
　(農桑率所募兵以討賊/所向皆服百姓賴焉)南北朝劉道真(宋錢塘令又/劉道錫為餘)¶
　(杭令元嘉中詔遣沈演之行郡表云道/真道錫為二邦之首最治民之良宰)張祐(宋歴臨/安錢塘)¶
　(令並著能名宋世言長吏者以/祐及傅僧祐陳珉三人為首)蕭赤斧(宋錢塘令治/政為百姓所)¶
　(安時議/推重焉)孫謙(南齊錢唐令御煩以簡獄無繋囚及去/官百姓載縑帛追送之辭不受時稱循)¶
　(吏/)劉允恭(陳餘杭令治事詳明臨下清簡田/野開闢囹圄屢空民為立徳政碑)唐李濬¶
　(登封初為富陽今築陽陂湖隄以/捍水患貞元中令鄭早又増修之)裴惓(以清徳為巡/察使所薦遷)¶
　(杭州刺史蒞/政有美譽)宋璟(中宗時為杭州刺史居/官清毅人無敢犯者)丁表(麟德/中為)¶
<pb:KR2k0008_WYG_038-28b>¶
　(於潛令有政績/邑人立德政碑)袁仁敬(開元中杭州刺史時𤣥宗自/擇諸司長官以仁敬刺杭詔)¶
　(宰相諸王御史以上祖道洛濵賜詩親書/以寵其行仁敬治郡之暇嘗種九里松)劉晏(天寶/末假)¶
　(守餘杭會永王璘事晏因發義兵堅壁以待璘聞晏/有備遂自晉陵西走晏終不言功召遷彭原太守)¶
　陳允昇(上元間為餘杭令有李復繼/之俱有政績民為立碑頌德)李泌(大厯中為/杭州刺史)¶
　(有風績郡中鹵水不可飲泌乃/引湖水入城為六井大為民利)杜泳(貞元中為於潛/令嘗開紫溪河)¶
　(溉田又鑿渠以通/舟楫民䝉其利)白居易(長慶初為杭州刺史始築/隄捍錢塘湖鍾泄其水溉)¶
　(田千頃復浚李泌/六井民賴其利)歸珧(寶厯間為餘杭令因漢陳渾/故跡置上下湖溉田千餘頃)¶
　(又築甬道通西北大路髙廣徑/直百餘里行旅無山水之患)周寶(僖宗時為杭州/刺史羣盗蠭起)¶
<pb:KR2k0008_WYG_038-29a>¶
　(寶募諸縣鄉兵/討之民賴以安)宋翟守素(太宗時錢氏獻其地詔守/素為兩浙兵馬都監安撫)¶
　(諸郡人心甚悦/即以知杭州)范旻(知杭州錢氏據兩浙民苦其政/旻既至悉條奏請蠲除之太宗)¶
　(從其/請)張詠(咸平初知杭州遇歲歉民私鬻鹽者輙寛/之民有子與壻訟家財者壻言妻父臨終)¶
　(命掌貲産此子纔三歲遺書令異日三分付子七分/與壻詠曰汝婦翁智人也若以七分與子則子死汝)¶
　(手矣亟命以七給子三/給壻時皆服其明決)薛映(知杭州臨政敏鋭庭無/留事吏不能欺以治最)¶
　(稱/)夏侯嶠(咸平中江浙饑以嶠為巡撫使所過疏/理刑訟存問耆老務從寛簡人以為便)王¶
　濟(景德間知杭州吳越俗尚華靡濟以質素矯之/濬錢塘湖増置斗門以防潰溢之患民賴其利)馬¶
　亮(大中祥符間知杭州先是江濤大溢調兵築/隄未就亮既至處以方畧隄遂成百姓賴焉)李及¶
<pb:KR2k0008_WYG_038-29b>¶
　(乾興元年知杭州治尚簡嚴惡杭人風俗輕靡未嘗/事晏遊一日冐雪出郊獨造林逋清談至暮而歸居)¶
　(官數年未嘗市吳中物比/去惟市白樂天集一部)俞獻卿(景祐間知杭州一/日暴風江潮溢決)¶
　(隄獻卿鑿西山石作/隄數十里民用便之)司馬池(寶元間知杭州時江鈞/張從革為兩浙轉運使)¶
　(惡池誣以事條奏之降知虢州池未謫時吏有盗官/銀稱為鈞償私費而從革之姻犯税或謂可以此報)¶
　(之池忍不較/人以為長者)鄭戩(慶厯初知杭州浚治西湖民賴/其利事聞詔本郡歲治如戩法)楊¶
　偕(知杭州忽大風驅潮江岸齧去大半偕急督人斷/防卒免墊溺於是條上全築方畧詔發江淮之役)¶
　(遂成/新隄)張去華(知杭州兩浙自錢氏賦民丁錢/有死而不免者去華建議除之)范仲淹¶
　(皇祐初知杭州時郡中大饑殍殣枕路仲淹發粟及/募民存餉為術甚備又諭諸寺工作貿易飲食以惠)¶
<pb:KR2k0008_WYG_038-30a>¶
　(貧者自是兩浙惟杭/州晏然民不流徙)張方平(知杭州言畿内税賦之/重及請減定刺配刑名)¶
　(等法久之拜翰林/學士再知杭州)孫沔(再知杭州明敏果敢有吏材/卒著能跡仁宗嘗解御帶賜)¶
　(之/)李兊(皇祐間知杭州仁宗飛白書安民字賜之兑/介靜簡嚴年老而精明有所舉措要使民便)¶
　(安/之)梅摯(嘉祐間知杭州仁宗賜詩以寵/其行摰以詩首章名堂曰有美)王琪(知杭州/政尚簡)¶
　(靜每疾俗吏飾厨傳以沽名譽故待賔/客頗簡畧間造飛語起謗終不自恤)余良肱(知杭/州江)¶
　(潮善溢漂官民廬舍良肱累石隄障之潮不為害時/屬官王陶負氣府帥挾憾欲按之良肱不可曰使陶)¶
　(以罪去是以/直不容也)蔡襄(治平間知杭州為/政精明吏不能欺)陳堯佐(為兩浙/轉運副)¶
　(使錢塘江篝石為隄隄再歲輒壊堯佐請下薪/實土乃可堅久丁謂不以為是後卒如堯佐議)胡宿¶
<pb:KR2k0008_WYG_038-30b>¶
　(知杭州清儉謹黙内剛外和臨/民篤恭不畧細故人多愛之)趙抃(熈寜間知杭州/歲旱民病朝廷)¶
　(議欲築城抃曰民未可勞罷之杭故多盗聞抃性寛/盗益甚抃取其情重者配他州餘遂散去境内以清)¶
　陳襄(知杭州能撫循其民以唐李泌六井久廢命工/討其源流渫而甃之井乃可食雖遇旱歲民用)¶
　(沛/然)蘇頌(知杭州時吳越荐饑一日出遇百餘人遮道/訴轉運司責逋錢甚苦頌釋之期以歲月使)¶
　(償官轉運使怒欲奏頌而償者竟先期至嘗宴有美/堂聞將兵結集郡人恐懼頌談笑自如密諭兵官捕)¶
　(為首者逮夜㑹/散而坐客不知)崔遹(元豐間為於潛令有遺愛嘗興/元豐塘為邑人利至今呼為崔)¶
　(長官/塘)蘇軾(通判杭州時行新法軾每因法以便民元/祐初知杭州值大旱饑疫軾請免本路上)¶
　(供米三之一及得賜度僧牒易米又減價糶常平米/以濟之仍遣使督醫分坊治病全活者甚衆民為立)¶
<pb:KR2k0008_WYG_038-31a>¶
　(生/祠)楊時(為餘杭令以教化為先務不為煩苛臨事剸/裁未嘗形之顔色後去官民懐其惠立祠祀)¶
　(之/)張閣(大觀中知杭州杭久闕守郡事廢弛閣經理/有叙首去惡少之為民害者郡人為立生祠)¶
　韓瓘(政和初為於潛令興利除弊嘗遊憩於岝㠋/山之東軒後人因目為昌黎館以寓去思)江¶
　袠(宣和間為餘杭令政稱神/明有水利記以紀其績)章誼(通判杭州建炎初/陳通作亂誼聚七)¶
　(縣弓兵以張聲勢賊平/旋加撫定人皆徳之)劉誨(建炎中金烏珠軍至杭/州守臣康允之棄城退)¶
　(保赭山時誼自楚州赴召在城中軍/民推之以守後死於難増直龍圖閣)朱蹕(為錢塘令/金兵至杭)¶
　(州蹕領士卒迎戰欵敵使民得為逃死計蹕中/流夫傷甚猶叱左右負已擊敵後數日遇害)李光¶
　(知臨安府髙宗欲移蹕臨安光經營撙節不擾而辦/奏減兩浙積負及九邑科配以示施徳自近之意)¶
<pb:KR2k0008_WYG_038-31b>¶
　吕頤浩(知臨安府處事有緒豪右莫敢犯禁始置/監渡官定舟人多寡自是少風濤之厄)梁¶
　汝嘉(臨安闕守火盗屢作命汝嘉攝事汝嘉修火/政嚴巡徼盗發輒得火災亦息遂命為知府)邵¶
　文炳(紹興間知於潛縣興水利減山鄉折米之直後/登中書民懐其德政與葉衡同祠縣南號二賢)¶
　(祠/)葉衡(紹興間知於潛縣户版積弊富民多隱漏貧/弱困於陪輸衡定為九等貧者頓蘇徵科為)¶
　(期限榜縣門不遣一吏而賦自/足歲災蝗不入境治為諸邑最)張杓(淳熈中再知臨/安府撫良戢姦)¶
　(恩威並用時有外戚犯罪夤縁求免杓/曰吾官可去法不可屈權要多畏憚之)周淙(知臨安/府上言)¶
　(自古風化必自近始陛下躬履節儉以示四方而貴/近奢靡殊不知革乃條上禁革十五事上嘉納之)¶
　徐誼(知臨安府宰相趙汝愚雅器誼除授建明多咨/訪而行時韓侂胄恃功&KR1333;望誼言宜飽其欲而)¶
<pb:KR2k0008_WYG_038-32a>¶
　(遠之汝愚不聽/後果為國患)袁韶(嘉定中知臨安府幾十年理訟/精簡平反寃獄甚多道不拾遺)¶
　(里巷呼/為佛子)吳潛(理宗時以吏部尚書兼知臨安府上論/艱屯蹇困之時以反身修德以求亨通)¶
　(之理乞遴選近族以係人心/而俟太子之生帝嘉納之)趙希磐(紹定中知餘杭/縣政尚清淨邑)¶
　(里安謐撤新縣/治不勞民而成)元戴表元(臨安府學教授宋末文章/氣萎□而辭骩骳表元慨)¶
　(然以振起斯文為己任遂/以文章大家名重一時)慶通(以平章鎮海寧州州/距杭百里地瀕海磽)¶
　(瘠民甚貧居二年盗息而/民阜在任七年勞績甚著)臧夢解(至元中知海寧州/剛直亷慎門無私)¶
　(謁差役皆當其富貧而吏無所預以/致户増田闢政平訟簡為諸州最)庫庫(浙江行省/平章以重)¶
　(望居髙位雅愛儒士甚於饑/渴而四方文人翕然宗之)張思明(兩浙運使歲課/羨餘僚屬請増)¶
<pb:KR2k0008_WYG_038-32b>¶
　(數上之思明曰盈縮不常萬一以増為/額是我希一已之榮遺百世之害也)王都中(兩浙/運使)¶
　(舊制竈户三年一推排任事者久不舉行都中請於/行省徧詣諸場驗其物力髙下以損益之公私皆便)¶
　王克敬(兩浙運使减民食鹽有逮犯私鹽者以一少/婦至克敬怒曰豈有逮婦人千百里外與吏)¶
　(卒雜處者汙教甚矣/自後不許著為令)李廷佐(兩浙運使嚴明有才幹/悉心鹽筴之事凡亭民)¶
　(不便者罷之吏胥黷貨者斥之暇/則與儒生講論經史聲譽赫然)趙孟頫(江浙等處/儒學提舉)¶
　(博學多聞操履純/正以詩文鳴世)陳旅(江浙儒學提舉資稟穎異於/書無所不讀翰林學士虞集)¶
　(雅愛/重之)黄溍(江浙等處儒學提舉天資頴/悟博極羣書以文學名四方)梁曽(杭州路/總管户)¶
　(口復者五萬四千餘又請禁暮夜/鞫囚游街酷刑朝廷是之著為令)蘇天爵(江浙行省/參政江浙)¶
<pb:KR2k0008_WYG_038-33a>¶
　(財賦居天下十七事務最煩/劇天爵條分目别細巨不遺)趙璉(杭州路總管强毅/明敏吏民咸服其)¶
　(明決嘗集議均徭/役之法民以為便)吳元珪(皇慶初為江浙行省左丞/江淮漕臣言江南殷富葢)¶
　(由多匿腴田請再檢覆元珪言江南平已久户有定/籍田有定畝一有動搖其害不細執論不見聽遂移)¶
　(疾/去)王昌(延祐初為餘杭尹政績著聞惠及傍邑後轉/徽州路推官及卒還葬餘杭觀國山下民思)¶
　(之立石頌其功/且塑像祀之)樊執敬(浙江行省參政時徽饒冦犯/杭執敬引兵拒之與賊遇射)¶
　(死七人賊衆擁至呼降執敬怒叱之曰恨不/碎汝乃奪刀砍賊因中槍而死詔封魯國公)董摶霄¶
　(浙東宣慰副使時徽饒賊陷杭州乃進兵迎賊夾擊/之賊敗遂復杭州據要路追殺大破之復於潛昌化)¶
　(其功/甚偉)本朝王興福(洪武初知杭州府為政明於大體/不尚苛刻民賴以安去任民遮道)¶
<pb:KR2k0008_WYG_038-33b>¶
　(送之興福謝曰非我之政能惠爾民實爾/民能奉教條以成我也尋陞吏部尚書)王徳宣(洪/武)¶
　(初知杭州府約己以亷勞於撫字崇/儒道作興士類捐俸置書藏於學)王鈍(洪武初為/浙江布政)¶
　(使持身亷介涖政勤敏吏胥慴服嘗伐石以捍江濤/民免墊溺歲旱禱雨即應憂民之心不遑寢食民咸)¶
　(德/之)黄信中(洪武中為錢塘知縣為政不苛民皆信服/官滿當去民相率乞留命為杭州知府)¶
　丘子强(洪武中為餘杭縣丞簡重有威賞罰/明信公庭肅然吏胥無敢虐鄉民者)王玘(洪/武)¶
　(末浙江按察司僉事振肅風紀務詢民/瘼屬司畏憚民受其惠時稱得風憲體)辛彦博(洪武/末為)¶
　(浙江按察使永樂中遷浙江左布政/使在任有善政不尚苛暴得吏民心)易英(洪武末為/浙江布政)¶
　(司參政政尚寛平明於大體奬勵儒生務/期成效尤嗜詩書公務之暇手不釋卷)王良(洪武/末左)¶
<pb:KR2k0008_WYG_038-34a>¶
　(遷浙按察使靖難聞變其妻自投於池/良為殮畢遂舉火閻室自焚死省志)虞謙(永樂初/知杭州)¶
　(府鋤强扶弱涖政嚴明奸吏畏服豪黠屏/跡勸學興禮士知勵行尋陞右副都御史)葉宗行(永/樂)¶
　(初以言事稱㫖擢知錢塘縣清白自持令民自占甲/乙第其髙下書之於冊用是賦役均平詞訟亦簡)¶
　李素(永樂中浙江按察司副使在任發奸擿伏深知/民隱聴訟折獄下無遁情執法平而吏民服)¶
　戴同吉(宣徳初浙江布政司右參議/旬宣勞來務盡職業省志)許銘(宣德初為/浙江按察)¶
　(司副使持憲嚴明豪貴人不敢干以/私而興利除害民莫不感服省志)陳鎰(宣德初為/浙江按察)¶
　(司副使用決寛平/民甚信愛省志)軒輗(宣徳中浙江按察使俸資之/外一毫不取累官尚書清操)¶
　(始終一/致省志)胡軫(宣德末左遷浙江鹽運同知持身亷儉/風裁凜然尋陞本省副使督學士人宗)¶
<pb:KR2k0008_WYG_038-34b>¶
　(之省/志)陳復(正統初知杭州府公正亷明濟以簡靜/憂去民保留之起復特命再任省志)孫¶
　原貞(正統間巡撫浙江平處州寇亂奏置泰順雲/和宣平景寜四縣經理之功到今稱之省志)韓¶
　雍(以兵部侍郎出為浙江參政素望/服人且興利除害靡不允當省志)陶成(正統間浙/江僉事不)¶
　(激不隨獄多平反後死於金衢劇/盗蘭谿龍游皆立祠祀之省志)余子俊(天順初浙/江左布政)¶
　(以承流宣化為己任尤留心於/水利農田民多受益焉省志)張悅(天順中浙江按/察司提學僉事)¶
　(士人帖服諸所奬拔往/住取髙第為聞人省志)楊繼宗(天順中浙江按察使/軍民愛之如父母官)¶
　(吏畏之如/神明省志)林同(天順中浙江參政督糧均/賦䘏民浙人德之省志)邵寶(成化/初浙)¶
　(江按察使尋轉右布/政兩有政聲省志)楊瑄(成化初浙江按察司副使/繕緝墩候修築海塘尋陞)¶
<pb:KR2k0008_WYG_038-35a>¶
　(本省按察使尤力/持憲度云省志)佀鐘(成化中巡按浙江民隱官邪/無不洞悉彰癉所及贜吏望)¶
　(風解印而民/間晏然省志)劉大夏(成化末浙江左布政勤撫字緩/催科移檄郡縣務在節用愛人)¶
　(提調𢎞治二年鄉試得王守/仁胡世寧孫燧諸人省志)張敷華(𢎞治初浙江右/參議撫定景寧)¶
　(礦盗不假兵力尋陞本省/右布政風采愈凝重省志)戴珊(𢎞治中浙江按察使/肅清憲度不為物撓)¶
　(而意常近厚事多反/平軍民感戴省志)彭澤(𢎞治中浙江按察司副使/持憲嚴明好善疾惡一洗)¶
　(脂韋軟媚之習君子謂其/得於理學者為多省志)李遜學(𢎞治中以僉事督/學浙江寛而有制)¶
　(甄别不爽教人以敦行尚實/為本士習亦為少變云省志)席書(𢎞治末浙江按察/使服御儉約寮屬)¶
　(多所感化公餘惟喜論學嘗著鳴寃録/以明陸象山之寃學者多所開悟省志)何塘(正徳中/浙江提)¶
<pb:KR2k0008_WYG_038-35b>¶
　(學副使古貌古心文章粹然/一出於正浙士人師尊之)許讚(正徳中浙江左布/政使不激不隨甚)¶
　(多惠政/省志)李承勛(正德中浙江按察使持憲易弊/上下帖然問學多所自得省志)¶
流寓干寶(本新蔡人徙居鹽官博覽書記著晉紀二十/卷直而能婉時稱良史作搜神記三十卷人)¶
　(謂鬼之董狐仕/晉為始安太守)裴覺(本長安人唐光啓中為杭州刺/史屬董昌作亂兵興道阻覺遂)¶
　(留家於杭子堅仕吳/越錢氏累官至丞相)鮮于樞(其先涿郡人後居杭樞/風流文雅善為詩歌尤)¶
　(工行草吳興趙孟頫以能書名世亦推重/之為元江浙行省都事遷太常典簿致仕)蘇爾約蘇¶
　哈雅(元功臣阿爾哈雅之孫生而神彩秀異膂力絶/人及長忻節讀書吐辭為文出人意表仕為翰)¶
　(林侍讀學士稱疾辭還江南賣藥錢塘市中/詭姓名易服色人無有識之者自號酸齋)鄧文原¶
<pb:KR2k0008_WYG_038-36a>¶
　(綿州人父漳徙錢城因家焉至元中辟為杭州路儒/學正累遷至浙西江東湖南亷訪使所至多所平反)¶
　(仕止國子祭酒翰林侍講學士為/人内嚴外恕博學能文卒諡文肅)張翥(元晉寧人父/為饒州安仁)¶
　(縣典史又為杭州鈔庫副使翥少時豪放不羈好蹴/踘喜音樂父憂之翥一旦翻然易業閉户讀書在安)¶
　(仁受業大儒李存未幾留杭又從仇遠先生學遂/以詩文知名後累官翰林學士承㫖封潞國公)¶
人物漢張儼(餘杭人好學有賢德遭漢末之亂嘗開圃/種瓠以所售錢造橋不樂營利鄉人重之)¶
　孫鍾(富春人性至孝以種瓜為業一日有三人來鍾設/瓜及飲三人曰示子葬地下山百步勿反顧鍾)¶
　(不六十步回看見三白鶴飛去遂𦵏其母鍾後生堅/堅生䇿權權後建國為吳稱帝傳亮休皓凡四世)三¶
　國全琮(錢塘人父柔漢末舉孝亷補尚書郞右丞累/官桂陽太守嘗使琮將米數千斛入吳市易)¶
<pb:KR2k0008_WYG_038-36b>¶
　(琮悉以賑貧不及歸報柔更竒之後仕吳為奮威校/尉領東安太守治富春招集流竄數月得萬餘人加)¶
　(右大/將軍)凌統(餘杭人父操從孫策討江夏中流夫死統/年十五攝父兵從吳孫權征討有功拜偏)¶
　(將軍在軍旅親賢接士/輕財重義有國士風)郭成(富春人夙著節義乘扁/舟汎五湖以書劍自娛)¶
　(吳黄武中徵拜武義校尉遷黄/門侍郞後封永興富春二縣侯)丁諝(錢唐人出於役/伍顧卲拔而友)¶
　(之為立聲譽揚其善以並陸全之列/仕吳至典軍中郞世以卲為知人)晉褚陶(錢塘人/聽慧清)¶
　(談年十三作鷗鳥水磑二賦見者竒之張華謂陸機/曰君兄弟龍躍雲津顧彦先鳯鳴朝陽謂東南之寳)¶
　(已盡不意復見褚/生後官至中尉)范平(錢唐人研窮典墳吳時舉茂/才累官臨海太守有異政太)¶
　(康中召不起卒賜號文正先生三子/奭咸泉並以文學至顯官克世其家)郭文(臨安人/居大滌)¶
<pb:KR2k0008_WYG_038-37a>¶
　(山嘗有猛獸張口向文文視其中有横骨乃以手探/去之明旦獸置一鹿於室前王導聞其名遣人迎置)¶
　(之西園朝士咸往觀之文頽然箕踞傍若無人/居導園七年後歸臨安山中時頗尚其風致)南北¶
　朝卜天與(餘杭人善騎射有勇力容貌嚴毅宋文帝/擢為廣威將軍太子劭入弑事變倉卒諸)¶
　(將望風屈謝天與獨/射擊之臂斷乃遇害)吳喜(臨安人少知書兼習戰陣/宋時領兵征計屢建大功)¶
　(仕至都督豫/州諸軍事)朱謙之(錢唐人數歲父昭之為族人幼/方焚死不勝哀戚長即手刄殺)¶
　(幼方自詣縣獄令上其事/南齊世祖嘉其義赦之)顧歡(鹽官人年六七歲父/使之田中驅雀歡作)¶
　(黄雀賦而歸雀食稻過半父怒欲撻之見賦乃止貧/無以受業每於舍後聽人誦書無遺忘者夕則燃松)¶
　(節讀書有孝行母亡水漿不入口者七日廬於/墓遂隱不仕南齊髙帝召為太學博士不就)范元¶
<pb:KR2k0008_WYG_038-37b>¶
　琰(錢塘人性嗜學博通經史家貧以園疏為業嘗出/行見人盗其菘遽退走母問其故對曰畏其愧恥)¶
　(故也或涉溝盗其笋元琰因伐木為橋以渡自是盗/者大慙一鄉無復鼠竊齊梁之間累徵辟皆不就)¶
　范述曽(錢唐人仕南齊官太子步兵校尉為人謇諤/多所諫諍尋拜永嘉太守詔褒美其政後仕)¶
　(梁為太中大夫生平所得俸禄/盡以分施卒之日家無餘資)戚衮(鹽官人仕梁為/太學博士簡文)¶
　(在東宫召衮及諸儒講論令中庶子徐摛質難摛辭/辯縱横諸儒懾氣袞精采自若領答如流衆皆服其)¶
　(博識所著冇禮/記義四十卷)顧越(鹽官人祖道望父仲成俱顯於/齊梁越自幼承家學於書無所)¶
　(不讀仕梁為參軍嘗侍讀議論宏遠武帝深重之侯景/之亂避難東歸賊數授以爵位不受卒年七十七所著)¶
　(有毛詩等疏/義四卜卷)杜之偉(錢唐人少精敏有逸才十五/徧觀文史及儀禮故事仕梁)¶
<pb:KR2k0008_WYG_038-38a>¶
　(為中書侍郞領大著作陳髙宗即位加鴻驢卿/遷太中大夫為文温雅博贍有文集十七卷)杜稜¶
　(錢唐人少落泊不為時知頗涉書傳仕陳監義興琅/琊二郡文帝嗣位以預建立功封永成縣侯仕止侍)¶
　(郎䕶軍卒諡成/配享武帝廟庭)駱文牙(臨安人年十二相者云此郎/容貌非常必將遠致陳文帝)¶
　(初避地臨安文牙母知非常人賔待甚厚文帝立封/臨安縣侯位越州刺史仕至散騎常侍入直殿省)¶
　隋陸知命(富陽人好學識大體以正介自持大業初/拜侍御史侃然正色百僚敬憚卒贈御史)¶
　(大/夫)許善心(新城人讀書萬卷文帝曰我平陳國惟獲/此人大業中為禮部侍郎後為宇文化及)¶
　(所害子敬/宗曽孫遠)顧彪(餘杭人大業中為祕書學士所/著有古文尚書義疏二十卷)魯仲¶
　逵(餘杭人大業中為國子助教所/著有毛詩章句義疏四十二卷)唐褚亮(錢唐人自/少警敏博)¶
<pb:KR2k0008_WYG_038-38b>¶
　(通圖史陳後主召見賦詩江總諸詞人皆服其工後仕/唐為𢎞文館學士官至散騎常侍卒年八十八贈太常)¶
　(卿陪𦵏/昭陵)褚遂良(亮子博涉文史工楷𨽻貞觀中歴官/諫議大夫兼起居注太宗曰朕有不)¶
　(善卿亦記耶對曰臣職在載筆君舉必書遷黄門侍郞/參綜朝政尋受顧命輔髙宗遷尚書右僕射帝將立武)¶
　(后遂良力諌不納乃置笏殿階叩頭流血曰還/陛下笏乞歸田里後累貶愛州刺史竟以憂卒)褚無¶
　量(鹽官人家臨平湖有龍出人皆走觀無量尚幼讀/書若不聞衆異之擢明經遷司業中宗將南郊詔)¶
　(以皇后為亞獻無量極諫之/𤣥宗即位遷左散騎常侍)許逺(新城人祖敬宗為/文學館學士遠寛)¶
　(厚長者安禄山反與張巡同守睢陽/城陷不屈死宣宗時圖像凌煙閣)章成緬(於潛/人家)¶
　(貧篤學事親著至行䘮母廬墓烏鵲來巢麋/鹿共處貞元中表其門人以章孝標稱之)凌凖¶
<pb:KR2k0008_WYG_038-39a>¶
　(富陽人有謀畧尚氣節讀書為文章擢校書郎朱泚/之亂以謀畫佐元戍有大功累遷殿中侍御史進翰)¶
　(林學七後謫連州卒所著有/後漢書春秋二十餘萬言)錢鏐(臨安人黄巢亂鏐/以鄉人破走之劉)¶
　(漢宏遣兵屯西陵鏐以八都兵討之遂破越州以奉董/昌而自居於杭及昌反鏐遣人執之歸杭昭宗拜為鎮)¶
　(海鎮東兩軍節度使梁封吳越王𫝊子文穆王/元瓘孫忠獻王仁佐至忠懿王俶納土於宋)吳公¶
　約(餘杭人黄巢之亂公約以鎮遏使從董昌敗巢於/西鄙徐㓂據姑蘇授北面諸軍行營招討使禦之)¶
　(摧鋒破鋭日有聲稱累官至秋曹民部二尚書尋/遷左執法公約薄於進取為將三十年家無長物)馬¶
　綽(餘杭人嘗從董昌於越州及昌僭叛遂棄家奔錢/鏐累官兩浙行軍司馬後表授雄武軍節度使同)¶
　(平章/事)杜建徽(新城人少勇强大有志從錢鏐征伐輒/單衣入陣屢立大功歴官自武安都將)¶
<pb:KR2k0008_WYG_038-39b>¶
　(累遷昭化軍節度使吳越國/丞相封鄖國公卒諡威烈)羅隱(新城人有能詩名/嘗説錢鏐舉兵討)¶
　(朱温曰縱無成功猶可退保杭越奈何交臂事賊為/終古之羞乎唐光啓中鏐表為錢塘令辟為掌書記)¶
　(後為給事中遷發運使所/著有江南甲乙集等書)成及(錢塘人父貞國子博/士及以篤厚為鄉里)¶
　(所重乾符中代聞人宇掌八都兵劉漢宏作亂與錢/鏐同討平之累官兵部尚書充常州防禦使遷檢校)¶
　(太師兼/侍中)阮結(錢塘人中和間以征劉漢宏功授散騎/常侍後又征常潤二州累遷户部尚書)¶
　五代薛温(錢塘人漢乾祐中吳越王俶遷廢王倧於/衣錦軍私第遣温將兵衛之胡進思屢語)¶
　(於俶殺倧不許文謀於温温拒之進思乃夜遣方安/等二人踰垣而入温率衆救之斃安等於庭中倧獲)¶
　(全後累官鎮國都指揮/使睦州刺史卒諡正顯)曹圭(仁和人家臨平少有/膽氣唐末仕吳越為)¶
<pb:KR2k0008_WYG_038-40a>¶
　(嘉興都將准人圍嘉禾圭與其族人師魯守之淮人/望氣曰此雖孤城中有貴人不可圍也嘉禾平圭以)¶
　(功授蘇州刺史子仲達性仁厚仕吳越累官至丞/相卒諡安成師魯形短而多智人號為曹晏嬰)宋¶
　錢惟演(俶子幼有俊才能文章咸平中獻其所為文/拜翰林學士仕至兵部尚書樞密使卒贈侍)¶
　(中諡/文僖)錢易(惟演族子年十七舉進士御試三題日中/而就太宗嘗詔蘇易簡曰朕恨不與李白)¶
　(同時易簡曰有錢易者李白才也後舉進士甲科累/遷翰林學士易及其子彦遠明遠孫勰族孫藻並中)¶
　(賢良方/正科)孫承祐(錢塘人初仕吳越王俶累官鎮海鎮/東兩軍節度副使後從俶克常州有)¶
　(功為平江軍節庭使及/俶納土徙㤗寧軍節度)崔仁冀(錢塘人事吳越錢俶/為通儒學士太祖嘗)¶
　(諭俶使入朝仁冀吿俶曰主上英武所向無敵保族/全名上䇿也俶然之太宗時俶與仁冀決䇿納土且)¶
<pb:KR2k0008_WYG_038-40b>¶
　(薦其才能於/是擢衛尉卿)楊大雅(錢塘人十歲作雪賦以文行知/名咸平中上書自獻所為文二)¶
　(十餘萬言召直集賢院歴右諫議大夫集賢學士知/亳州所著有大隱集三十六卷子洎濬泳漸沆渢歐)¶
　(陽脩其/壻也)林逋(錢塘人少孤刻志為學性恬澹好古弗/趨榮利善行書喜為詩多竒句不存藳)¶
　(或勸録之逋曰吾方晦跡林壑安用名世仁宗時卒/賜諡和靖先生賻以粟帛居西湖二十年未嘗履城)¶
　(市逋不娶無子教兄子宥登進/士宥子大年英宗時為侍御史)郎簡(臨安人幼孤貧/嗜書景德間登)¶
　(進士第知福清縣邑人為立生祠調隨州推官及引/對真宗曰簡歴官無過而無一人薦是必恬於進者)¶
　(特改祕書省著作佐郞以工/部侍郞致仕卒年八十九)唐肅(錢塘人七歲誦五/經登進士為奉州)¶
　(司理有人夜宿逆旅而同宿者殺人亡去旦起血汚/其衣為吏所執不能明遂自誣服肅為白其寃數日)¶
<pb:KR2k0008_WYG_038-41a>¶
　(果得真殺人者仕至龍圖/閣待制三司度支副使)盛度(餘杭人端拱初進士/歴官翰林學士拜參)¶
　(知政事遷知樞密院事後以太子少傅/致仕家居圖書未嘗釋手卒諡文肅)元絳(錢塘人/天聖中)¶
　(進士為江西轉運使儂智髙反嶺南而肅軍邕州絳/供軍餉有功累遷翰林學士工於文辭一時名人皆)¶
　(推許之拜參知政事後以太子少/保致仕卒諡章簡有文集數十卷)謝絳(富陽人父濤/有文行進士)¶
　(起家累官至太子賔客絳舉進士甲科為兵部員外/郞為人修潔醖藉以文學知名嘗歴州縣所至大興)¶
　(學舍有文集五十/卷四子皆仕於時)謝景初(綘子慶厯間登進士第知/餘姚縣有政績以屯田郞)¶
　(致仕博學能文尤長於詩弟景温皇祐初進士累官/寶文閣直學士知開封府景平亦登皇祐中進士好)¶
　(學著詩書傳説數/十篇仕終祕書丞)李用和(杭州人章懿皇太后弟也/累官彰信軍節度使檢校)¶
<pb:KR2k0008_WYG_038-41b>¶
　(侍中卒贈太師封隴西郡王初仁宗以太后不逮養/故於外家褒寵特厚用和列位將相能小心靜黙推)¶
　(遠權勢論者以此稱之子璋/瑋珣皆至大官能守其家法)唐詢(肅子登進士除尚/書工部員外郞遷)¶
　(江南轉運使擢起居注出知蘇杭青三州拜翰/林學士有集三十卷子坰熈寧中為監察御史)强至¶
　(錢塘人為文簡古不徇俗舉進士宰相韓𤦺屢薦充/館閣不果終祠部郞卒贈金紫光禄大夫子浚明淵)¶
　(明陟明皆登進士淵明歴禮部尚書翰/林學士承旨終資政殿學士諡文憲)沈遘(錢塘人/仁宗朝)¶
　(進士第二歴知杭州為人疎儁博達明於吏治遷知/開封府每蚤作視事逮午而畢庭無留人官至翰林)¶
　(學士弟遼好學尚友趣操髙爽官奉禮/郞攝華亭縣為文雄竒峭麗尤長於詩)周邦彦(錢塘/人涉)¶
　(獵書史性落魄不羈元豐中獻汴都賦萬餘言多用/古文竒字神宗異之自諸生召為太學正有文集二)¶
<pb:KR2k0008_WYG_038-42a>¶
　(十四卷世傳其詞調最工仕/至徽猷閣待制知順昌府)陸詵(餘杭人第進士有/禦邊才熈寧中鎮)¶
　(撫西夏復靖交阯之難仕/至天章閣待制知諫院)虞策(錢塘人嘉祐間登進/士第哲宗時為監察)¶
　(御史進右正言數上書言事多見施行仕至吏部尚書/樞密直學士弟奕元豐間進士歴官光禄卿户部侍郞)¶
　(卒贈龍圖/閣學士)唐恪(錢塘人以䕃登第累官户部侍郞徽/宗時京師暴水至汴再溢付恪治之)¶
　(浹旬水平因上疏願謹天戒後拜少宰兼中書侍郞/金人陷汴立張邦昌逼取百官推戴狀恪既書名仰)¶
　(藥而/死)沈晦(遘孫徙居崇徳博覽强記善綴文宣和中/進士第一人授著作佐郞後歴守數郡終)¶
　(徽猷閣/直學士)孫鼛(錢塘人以父任補官累遷屯田員外郞/鼛微時與蔡京善嘗曰蔡子貴人也然)¶
　(德不勝才恐貽天下憂至是與京不協京怒使言/者誣以他謗提舉鴻慶宫起知單州卒諡通靖)吳¶
<pb:KR2k0008_WYG_038-42b>¶
　師禮(錢塘人太學上舍賜第徽宗時為開封府推官/治蔡王獄不使誣及王人服其公累遷右司員)¶
　(外郞以直祕閣知宿州卒兄師仁/篤志勵學有孝行官太學博士)滕茂實(臨安人靖/康初以工)¶
　(部侍郞副路允廸出使為金人所留即自為哀辭且/篆宋工部侍郞滕茂實墓九字取奉使黄幡裹之以)¶
　(授其友董詵欽宗至北茂實具冠幘拜伏號泣請隨/行金人不許迫令易服且欲大用茂實力拒不從憂)¶
　(憤成疾卒詵歸上其事贈龍/圖閣直學士官其家三人)張九成(錢塘人年十四/鄉貢辟雍從楊)¶
　(時學紹興初以直言對䇿上及兩宫下及閹寺忠憤/激烈無所顧避仕至禮部侍郞以與秦檜議論不合)¶
　(謫居南安軍後起知温州理宗/時贈太師追封崇國公諡文忠)凌景夏(餘杭人紹興/初進士擢祕)¶
　(書正字言和議之非秦檜憾之後歴官中/書舍人知襄陽府遷吏部侍郞多所建明)樊光逺¶
<pb:KR2k0008_WYG_038-43a>¶
　(錢塘人紹興中省試第一除祕書正字上疏極詆/時弊出為閬州教授後召為祕書丞遷監察御史)何¶
　鑄(餘杭人政和中進士紹興中拜御史中丞秦檜陷/岳飛命鑄鞫之鑄白其寃檜不悦鑄曰鑄豈區區)¶
　(為一岳飛者强敵未滅無故戮一大將失士卒心非/社稷之長策檜語塞諷万俟卨使論鑄私岳飛欲竄)¶
　(嶺表帝不從仕止資/政殿學士卒諡恭敏)黄黼(餘杭人乾道問第進士遷/太常博士論對稱㫖進祕)¶
　(書郞尋除兩浙轉運副使時毗陵民飢取糠粃雜草/根為食郡縣不以聞黼取民食以進乞損僧牒緡錢)¶
　(濟之全活甚衆仕/至權刑部侍郞)趙汝談(餘杭人淳化中進士嘗定疑/義數十條朱熹異之佐丞相)¶
　(汝愚定大策累獻備邊計歴官江西提舉後入對言/多剴切兼直學士院權吏部侍郞復疏邊事楮法上)¶
　(稱歎之進權刑部尚書卒汝談天資絶人/自少至老無一日去書冊所著有經注)趙汝讜(汝/談)¶
<pb:KR2k0008_WYG_038-43b>¶
　(弟少倜儻有軼材折節讀書與兄齊名上言乞斬韓/侂胄坐廢後登嘉定初進士為太社令徙湖南遷知)¶
　(温/州)錢端禮(俶六世孫祖景臻尚仁宗公主父忱髙宗/時拜檢校少保嘗御書忠孝之家四字賜)¶
　(之後封榮國公端禮累官知臨安府嘗建明用楮為/幣孝宗朝參知政事孫象祖嘉定初為左丞相)洪¶
　咨䕫(於潛人嘉定初進士歴官監察御史論權歸人/主政出中書天下未有不治又言講明聖學六)¶
　(條遷吏部侍郞進刑部尚書拜翰林學士知制誥為/人鯁亮忠慤馳騖藝文所著有内外制奏議詩文集)¶
　金淵(臨安人嘉定中進士歴官右正言兼工部侍郞/國子祭酒遷諫議大夫禮部尚書進端明殿學)¶
　(士簽書樞/密院事)李宗勉(富陽人開禧初進士嘉熈中累遷/至左丞相兼樞密使守法度抑僥)¶
　(幸不私親黨尤樂聞讜言身居台/輔家若貧儒卒贈少師諡文清)葉時(仁和人操/履端凝與)¶
<pb:KR2k0008_WYG_038-44a>¶
　(朱文公相友善累官至龍圖閣學士卒/諡文康所著有禮經㑹元竹埜詩集)趙景緯(於潛/人少)¶
　(勤學恨不及游朱文公之門淳祐初登進士第官至/禮部侍郞卒贈中奉大夫諡文安景緯天性孝友雅)¶
　(志冲澹親歿無仕/進意史稱為醇儒)葉李(杭州人少有竒質為人剛直/不阿理宗時為太學生上書)¶
　(攻賈似道竄漳州宋亡歸隱富春山元世祖素重其/名屢召授以官不就一時大政事皆參決之後特授)¶
　(中書右丞/卒謚文簡)元楊戴(其先浦城人徙杭因為杭人少孤/博涉羣書年四十為國史院編修)¶
　(官延祐中舉進士歴寧國路推官載為文以氣為主/而詩尤有法常曰詩當取材漢魏而音節以唐為宗)¶
　(每詩出學/者傳誦之)吾衍(杭州人性簡傲嘗自比郭忠恕工𨽻/書小篆尤精為詩效李賀清麗無塵)¶
　(土氣所著有尚書要畧/九歌譜説文續解等書)本朝胡禎(錢塘人洪武中仕/至刑部尚書蒞政)¶
<pb:KR2k0008_WYG_038-44b>¶
　(嚴明獄/無留滯)瞿佑(錢塘人洪武中為宜陽縣學教諭遷國/子助教永樂初推周府長史致仕卒佑)¶
　(博學能文/有集數卷)鄒濟(餘杭人為人和易不見崖岸舉明經/授本縣訓導薦入翰林與修洪武實)¶
　(録總裁永樂大典累遷左春坊左庶子寵賚甚厚尋/陞少詹事卒之日家無餘資惟藏書數千卷而已贈)¶
　(太子少保/諡文敏)姚肇(富陽人性聰敏有孝行洪武中舉孝/亷試太常寺丞以勤慎稱陞雲南右)¶
　(參議論楮幣塞鹽井皆切時弊官/至福建布政使致仕卒年八十四)方賔(錢塘人洪武/中太學生歴)¶
　(官郞署有聲永樂中累陞兵部侍郞/終本部尚書才識通敏名重一時云)于敬(錢塘人洪/武中領鄉)¶
　(薦歴任監察御史春坊中允累陞/江西布政使才能著稱士林重之)王洪(仁和人學博/才敏於人少)¶
　(許可年十八舉進士授行人歴官吏科給事巾翰林/院檢討與修永樂大典為副總裁陞侍講三典文衡)¶
<pb:KR2k0008_WYG_038-45a>¶
　(公於取士所/著有毅齋集)柴車(錢塘人永樂中累官兵部侍郎正/色率下人畏敬之宣德間將兵征)¶
　(元戎有功陞本部尚/書累受制勅褒奬)蔣驥(錢塘人洪武末登進士第/授行人出使以清謹稱尋)¶
　(入翰林為檢討宣德初陞侍講與脩兩朝/實録成進陞侍講學士尋拜禮部侍郎卒)蔣暉(錢塘/人工)¶
　(六書永樂初被薦授中書舍人宣德/間陞禮部郎中兼翰林侍書致仕卒)沈升(海寧人永/樂初登進)¶
　(士第入翰林為庶吉士授刑部主事與脩五/經四書性理大全仕至太僕寺少卿卒于官)徐琦(錢/塘)¶
　(人徙寧夏永樂中登進士第累官兵部侍郎正統間/陞南京兵部尚書以根本重地特受委托卒諡貞襄)¶
　孫子良(海寧人永樂間登進士第為翰林庶吉士與/脩永樂大典擢兵部郎中謫交阯召還授交)¶
　(阯參議尋陞山東㕘/政所著有螺城集)吳登(錢塘人永樂中以文學薦/擢禮科給事中日侍宸翰)¶
<pb:KR2k0008_WYG_038-45b>¶
　(終鴻臚/寺丞)于謙(錢塘人永樂末登進士授御史累陞兵/部右侍郎景泰初進本部尚書力拒南)¶
　(遷妄議京師賴之以安英皇復位石亨等誣以/迎立外藩賜死成化初贈少保諡肅愍名臣録)陳信¶
　(仁和人以推擇為吏即知守亷宣德間以陽武侯薦/録擢大理評事改南京西城兵馬副指揮以亷能陞)¶
　(蘇州府通判雖蘇治煩劇而信裁剸無留事且持以/確守民甚愛之尋乞致仕行李蕭然行路稱嘆省志)¶
　項麒(仁和人正統丁卯舉人除南京吏部司務陞工/部員外改南京刑部尋陞郎中未幾以疾乞歸)¶
　(文學亷孝卓冠時俗家居/三十餘年閉户以終省志)鄭環(仁和人天順初進士/及第第一授翰林編)¶
　(脩歴司經局洗馬太常少卿亷介方正不妄取/與家居不踐公府一時翰林鮮見其儔云省志)方銓¶
　(新城人天順壬午鄉舉任安陸州學正以身為教恩/義兼盡成就之士甲于一時從子源由貢三歴訓導)¶
<pb:KR2k0008_WYG_038-46a>¶
　(教諭所至以善教稱溥以舉人知婺源龍溪二/縣有賢名當時稱善教善政者必曰方氏省志)江瀾¶
　(仁和人成化中登進士第入翰林為庶吉士授編脩/歴侍讀學士吏部侍郎知自守畏清議陞南京禮部)¶
　(尚書子曉暉俱/舉進士省志)李旻(錢塘人成化末登進士廷對擢/第一授脩撰歴兩京國子祭酒)¶
　(明習典禮振舉師模仕/至南京吏部侍郎省志)胡世寧(仁和人𢎞治初登進/士授德安府推官有)¶
　(政聲陞南京刑部主事員外不屈劉瑾黨劉琅累官/江西按察副使上疏極論宸濠反狀戍遼東濠誅起)¶
　(湖廣按察使至南京兵/部尚書諡端敏省志)邵鋭(仁和人正德初舉禮部/第一登進士入翰林為)¶
　(庶吉士後督學江西福建抑浮崇雅士習丕變歴湖/廣㕘政河南按察使廣東山東左右布政使咸有惠)¶
　(政進太僕卿引疾歸平生不立/門户闇然日章卒諡康僖省志)¶
<pb:KR2k0008_WYG_038-46b>¶
列女姚氏(元餘杭人居山谷間夫出刈麥姚居家執爨/母何氏往汲澗水乆而不返俄聞覆水聲亟)¶
　(出視則虎銜其母姚倉卒往逐之即以手毆虎脇隣/人執器械以從虎置之而去姚負母歸求藥療之)¶
　朱氏(杭州人黄仲起妻至正十六歲張士誠㓂杭驅/諸婦至其門責令監守期日暮且至朱懼受辱)¶
　(遂與女俱縊死妾馮氏歎曰我生何為亦自縊既/而仲起弟妻蔡氏抱其㓜子與乳母湯氏皆自殺)畏¶
　吾氏三女(家錢塘諸兄逺仕不歸母思之疾三女欲/慰母意乃共斷髪誓終身不嫁以養母同)¶
　(力侍䕶四十/餘年以壽終)平氏(仁和人年十九歸同里何富五年/而富没越五月生男誓不再適事)¶
　(舅姑惟謹撫孤至成人四十年如一/日有司以聞洪武間表其閭省志)¶
仙釋許邁(晉永和間入臨安西山登巖茹芝悠然自得/遂更名元字逺游著詩十二首論神仙事莫)¶
<pb:KR2k0008_WYG_038-47a>¶
　(測所終皆謂/之羽化云)閭丘方逺(其先齊人㓜辯慧學於廬山/道士陳𤣥悟又傳法録於天)¶
　(台葉藏質尤好儒學詮太平經為十三篇景福中始/居餘杭大滌洞吳越王錢氏厚加禮遇奏請賜紫又)¶
　(奏號𤣥同先生重建天柱宫以居之一日/入齋中作控鶴坐怡然而逝有異香滿室)馬自然(其/先)¶
　(鹽官人世為小吏自然獨好經史工文學嘗徧遊方/外至湖州醉墮霅溪經日而出衣不沾濕指溪水能)¶
　(令逆流宋大中祥符間卒葬於其家東園明年東川/奏梓潼縣有道士馬自然白日上昇杭州發其塚止)¶
　(存竹/杖)鄧牧(錢塘人能通莊列諸書下筆追古作者嘗/居餘杭洞霄宫之超然館經月不出四方)¶
　(名勝以文字請者交至非其人雖購之弗與/元大德間無疾而逝所著有洞霄志文藁)張天雨¶
　(元杭州人宋崇國文忠公九成之裔早從方外學風/裁凝峻工書善詩謌與吳興趙孟頫浦城楊載蜀郡)¶
<pb:KR2k0008_WYG_038-47b>¶
　(虞集諸公為文字交嘗居茅/山著茅山志自號句曲外史)黄公望(富陽人聰敏絶/倫通百氏説尤)¶
　(工畫山水運思落筆出人意表元至元中浙西亷訪/使徐琰辟為書吏未幾竟棄去更名堅號一峯又自)¶
　(稱大癡道人放浪/江湖年八十餘卒)周思得(錢塘人少頴悟從四十三/代天師張宇初讀道家書)¶
　(本朝永樂初召至京嘗扈從北征寵賚優厚宣德正/統間累封崇教𢎞道髙士領道録司事卒年九十二)¶
　(贈通靈/真人)道潛(於潛人通内外典能文章尤善為詩蘇/軾守杭日卜智果精舍居之又為作參)¶
　(寥泉銘蘇轍稱其詩無一點蔬筍氣/體製絶似儲光羲非近世詩僧比)惠勤(餘杭人嘗/從歐陽脩)¶
　(遊三十餘年脩稱其為人聰明才智有學/問尤長於詩蘇軾有贈錢塘勤上人詩序)明本(號中/峯杭)¶
　(州人㓜聰悟博涉書史為文未嘗搆思援筆立就四/方從㳺者甚衆元仁宗賜號廣慧禪師及殁文宗賜)¶
<pb:KR2k0008_WYG_038-48a>¶
　(諡智覺元統中詔以其廣/録刻梓命揭徯斯為序)慧日(天台人軀幹脩偉眉/長三寸目睛射人嘗)¶
　(從柏子庭講台衡之學元至正間住上下天竺本朝/洪武初召至京師寵賚甚厚以其年最髙有戒行命)¶
　(為學佛者師一夕夢青蓮花生方池中謂/弟子曰此生凈土之祥也頃之書頌而寂)¶
　¶
　¶
　¶
　¶
　¶
<pb:KR2k0008_WYG_038-48b>¶
　¶
　¶
　¶
　¶
　¶
　¶
　¶
　明一統志卷三十八¶
