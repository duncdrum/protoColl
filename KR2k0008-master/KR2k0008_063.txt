# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.277873
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十三
<pb:KR2k0008_WYG_063-1a>¶
欽定四庫全書¶
　明一統志卷六十三¶
　　　　　　　　　　　　　　明　李賢等　撰¶
　　　長沙府(東至江西袁州府宜春縣界一百五十里/南至衡州府衡山縣界二百三十五里西)¶
　　　　(至辰州府沅陵縣界六百五十里北至岳州府/巴陵縣界二百六十里自府治至南京二千四)¶
　　　　(百二十五里至京師/五千八百七十里)¶
　　　　(糧九萬八/千石零)¶
建置沿革禹貢荆州之域天文翼軫分野軫旁有小星曰長¶
<pb:KR2k0008_WYG_063-1b>¶
　沙應其地商為荆楚地周始名長沙春秋戰國時為楚黔¶
　中地秦置長沙郡漢改為長沙國治臨湘東漢復為長沙¶
　郡三國時初屬蜀漢後屬吳晉𨽻荆州永嘉初於此置湘¶
　州咸和中罷湘州復𨽻荆州劉宋復為長沙國兼置湘州¶
　南齊又改國為郡隋廢長沙郡置潭州大業初復為長沙¶
　郡唐改為潭州天寳初復為長沙郡中和初置欽化軍節¶
　度五代唐為長沙府宋置防禦使復置武安軍𨽻荆湖南路¶
　元至元中改為潭州路天厯初改天臨路本朝甲辰年改為¶
<pb:KR2k0008_WYG_063-2a>¶
　潭州府洪武五年復改為長沙府領州一縣十一¶
　長沙縣(附郭秦置湘縣為長沙郡治漢改曰臨湘隋/改曰長沙五代漢析置龍喜縣宋罷龍喜置)¶
　(常豐縣開寳中廢常豐入焉元/仍舊本朝因之編户三十五里)善化縣(附郭本長沙/湘潭二縣地)¶
　(分長沙五鄉湘潭二鄉置善化縣屬/潭州元仍舊本朝因之編户二十里)湘潭縣(在府城/西一百)¶
　(里本秦湘南縣漢屬長沙郡晉屬衡陽郡梁改湘南/曰湘潭因昭潭為名隋以建寧陰山攸水茶陵四縣)¶
　(省入屬衡州唐屬潭州宋因之元陞/為州本朝復為縣編户二十二里)湘陰縣(在府城/北一百)¶
　(二十里春秋時羅子國地秦置羅縣屬長沙郡漢因/之三國吳為吳昌縣劉宋析置湘陰縣屬湘東郡梁)¶
　(以縣置岳陽郡及羅州陳罷州存郡隋初廢郡併湘/陰入岳陽縣尋改岳陽曰湘陰屬巴陵郡唐以羅縣)¶
<pb:KR2k0008_WYG_063-2b>¶
　(省入屬岳州宋屬潭州元陞為/州本朝改為縣編户四十六里)寧鄉縣(在府城西一/百二十六里)¶
　(本漢長沙郡益陽縣地三國吳析置新陽縣晉改曰/新康屬衡陽郡隋省入益陽唐復置尋省宋析長沙)¶
　(縣地置寜鄉縣治故新康之玉潭鎮屬/潭州元仍舊本朝因之編户二十一里)瀏陽縣(在府/城東)¶
　(一百五十五里本漢長沙郡臨湘縣地三國吳始析/置瀏陽縣取瀏陽水為名隋省入長沙縣唐復置屬)¶
　(潭州宋仍舊元陞為州本/朝復為縣編户七十一里)醴陵縣(在府城東一百八/十里本漢臨湘縣)¶
　(地東漢析置醴陵縣屬長沙郡隋省入長沙縣唐復/置𨽻潭州宋仍舊元陞為州本朝復為縣編户二十)¶
　(八/里)益陽縣(在府城西北二百里本秦舊縣屬長沙郡/以縣在益水之陽故名漢屬長沙國三國)¶
　(吳屬衡陽郡唐皆屬潭州宋屬鼎州尋復屬/潭州元陞為州本朝復為縣編户二十三里)　湘鄉¶
<pb:KR2k0008_WYG_063-3a>¶
　縣(在府城西南二百一十二里本秦湘南縣地東漢/析置湘鄉縣屬零陵郡三國吳屬衡陽郡晉以連)¶
　(道縣省入隋罷衡陽郡以湘鄉省入衡山縣屬潭州/唐復置移治龍城後復舊治元陞為州本朝復為縣)¶
　(編户七/十一里)攸縣(在府城南三百六十里本漢舊縣屬長/沙國以水為名東漢晉宋屬長沙郡齊)¶
　(屬湘東郡陳改為攸水縣隋省入湘潭縣唐初復置/屬南雲州貞觀初州廢以縣屬衡州五代時梁屬潭)¶
　(州漢屬衡州宋復屬潭州元陞為/州本朝復為縣編户四十五里)安化縣(在府城西/三百六十)¶
　(里本秦益陽縣地歴代為梅山地宋立五寨以謹防/禦熈寧間始置安化縣屬潭州取民安徳化之義元)¶
　(仍舊本朝因之/編户一十九里)茶陵州(在府城南四百八十里漢置/屬長沙國以地居茶山之隂)¶
　(故名王莾改曰聲鄉東漢復舊屬長沙郡三國呉屬/湘東郡隋省入湘潭縣唐復置𨽻南雲州尋省入攸)¶
<pb:KR2k0008_WYG_063-3b>¶
　(縣聖歴中復置屬衡州五代晉屬潭州宋屬衡州紹/興中陞為茶陵軍後復為縣元陞為州本朝改為縣)¶
　(尋陞為州編/户五十里)¶
郡名星沙(以長沙/星得名)熊湘(昔熊繹封/此故名)三湘(寰宇記湘潭湘/鄉湘陰為三湘)¶
形勝南以五嶺為限北以洞庭為界(元和郡/縣志)右納夏汭¶
　左抗荆門(唐/書)南通嶺嶠唇齒荆雍(通/典)控交廣之户牖¶
　擬吳蜀之咽喉(宋吕和叔文集湘中七郡彈壓上游/左振牂蠻右馳甌越控交廣之户牖)¶
　(擬吳蜀之咽喉翼/張四隅襟東萬里)依負喬嶽襟帶重湖(長沙/志)五嶺南¶
　指三湘北流(長沙風/土碑)控扼湖嶺(宋湖南安撫李椿云/長沙一都㑹控扼湖)¶
<pb:KR2k0008_WYG_063-4a>¶
　(嶺鎮撫/蠻猺)湖湘重鎮(宋汪立/信傳)¶
風俗人多純朴士少宦情(湘中/記)清慧而文(唐劉禹錫云/無土山無濁)¶
　(水民乘是氣往/往清慧而文)好文尚義(元志漸被胡文定春秋之/學而士習好文向慕譚世)¶
　(勣忠節之風/而鄉俗尚義)恬世利尚節槩(同上土風純古有浮丘/翁潘逸髙蹈之竒蹤故)¶
　(其士往往恬於世利而好脩有孔明關羽周瑜魯肅/之遺跡故其俗多慷慨尚節而恥為不義學者勤於)¶
　(禮耕者勤於力故雖/無甚富亦無甚貧)民以網罟為業(同上民以網罟/為業漁利饒衍)¶
　(而無/積聚)士多亷隅民尚忠義(舊/志)人勇於義(同上前有蔣/公琬社稷之)¶
　(器後有劉繼逺忠義之/風遺習尚存人勇於義)民朴而純士無奔競(長沙志/其民朴)¶
<pb:KR2k0008_WYG_063-4b>¶
　(而淳其性决烈而勁直火耕水耨漁獵山伐人多/髙年士無奔競退恬於世利有張司空之遺風焉)¶
山川大富山(在府城北七里一名羅洋山峯巒/峻㧞流水縈帶乃一郡之竒觀也)尖山(在/府)¶
　(城西距湘江一十五里巍然一峯秀出天表亦名圭/峯宋畢田詩圭鐫碧玉鎮南服字聳黄金插半天)¶
　青旗山(在府城南二十里/山形髙聳如旗)鵞羊山(在府城北二十里/山多竒石或踞或)¶
　(立狀如鵞羊故名昔成少卿昇仙之所有仙壇丹/臺在焉一名東華又名石寳即七十二福地之一)書¶
　堂山(在府城北五十里唐/歐陽詢嘗讀書於此)智度山(在府城北五十里/山髙數百丈環二)¶
　(百餘里衆山羅列獨黑石/峯最髙唐將軍劉度居之)谷山(在府城西七十里山/冇靈谷深邃名梓木)¶
　(洞其下冇龍/潭禱雨輙應)雲母山(在府城西北九十里其山紫色/産雲母石列仙傳長沙雲母服)¶
<pb:KR2k0008_WYG_063-5a>¶
　(之長生唐劉文房詩雲母映溪水溪/流知㡬春深藏武陵客時過洞庭人)嶽麓山(在善化/縣西南)¶
　(亦名靈麓峯即衡山七十二峯之一上有嶽麓書/院山下有石方平土人於此望拜南嶽名拜嶽石)錫¶
　山(在善化縣東五里唐王錫隠於此因名下有龍潭/水溢則通湘江而分清濁涸則潭清如鏡禱雨有)¶
　(應/)伏龍山(在善化縣南五/里宋張栻有詩)關山(在善化縣東四十五/里疊峯峭㧞有如城)¶
　(壁中門道路僅通一車唐末鄧處訥遣蔣/朂於此拒劉建鋒後有馬武亦嘗戍此)華林山(在/善)¶
　(化縣南六十里山/林聳茂下有龍潭)雲葢山(在善化縣西六十里峯巒/秀麗望之如葢一名靈葢)¶
　(山山有虎溪蛇井宋析彦質詩昔/年建立依蛇井今日流通頼虎溪)猿啼山(在瀏陽縣/治南唐裴)¶
　(休讀書此山時/嘗聞猿啼因名)太湖山(在瀏陽縣治西三峯鼎峙中/有巨湖其深莫測下有别駕)¶
<pb:KR2k0008_WYG_063-5b>¶
　(祠即易/雄故居)道吾山(在瀏陽縣北一十五里山列七十一/峯東連寳葢西接洞陽狀若蓮花又)¶
　(名蓮花峯崖溜髙百餘丈/徑路二十四曲内有龍湫)洞陽山(在瀏陽縣西北六/十里山有洞向陽)¶
　(即道書第二十四洞天唐孫思邈煉丹於此上有仙/壇傍有石巖巖前有物如丹世傳思邈所遺山間有)¶
　(潭神龍/居之)寳葢山(在瀏陽縣東北七十里/羣山壁立狀如張葢)霜華山(在瀏/陽縣)¶
　(西南八十里一名石霜其山南接醴陵/北抵洞陽山峻水激觸石噴霜故名)大光山(在瀏/陽縣)¶
　(西北九十里北抵豫章西接/巴陵峯巒疊翠最為竒觀)大圍山(在瀏陽縣東北/一百五十里舊)¶
　(名首裨山山頂有白沙湖廣袤五十餘里流分四𣲖/一為瀏水其三入岳之平江豫章之分寧袁之萬載)¶
　(岡巒圍繞盤踞/四縣因名大圍)東臺山(在湘鄉縣東十五里一名鳯/凰山南連華葢下瞰漣水上)¶
<pb:KR2k0008_WYG_063-6a>¶
　(有平石若臺每重九邑人登遊於此宋縣宰/王汾詩但知㡌落臨風醉未必龍山勝鳯來)石魚山¶
　(在湘鄉縣南一十/里上有石魚神廟)嶽龜山(在湘鄉縣南三十里頂冇/石龜其大如屋近北有蓮)¶
　(花/峯)韶山(在湘鄉縣南四十里西有三峯世傳韶氏三/女於此昇仙山勢綿亘百餘里湘潭湘鄉寜)¶
　(鄉諸山皆/其麓也)葛仙山(在湘鄉縣北八十里髙插霄漢上/冇丹竈洗藥池相傳葛仙翁煉丹)¶
　(處/)梅龍山(在湘鄉縣東南一百里西南有梅布水又/與龍山相望因名山椒有梅龍巖水如噴)¶
　(雪/)蟹山(有二一在湘鄉縣西一百二十里山頂有/泉名蟹泉一在湘潭縣治南其形似蟹)龍¶
　山(在湘鄉縣西一百八十里山顛有池池中/多鯉常冇烟霧相傳以為龍漣水出其下)珎漣山¶
　(在湘鄉縣西一百八十里與/龍山對峙漣水别支出其下)鶴嶺山(在攸縣東四十/里山㧞水清時)¶
<pb:KR2k0008_WYG_063-6b>¶
　(有白鶴廻翔其上宋/彭天益嘗隠于此)司空山(在攸縣東四十五里南/接雲陽連山峻㧞左右)¶
　(有三十六峯舊名麒麟山亦名温泉山南齊司空張/岊棄官隠此因改今名宋李韶詩鶴馭凌空入紫微)¶
　(水盤山脚五雲飛松杉老盡/無消息猶得千年一度歸)嚴仙山(在攸縣北八十/里一名嚴仙嶺)¶
　(三峯如螺劉宋元嘉中嚴起兄弟/於此脩煉山有巖空洞内有丹井)明月山(在攸縣北/九十里峯)¶
　(巒髙聳月出即見上有杉仙/廟靈谷巖龍鬚灘巖前有井)甘棠山(在攸縣東北一/百二十里下有)¶
　(天蓬巖泉出不竭世傳/天蓬真人脩煉之所)鸞山(在攸縣東一百二十里/與司空山對峙以形似)¶
　(名/)紫雲山(在攸縣東北一百二十里傍有靈龜巖上/有水一泓時有二白龜出没每出即有紫)¶
　(雲覆/其上)羅浮山(在攸縣東一百四十里下與/鳯嶺連麓下有石竇出泉)浮青山(在/安)¶
<pb:KR2k0008_WYG_063-7a>¶
　(化縣西南二十五里逺望若浮/宋畢田詩山色有無青欲浮)仙山(在安化縣東北/六十里兩峯對)¶
　(峙各有仙跡人稱/之為大仙小仙)浮泥山(在安化縣東北七十里崖/壁峭絶浮壤沃饒土人攀)¶
　(縁而上開/畬種穀)芙蓉山(在安化縣東七十里舊名青羊山/與大溈山相接竒峯疊聳狀若芙)¶
　(蓉中有/芙蓉洞)移風山(在安化縣東南七十里梅山猺人/於此從化名取移風易俗之義)大¶
　峯山(在安化縣東北七十里有七/十一峯與大小仙山相接)白鹿山(在益陽縣/治西南下)¶
　(有龍湫蒼崖古木清絶可愛唐裴休講道于此有白/鹿啣花出聴因名宋楊億詩澬江水急魚行澁白鹿)¶
　(峯髙鳥/度遲)龜臺山(在益陽縣東南二里山形似/龜相傳吳魯肅駐兵于此)五溪山¶
　(在益陽縣西北五十八里亦名/軍山吳潘濬討五溪蠻曾營此)小廬山(在益陽縣南/六十里舊名)¶
<pb:KR2k0008_WYG_063-7b>¶
　(青脩山上有香爐峯瀑布泉以其類九江匡廬山因/名宋張栻詩峯勢香爐直溪流峽水潺居然一蘭若)¶
　(喚作小/廬山)浮丘山(在益陽縣西一百里峯巒倚伏亞於/南嶽山頂有石亭相傳劉宋時浮丘)¶
　(子煉/丹處)九岡山(在益陽縣西二百里九/峯如簡立武潭津上)青山(在湘陰縣/南三十里)¶
　(即仙壇嶺山色比諸峯尤秀南有湖/鼻巖龍潭上有霞峯臺皆禱雨之處)黄陵山(在湘陰/縣北四)¶
　(十里舜二妃墓在山上故名酈道元/水經云江有攴水曰黄陵西入于湘)白霞山(在湘陰/縣南五)¶
　(十里上有百嵗巖石/屋井泉四時不竭)白鶴山(冇二一在湘鄉縣西北/六十里相傳廖真人昇)¶
　(仙處一在湘陰縣東六十/里晉陶侃孫澹學仙于此)神鼎山(在湘陰縣東六十/里上有古井世傳)¶
　(陶澹煉藥于此昔冇人嘗獲其鼎宋畢田詩深藏寳/鼎今方出合有丹經與世傳一云山頂有石似寳鼎)¶
<pb:KR2k0008_WYG_063-8a>¶
　玉池山(在湘陰縣東六十里一峯插天上冇/浴池世傳陶澹浴丹之所人呼玉池)玉笥山¶
　(在湘陰縣北七十里屈潭之左昔屈原放逐棲/此水經云汨水西經玉笥山隋於此置玉州)磊石¶
　山(在湘陰縣西一百里旁枕青草湖北接巴陵下臨/湘口山石嵯峨相疊因名舊名萬嵗山下有萬嵗)¶
　(寺/)陶公山(在湘潭縣西南七里/晉陶侃卜居於此)壺山(在湘潭縣東三/十里山頂有巨)¶
　(石圓大/如壺)書山(在湘陰縣東南三十里廣十餘里髙數/百丈唐隠士官民建臺讀書於此洗硯)¶
　(池猶/存)昭山(在湘潭縣東四十里昭王南征至此不復/因名山之南有石穴世傳蛟匿其中許旌)¶
　(陽逐之至此/因為立廟)石馬山(在湘潭縣南五十里一名小淺/山有石髙十餘丈其形如馬)¶
　曉霞山(在湘潭縣南七十里山髙聳朝東日曉/則霞彩炫明元姜天麟築室講學于上)五頂¶
<pb:KR2k0008_WYG_063-8b>¶
　山(在湘潭縣西七十里頂/有五峯因名多産紫草)石鰭山(在湘潭縣西北九/十里形似鰭魚)¶
　昌山(在湘潭縣西南一百一十里左右/峯巒疊起宛如屏障上有雷祠)隠山(在湘潭/縣西南)¶
　(一百一十里山頂有龍湫山下有池世傳龍神所居/故一名龍王山唐開元中有僧入見茅菴老僧出問)¶
　(難久之明日老僧火其庵遁去留詩石壁云三間茅/屋從來住一道神光萬境閒莫把是非來辨我浮生)¶
　(穿鑿不相干/故名隠山)銀山(在湘潭縣西一百二/十里其山色白如銀)金紫山(在湘/潭縣)¶
　(西南一百四十里色如/金紫故名一名鳯樓山)歴山(在湘潭縣南二百里相/傳舜南廵曾歴於此)¶
　東山(在醴陵縣治東/上有鳯凰臺)西山(在醴陵縣治西唐李靖嘗/駐兵於此石壁上有靖遺)¶
　(像/)鳯凰山(有二一在醴陵縣西五里與梧桐山對峙/故老云鳯凰非梧桐不棲非醴泉不飲故)¶
<pb:KR2k0008_WYG_063-9a>¶
　(梧桐鳯凰二山對峙於醴泉之兩翼一在/湘潭縣西南一百二十里上有鳯凰池)丁仙山(在/醴)¶
　(陵縣西七里上有石壇/世傳丁令威得道之所)小溈山(在醴陵縣東二十里/衆山環繞湍流中出)¶
　(宋易袚扁之曰小溈山/即道書第十三洞天也)王仙山(在醴陵泉東三十里/世傳王喬煉丹於此)¶
　(上有三空洞各有丹竈石林石臼惟白雲洞□明極/處有小溪限隔不可渡山上有元時所建登貞觀)¶
　吉仙山(在醴陵縣西五十里髙峻/廣袤昔有吉仙脩煉於此)五鳯山(在醴陵縣/南六十里)¶
　(其山髙聳羅列形類/五鳯上有天花臺)章仙山(在醴陵縣東北七十里/一名彰龍山道書七十)¶
　(二福地之一世傳臧真人/得道之所後訛臧為章)雲陽山(在茶陵縣西一十/五里上有七峯曰)¶
　(偃霞紫㣲石柱白蓮隠形正陽石耳又有百靈闕真/仙洞玉華洞赤松壇般若巖之類湘江記雲陽之墟)¶
<pb:KR2k0008_WYG_063-9b>¶
　(可以避/世隠居)青臺山(在茶陵縣南五十里卓立/髙聳樹林蔚茂上有龍湫)嵇山(在寜/鄉縣)¶
　(東南二十五里俗/傳嵇真人所居)天馬山(在寜鄉縣南五十里/髙入雲漢如馬騰驤)石鼔¶
　山(在寧鄉縣南五十里上有巨石如鼔北有石/巖瀑布秀峯峭壁為邑南巨鎮每雲起必雨)大霧¶
　山(在寧鄉縣南五十里峻巖深谷雲霧常覆其/上宋建炎間金騎至境劉庭佐駐兵于此)東鶩¶
　山(在寧鄉縣西一/百里山多野䳱)𤓰畬山(在寜鄉縣西一百里唐/裴休嘗種𤓰讀書于此)黄¶
　栢山(在寧鄉縣西一百里山產/黄栢有泉自石竇中流出)大溈山(在寜鄉縣西/一百四十里)¶
　(髙六十里周圍一百四十里草木深/茂鳥獸羣聚溈水出焉唐裴休𦵏此)妙髙峯(在府城/南門外)¶
　(一峯髙聳雲表又善化縣/東八十里有白石尖髙峯)望嶽峯(在湘鄉縣治東山/上望見南嶽祝融)¶
<pb:KR2k0008_WYG_063-10a>¶
　(峯故/名)文筆峯(在湘鄉縣治/中山石屹立)范鐸峯(在湘鄉縣南一十/五里三峯聳秀衆)¶
　(山環列五代/時范鐸隠此)金紫峯(在湘鄉縣南一百里孤峯特起/衆山環繞蒼翠重疊日初出金)¶
　(紫爛然與白/石峯相對)琵琶峯(在湘潭縣南一百里與南嶽祝/融峯相望乃七十二峯之一)¶
　石龍峯(在湘潭縣西南一百一十里山頂有石昻/如龍首宋廖宋民講學其下後魁鄉薦)玉¶
　几峯(在湘潭縣南一百三十/里當衡山界其形如几)朝天峯(在攸縣/治北)紫麟峯¶
　(在攸縣東六十里舊志載漢晉間葛蘇二仙跨/紫麟入此山不見後人或遇紫麟遊食山中)石人¶
　峯(在茶陵縣北九十里有二巨石對峙髙/二十餘丈儼然人立其下巖穴深窈)罘罳峯(在/寜)¶
　(鄉縣西一百二十里山頂石/峯森聳如笋如屏因名罘罳)仙女嶺(在府城北四十/里初名紹隆山)¶
<pb:KR2k0008_WYG_063-10b>¶
　(宋末鄉民遇旱迎洞庭孝烈/靈妃於此禱雨有應改今名)芭蕉嶺(在湘鄉縣南二/十五里地多芭)¶
　(蕉下有/芭蕉市)鳯嶺(在攸縣東一百二十里宋彭天益入對/徽宗問攸州風景對曰鸞山配鳯嶺金)¶
　(水對銀坑元元貞初邑人譚/淵嘗於山下創鳯山書屋)七星嶺(在寜鄉縣西南/六十里七峯插)¶
　(天/)姜嶺(在醴陵縣治北世傳/蜀漢將姜維寓此)金牛岡(在善化縣西一/十里以形似名)¶
　弄光巖(在瀏陽縣北五十里峯巒皆石渾然天成一/石上懸若華葢名曰仙人座一穴極深上有)¶
　(羅漢龕孫/真人丹竈)古風巖(在瀏陽縣東五十里巖中黒暗明/大可入中有佛牀鐘鼔棊枰橋梁)¶
　(皆白石生成溪水内出灌田百餘畝/其深數十里與毛公巖白石巖相通)龍巖(在湘鄉縣/北二十里)¶
　(巖門髙三丈許中/有澗泉四時不竭)顯聖巖(在攸縣東五十里寳相寺/後石屋左右有石窳如臼)¶
<pb:KR2k0008_WYG_063-11a>¶
　(有仙荷池洗藥池巖中有石牀石/竈藥臼棊盤世傳張司空居此)七星巖(在攸縣北/八十里巖)¶
　(内有丹井石壁上刻詩云跨鹿昇天去遺蹤四季寒/七星巖下隠行滿巳驂鸞相傳嚴起昇仙時所作)¶
　獻花巖(在攸縣東一百一十里世傳嚴起㑹/衆仙于巖中白鹿啣花來獻因名)黄羅巖¶
　(在安化縣西南一百二十里四面懸崖壁立/有小徑攀縁而上宋元季世人多避兵于此)子良巖¶
　(在益陽縣西南一百二十里宋子/良隠處中有懸崖巨石清流激湍)草衣巖(在湘潭縣/西一百里)¶
　(巖似月輪五代周時有蜀僧奉初結/草為衣居此宋張天覺有詩刻于石)靈巖(在茶陵縣/㑹仙山中)¶
　(有羅漢像石牀石堦唐陳光問讀書于此里中/子弟就學者數百後登第因名化龍尋改今名)青龍¶
　巖(在大偽山間有大小二巖禱雨多驗宋廖則逢詩髪/有泉瑩潔深谼豅奫潫湀□聲如鍾&KR2254;&KR2254;使我毛)¶
<pb:KR2k0008_WYG_063-11b>¶
　(豎中有髙卧虬髯翁氷崖瀑希瀉明月驚溜觸石調/焦桐蠲煩析酲竟造此稽首匍拜𤣥㝠宫蜿蜒莫向)¶
　(此中處天下/蒼生待霖雨)梓梁崖(在益陽縣西南九十里桃花水/出焉巖崖髙聳古木叢茂山西)¶
　(石壁如削下有龍湫梁天監中邑人潘逸逺/煉藥此地伐梓樹為橋故名後逸逺仙去)蒼筤谷¶
　(在嶽麓山下乃仙巢先生鍾尚書閒居游觀之地上/有吹香亭宋理宗親書仙巢吹香亭五字有詩云放)¶
　(鶴去尋三島客任/人來看四時花)抱黄洞(在嶽麓山萬夀官後俗傳/洞有蠎患晉陶侃射死之)¶
　(後有道家者流脩/煉居此因名抱黄)十房洞(在安化縣北二十里洞門/廣丈餘門内若㕔自㕔入)¶
　(穴中有天忩左右列十房各有/門鍾鼔備具後有石田石池)觀音洞(在安化縣南/三十里洞口)¶
　(深黒明火而入中漸空敞有/觀音像倚石而立儼然如塑)靈龜洞(在安化縣東南/四十里有石屋)¶
<pb:KR2k0008_WYG_063-12a>¶
　(水㵼洞前髙三十餘丈有水入石穴中伏流十餘/里出洞口瀦為潭中有石龜石蛇一名龜蛇洞)雷¶
　鳴洞(在安化縣東南六十里時或隠/隠有雷聲巳上四洞禱雨皆應)鳴水洞(在白鶴/山下有)¶
　(水自山頂而下入石潭聲震/如萬雷流十五里入湘江)秦人三洞(在茶陵縣南/三十里上洞)¶
　(有石門不可入但時聞有鐘/磬聲世傳秦人曽遯迹于此)水頭洞(在攸縣東南一/百一十里中有)¶
　(石牀石枕龍湫世傳/盧真人得仙之所)水簾洞(在醴陵縣西南七里有/水從石頂流下如簾適)¶
　(當洞/口)雞冠石(在長沙縣北二十五里江/濵石形似雞冠而髙聳)印石(在安化/縣東南)¶
　(九十里方廣百十丈/上有印紋遇雨即見)破石(在湘鄉縣南三百里連水/環流其下石平如砥春晴)¶
　(冬爽州人/遊賞於此)懸鐘石(有二一在湘鄉縣北五十里一峯/屹峙與韶山接北一峯曰黄竹岐)¶
<pb:KR2k0008_WYG_063-12b>¶
　(連亘數百里下有鯉魚峯一在湘潭縣/南一百四十里空洲之傍俱以形似名)馬蹄石(在湘/潭縣)¶
　(錦灣之側形類馬蹄每嵗/沙擁其石則邑人儁舉)象石(在醴陵縣北九十/里大江濵有巨石)湘¶
　江(在府西環城而下源出廣西興安縣海陽山西北/流至分水嶺為二𣲖曰漓水流而南曰湘水流而)¶
　(而北由靈渠與灌水會湘猶相也言有所合灕猶離/也言違湘南流湘水至永州與瀟水合曰瀟湘至衡)¶
　(陽與蒸水合曰蒸湘至沅州與沅/水合曰沅湘㑹衆流以逹洞庭)靳江(在善化縣西/南二十里流)¶
　(經楚大夫靳/尚墓前因名)澬江(在益陽縣西南有二源一出敘浦/一出新寜至武岡合流東下經寳)¶
　(慶府境又五百餘里至益陽/縣前過沅江縣入洞庭湖)喬江(在益陽縣東八十/里其源澬江分𣲖)¶
　(流經長沙縣/喬口故名)汨羅江(在湘陰縣北七十里源出豫章/流經湘陰縣分二水一南流曰)¶
<pb:KR2k0008_WYG_063-13a>¶
　(汨水一經古羅城曰羅水至屈潭復合故曰汨羅西/流入江荆楚嵗時記屈原五月五日投汨羅水楚人)¶
　(哀之至此日以竹筒貯米祭之唐韓愈詩猿哀魚躍/水翻波千古流傳是汨羅蘋藻滿盤無處奠空聞漁)¶
　(父扣/舷歌)東江(在茶陵縣東㑹黄/雩仙芝衆流而東)邵河(在安化縣西源出/靖州綏寜縣澗谷)¶
　(間由寳慶府至本縣/界下益陽入洞庭湖)青草湖(在湘陰縣北一百里北/與洞庭湖相連亦曰重)¶
　(湖傍清疊石山水落則見山足自冬至春草色彌望/故名青草水溢則與洞庭混而為一有青草廟在西)¶
　(岸沙/洲上)松湖(在湘潭縣治東北環/繞數里蒼松欝然)雲湖(在湘潭縣西六/十里有九十汊)¶
　(四十八泉惟烏石泉居中/湖多雲氣䕃田二千餘畝)瀏陽水(在府城北五里源/出大圍山有二源)¶
　(曰大溪曰小溪合流經瀏陽縣西名/渭水過縣前名瀏水西流入湘水)溈水(在府城北/二十里源)¶
<pb:KR2k0008_WYG_063-13b>¶
　(出安化縣青羊山/流入溈山青潭中)漣水(在湘鄉縣東南有二源一出/寳慶府邵陽縣界龍山一出)¶
　(安化縣界珎璉山合流九十里㑹側水繞破石轉/至縣南匯而為潭入東過石潭百餘里入于湘江)湄¶
　水(在湘鄉縣西五十里源出安化縣龍安山奔流數/里有石巖當路水入巖中伏流六七里分為三𣲖)¶
　(流出東/入于漣)文浦水(在攸縣治南其水/東朝文廟故名)洣水(在攸縣東七/里源出酃縣)¶
　(洣泉經茶陵縣西北至/攸縣朱溪與攸水合)攸水(在攸縣東一十五里一/名伯水源出江西安福)¶
　(縣封候山西流經鳯嶺至縣東與/洣水合流又至茶陵江口入于湘)三十六灣水(在湘/鄉縣)¶
　(南本湘江北流至縣門逕江口乃分一𣲖東流為三/十六折唐許渾詩縹緲臨風思美人荻花楓葉帶離)¶
　(聲夜深吹笛移船去/三十六灣秋月明)黄水(在黄陵山下西流三十五/里入于湘江即今羮膾湖)¶
<pb:KR2k0008_WYG_063-14a>¶
　(水/)涓水(在湘潭縣西南一十五里亦名易俗水源自/南嶽山北合數小溪流至本縣龍口東流入)¶
　(湘/)渌水(在醴陵縣學前其水湧自地脉如絲如霧用/白器入水酌而澄之其色深緑可以書字每)¶
　(出則其嵗科/舉中者必多)穿水(水伏流曰穿其水有三二在/長沙縣界一在善化縣界)漏水¶
　(平地湧泉曰漏其水有九六/在長沙縣境三在善化縣境)善溪(在安化縣南源出/武陵縣溪多沙石)¶
　(至本縣水稍/緩可容小舟)白水溪(在益陽縣西北一百三十里二/山環合一溪中出峽口宛如白)¶
　(練/)蔡公潭(在攸縣東三里相傳蔡倫造/紙處岸有盤石上有龍祠)昭潭(在昭山/下其名)¶
　(與山同義潭水澄湛如墨/深不可測州之得名以此)青羊潭(在芙蓉山上六月/寒氣逼人唐天寳)¶
　(六載有樵者登山見青羊/出卧潭側入不見故名)靖港(在長沙縣西北五十/里唐李靖討蕭銑駐)¶
<pb:KR2k0008_WYG_063-14b>¶
　(兵于/此)中洲(在瀏陽縣學前諺云中/洲過學前瀏陽出狀元)金魚洲(在醴陵縣/治其狀如)¶
　(魚/)狀元洲(在醴陵縣治前相傳洲過/於縣前即出狀元故名)橘洲(在善化縣/西四里上)¶
　(多美橘故名湘江中有洲四曰橘洲曰直洲曰誓洲/曰白小洲夏月水泛惟橘洲不没諺云昭潭無底橘)¶
　(洲/浮)哀洲(在湘陰縣南三十五里哀江滸有大哀小哀/二洲昔虞舜南廵二妃從之不及哭吊于此)¶
　文洲武洲(在湘陰縣南三十里/水中二洲左右相對)鑿石浦(在湘潭縣西/九十里唐杜)¶
　(甫宿此/有詩)鴛鴦井(在府城東北一井而二眼四時清/潔洗胭脂者得此水其色鮮明)薌¶
　泉井(在湘鄉縣郭内水香氣如椒蘭釀酒殊勝若合/以他水則變南齊時有水貢民以為病罷之立)¶
　(浮屠於上後江水崩潰失井所在宋乾道間邑宰黄/良輔改鑿此井於崑崙橋右葢不冺其跡云本朝永)¶
<pb:KR2k0008_WYG_063-15a>¶
　(樂中復立/亭其上)銅坑龍井(在湘鄉縣東距江五里凡旱禱/雨投以楮幣受則沉否則浮本)¶
　(朝封為銅坑龍井之/神有司嵗一祭焉)仙人井(在湘鄉縣東鳯音亭下/昔常氏二女登仙洗藥)¶
　(於/此)金水井(在攸縣北八十里相傳昔有楊仙過鄉民/張氏家求水老嫗出汲三里外仙憐之遂)¶
　(鑚其舍前石盤成窟泉湧/出以其水貴如金故名)洗藥井(在洗藥橋下相傳/孫思邈濯丹之所)¶
　義井(在瀏陽縣治西其水重於/他井銅壺刻漏以此為的)龍門泉(在智度山頂/内有龍居之)¶
　(禱雨/有應)稠青泉(在湘潭縣北三十里泉傍有碑上存/有靈處三大字其小字剥落莫辯)碧¶
　泉(在湘潭縣西南七十里唐天寳間石巖/中泉忽沸出色如挼藍投物水中皆碧)醴泉(在醴/陵縣)¶
　(北五里味極甘美可以愈疾/溉田千頃水旱禱之有應)醍醐泉(在鳯凰山天書/石畔其味甘馨)¶
<pb:KR2k0008_WYG_063-15b>¶
　(故名/醍醐)明鏡泉(在安化縣東南一百二十/里水清如鏡分流衆溪)灰湯泉(在寜/鄉縣)¶
　(南六十里有三品其上者水沸可燖/雞鴨中者熱可濯衣下者溫可濯足)洋泉(在寧鄉縣/西三十里)¶
　(有三𣲖分流溉/田三百餘畝)溫水泉(在攸縣東六十里其水冬溫/夏凉又縣東一百二十里有)¶
　(煖水石泉/宜冬浴)明月池(在府城内世傳池在長沙星下故/水嘗涸宋政和申嘗命取醴陵明)¶
　(月石置諸/溪上因名)流杯池(在府城北五里五代馬希範鑿為/上巳袚禊宴集之地宋徐蘭臯詩)¶
　(梵王宫闕馬王官惟有江山帶舊風/屬玉不知興廢事雙雙飛入藕花叢)洗硯池(在湘潭/縣南二)¶
　(十餘里晉陶/侃洗硯于此)洗藥池(在司空山南齊張岊浴丹之所/中有龍鬚菜味甘可食日未出)¶
　(浮生水面日出則没於水中人潔心以往/則随采可食若混以暈腥苦澁不下咽)洗筆池(在/湘)¶
<pb:KR2k0008_WYG_063-16a>¶
　(鄉縣北唐褚遂良貶潭州都督行部至邑洗筆池上/後人為立祠宋邑令為榜曰唐大都督褚公洗筆池)¶
　(咸淳間邑宰趙必槐於池中得斷碑上刻褚公湘潭/偶題詩云逺山&KR0886;萃翠凝烟爛漫桐花三月天遊遍)¶
　(九衢燈火夜歸來月/掛海棠前餘皆莫辯)角鯉池(在醴陵縣治東宋天聖/中丁少連侍母觀綱魚)¶
　(得大鯉命鱠之庖人驚報魚頂生角魚巳濵死少連/祝曰魚若變化分當再活試以水圉圉如初遂放以)¶
　(清石潭盧載為作送/角鯉文因以名池)禁蛙池(在善化縣嶽麓書院前/夏無蛙聲相傳宋張栻)¶
　(讀書于此厭蛙聲/聒耳禁之蛙自息)錦灣(在湘潭縣西南有石屹立當/上流之衝色赤如錦相傳陶)¶
　(侃遊釣于此舊有望嶽釣魚二亭皆侃遺跡元爕𤣥/囿望嶽亭詩雄風入座披襟好静看漁舟上錦灣)¶
　空靈岸(在湘潭縣西一百六十里唐杜甫次/空靈岸詩茫茫逆素浪落落展青眺)關羽瀬¶
<pb:KR2k0008_WYG_063-16b>¶
　(在益陽縣西南五里漢昭烈入蜀留關羽鎮荆州後/吳遣吕蒙取桂陽長沙零陵三郡羽爭之吳使魯肅)¶
　(屯益陽以拒羽即今/青泥灣關羽瀬是也)銅官渚(在府城北六十里有洲/舊傳楚鑄錢處其山亦)¶
　(名銅官山唐杜甫/有銅官渚守風詩)¶
土產鐡(瀏陽攸安化茶陵/寜鄉醴陵六縣出)硃砂　水銀(俱安化/縣出)海金沙¶
　(長沙善化攸/湘潭四縣出)鉛(醴陵/縣出)葛布(各縣/出)斑竹(各縣出相傳舜/崩二妃攀竹悲)¶
　(哀淚滴竹上/遂成斑點)玉面狸(茶陵/縣出)¶
藩封吉府(成化十四年分封/因潭府舊址改建)長沙王府　榖城王府(俱/同)¶
　(城/)¶
<pb:KR2k0008_WYG_063-17a>¶
公署長沙衞(在府城内東北洪武三十/五年自城北移建于此)茶陵衛(在茶陵/縣西本)¶
　(朝甲辰/年建)¶
學校長沙府學(在府城正南門右宋建本朝洪/武七年重建宣徳六年重脩)長沙縣¶
　學(在府城北門外宋建元移于府/學西本朝洪武十三年徙此)善化縣學(在縣治/西北舊)¶
　(在府城南門外元季兵燬/本朝洪武十三年徙建)湘潭縣學(在縣治西舊在/縣治東宋建元)¶
　(燬本朝洪武十六年/建正徳中徙于此)湘陰縣學(在縣治東宋元祐初/建于治南崇寜門後)¶
　(遷于此元燬本朝/洪武二年重建)寧鄉縣學(在縣/治東)瀏陽縣學(在縣/治東)醴¶
　陵縣學(在縣治東三學俱宋建元/燬本朝洪武三年重建)益陽縣學(在縣治/西宋建)¶
<pb:KR2k0008_WYG_063-17b>¶
　(元燬本朝洪武/十三年重建)湘鄉縣學(在縣治西比宋建中靖國/初建于江之東胡安國遷)¶
　(於東南元燬本朝/洪武二年徙此)攸縣學(在縣治東南宋建元燬/本朝洪武六年重建)¶
　安化縣學(在縣治西宋熈寜間建紹興間自縣/東遷于此元燬本朝洪武三年重建)茶陵¶
　縣學(在城西門外宋建元燬/本朝洪武五年重建)¶
書院城南書院(在府城南臨湘門外/宋張栻講學之地)嶽麓書院(在嶽麓/山宋郡)¶
　(守朱洞建于抱黄洞前以待四方學者李允則請于/朝得賜中秘書由是與嵩陽應天白鹿並為四大書)¶
　(院紹興兵燬乾道初/劉珙重建張栻作記)碧泉書院(在湘潭縣西七十里/宋胡安國南游築室)¶
　(其子宏與張栻講道于此以近碧/泉因名又府治中有文定公書院)東萊書院(在醴陵/縣北四)¶
<pb:KR2k0008_WYG_063-18a>¶
　(十里宋東萊吕/祖謙讀書于此)漣溪書院(在湘鄉縣治東南漣水濵/初在崑崙橋西宋嘉定間)¶
　(真徳秀帥潭命知縣徐質夫置立扁其堂曰春風徳/祐初燬知縣趙晟重建于漣水東五里元至正中知)¶
　(縣王文彪復/移建漣水西)東岡書院(在長沙縣東二十五里元中/書左丞詩有壬父號東岡嘗)¶
　(讀書于此/因賜額)喬江書院(在長沙縣西北九十里喬口鎮/舊有三賢堂祀屈原賈誼杜甫)¶
　(元元統間邑人黄澹因/設義學于比詔賜今額)文靖書院(在瀏陽縣南宋楊/時嘗宰是邑後人)¶
　(因建書院/名以其謚)湘西書院(在善化縣湘水西宋時建潭士/以居學肄業為重州學生月試)¶
　(積分髙等昇湘西嶽麓書院生又積分髙等升/嶽麓精舍生潭人虢為三學生劉輔之重建)慶洲¶
　書院(在益陽縣治南江中元邑人劉履㤗/講學之所事聞詔授慶洲書院山長)¶
<pb:KR2k0008_WYG_063-18b>¶
宫室魁星樓(在醴陵縣/學内宋建)識山樓(在大溈山南/宋易袚建)歸鴻樓(在/瀏)¶
　(陽縣宋楊時建取目送歸鴻之義自為圖記之後因/為祠張栻有記云紹聖初公嘗辱為之宰嵗飢發廩)¶
　(以振民而部使者以催科不給罪公公之徳及邑民/也深矣後六十有六年建安張才邵來為政慨然念)¶
　(風烈咨故老葺公舊所為飛鴻閣繪/像於其上以示學者以慰邑人之思)清風閣(在湘潭/縣治後)¶
　(宋建張/栻題扁)藏書閣(在安化縣/學内宋建)熊湘閣(在府城中元兵圍/城宋安撫使李芾)¶
　(坐閣中命帳下/沈忠殺巳即此)戴氏堂(在府城東譙國戴簡/所築唐栁宗元記)四絶堂¶
　(在善化縣道林寺側南唐馬氏建謂沈𫝊師裴休畢/扎宋之問杜甫篇章為四絶宋蔣之竒作記以為遺)¶
　(歐陽詢而録裴休置韓愈而取宋之問未然乃為銓/次髙下沈書一也詢書二也杜詩三也韓詩四也謂)¶
<pb:KR2k0008_WYG_063-19a>¶
　(之四/絶)敬簡堂(在府治後宋張紫㣲建以為燕室兩壁/書中庸大學中屏篆顔淵問仁章皆紫)¶
　(㣲自筆張/拭為記)五峯書堂(在寜鄉縣之靈/峯宋胡宏所築)湘江亭(在湘江/濵一名)¶
　(望湘亭唐鄭谷詩湘水似伊水湘人/非故人登臨獨無語風桞自摇春)風雩亭(在嶽麓/書院南)¶
　(宋劉珙作亭其上以為門/人游息之所張栻作序)杜公亭(在湘陰縣治東唐/杜甫嘗泊舟江滸)¶
　(宋紹興縣尹李誥作亭寫甫詩/扁曰清風後趙希鄂改今名)鳯音亭(在韶山相傳/韶氏女昇仙)¶
　(有鳯凰啣書而至因作此亭元陳邦光詩女郎遺跡/在山隈靈鳯親傳玉扎來綵翮巳随仙馭去危亭今)¶
　(向紺/園開)鐡牛亭(在茶陵縣城南宋劉子邁築城見江水/勢衝突工難成鑄鐡牛以鎮之城遂成)¶
　(鐡牛/猶存)裴休亭(在益陽縣白鹿山/唐裴休讀書之所)飛鷃亭(在瀏陽縣治/後宋楊時建)¶
<pb:KR2k0008_WYG_063-19b>¶
　定王臺(在府城東北漢長沙定王發乃景帝第十子/既之國築臺于此以望母唐姬墓唐蕭蕘詩)¶
　(王巳分封受漢恩長沙終不及中原後來爭得三分/氣却是東都六代孫宋朱文公詩寂寞番君後光華)¶
　(帝子來千年餘故國萬事只空臺元許有壬詩黄葉/紛飛弄早寒楚山湘水隔長安荒臺蔓草凝晴露猶)¶
　(似思親/淚未乾)英謝臺(在寜鄉縣南一百里/唐謝楚讀書于此)八景臺(在府城/西宋嘉)¶
　(祐中築宋廸因作八景圖僧慧洪賦詩更名八境陳/傅良復其舊并建二亭於傍八景曰瀟湘夜雨洞庭)¶
　(秋月逺浦歸帆平沙落鴈烟寺晚鐘漁村/落照山市睛嵐江天暮雪元揭傒斯有詩)道鄉臺(在/嶽)¶
　(麓山寺宋鄒浩號道鄉仕為右正言謫衡州經此守/臣溫益下逐客之令旅店不敢容風雨夜渡湘江有)¶
　(僧列炬迎之張敬夫為築/臺朱文公刻石曰道鄉臺)隠相臺(在瀏陽縣唐相裴/休隠處又有書臺)¶
<pb:KR2k0008_WYG_063-20a>¶
　(在善化縣金牛岡/休嘗讀書于此)興讓臺(在瀏陽縣治南元何廣心/子真立登第為耒陽同知)¶
　(廣心以子貴例受封懇乞讓其父恭/甫朝廷從所請有司因築興讓臺)¶
關梁喬口鎮(在府城西北九十里唐杜甫入喬口詩漠/漠舊京逺遲遲歸路賖殘年傍水國落日)¶
　(對春華樹宻早蜂亂江泥輕燕/斜賈生骨已朽悽惻近長沙)洗藥橋(在瀏陽縣東/隠山下亦以)¶
　(孫思邈洗/藥得名)楊洲橋(在湘鄉縣/南九里)明月橋(在明月/山下)渌溪橋¶
　(在攸縣南五/十里宋建)文星橋(在湘陰縣治南宋建/以其在儒學前故名)珂里橋(在/湘)¶
　(潭縣西南一百里宋胡/安國父子經此因名)¶
寺觀鐵佛寺(在府城北唐建鑄三鐵佛因/名元燬本朝洪武初重建)證果寺(在攸/縣治)¶
<pb:KR2k0008_WYG_063-20b>¶
　(東南/梁建)廣法寺(在益陽/縣治西)慈雲寺(在湘陰/縣治南)泗洲寺(在醴陵/縣治西)¶
　(俱唐/建)報恩寺(在安化/縣治西)大善寺(在茶陵/縣治北)香山寺(在寧鄉/縣治西)¶
　(俱宋/建)廣惠寺(在湘潭縣治西宋建巳上/八寺俱本朝洪武間重建)嶽麓寺(在嶽/麓山)¶
　(上有唐李/邕所書碑)道林寺(在嶽麓山下唐杜甫詩玉泉之南/麓山殊道林林壑爭盤紆寺門髙)¶
　(開洞庭野殿脚/插入赤沙湖)白鹿寺(在白鹿/山宋建)旌忠寺(在茶陵縣治/西宋建𦵏戰)¶
　(没之士于/此因名)夀星觀(初在府城驛歩門内本/朝洪武初徙通貨門内)金華觀(在/醴)¶
　(陵縣治/西漢建)青霞觀(在茶陵縣治西南梁/建名洞真宋更今名)昇冲觀(在瀏陽/縣治東)¶
　(即唐孫思邈/洗藥之處)顯真觀(在湘鄉/縣治西)洞靈觀(在攸縣治東/二觀俱唐建)東¶
<pb:KR2k0008_WYG_063-21a>¶
　明觀(在湘陰/縣治南)楚山觀(在湘潭/縣治東)寳臺觀(在安化縣治/西俱宋建)白¶
　雞觀(在寧鄉/縣治北)迎真觀(在益陽縣治西已上十/觀俱本朝洪武間重脩)¶
祠廟洞庭廟(在磊石山洪武初建封洞庭湖龍/神命有司毎嵗四月八日致祭)黄陵廟¶
　(在湘陰縣北四十里漢荆州牧劉表建以祀舜二妃/之神昔舜南廵崩𦵏蒼梧二妃娥皇女英尋之不及)¶
　(死沅湘間故立廟祀之唐韓愈有記杜甫有詩五/代馬氏重脩本朝命有司毎嵗六月六日致祭)周¶
　昭王廟(有二一在府城東門外一在攸縣東門外/周昭王南廵沉于楚澤後人作廟祀之)屈¶
　原廟(在湘陰縣北六十里原事楚王被讒見疎投汨/羅江以死唐封昭靈侯宋封忠潔侯本朝復其)¶
　(號曰楚三閭大夫屈平氏之神命有司嵗以五月五/日致祭宋司馬光詩白玉徒為潔幽蘭未謂芳窮羞)¶
<pb:KR2k0008_WYG_063-21b>¶
　(事令尹疎不怨懷王寃骨消寒渚忠/魂失舊鄉空餘楚詞在猶與日爭光)長沙定王廟(在/府)¶
　(城東門外漢景帝子發/封長沙王卒謚曰定)賈誼廟(有二一在府城南誼/故宅一在湘鄉縣治)¶
　(南栢/木橋)昭烈廟(冇二一在湘陰縣東北一百一十里/一在湘鄉縣治東俱祀漢昭烈帝)靈¶
　妃廟(在長沙縣東二十里秦武陵令羅均用溺水其/女與弟尋屍不獲亦沉水死宋嘉其孝贈女曰)¶
　(孝烈靈妃弟曰孝/感侯立廟祀之)蔣琬廟(在寧鄉縣治北即其故宅/俗名伏虎廟前有伏虎井)¶
　陶侃廟(在善化縣北侃晉封長沙公/有功湘漢間故立廟祀之)褚遂良廟(在湘/鄉縣)¶
　(治北唐褚遂良左遷潭州都督多/惠政邑人立廟祀之宋魏了翁記)南軒祠(在湘鄉縣/祀宋儒張)¶
　(栻南軒/其號)五賢祠(在益陽縣學西北元縣尹李忠建/以祀屈原諸葛亮張詠張栻胡寅)三¶
<pb:KR2k0008_WYG_063-22a>¶
　賢祠(在隠山之陽宋張栻與胡安國父子皆游/此後文定𦵏是山鄉人立三賢庵祠之)真徳¶
　秀祠(在府城中宋理宗時徳秀帥潭有惠政民立生/祠祀之一夕有留題云舉世知公不愛名湘人)¶
　(苦欲置丹青不湏更作生/祠記四海蒼生口是銘)向士璧祠(在府城中士璧/宋知潭州元兵)¶
　(至守禦有功徳/祐初詔立廟)¶
陵墓舜二妃墓(在黄陵廟西唐髙駢詩舜帝南廵去不/還二妃幽怨水雲間當時珠淚知多少)¶
　(直到如今/竹淚斑)屈原墓(在汨羅江與原廟相/對碑額題曰三閭墓)吳芮墓(在長/沙縣)¶
　(治西北漢髙帝以吳芮有/功封長沙王卒𦵏于此)雙女墓(在長沙縣即漢長/沙王發𦵏程唐二)¶
　(姬/處)鄧禹墓(在湘鄉縣/西一百里)龔夬墓(在長沙縣北三里夬長/沙人仕宋為諫議大夫)¶
<pb:KR2k0008_WYG_063-22b>¶
　(與兄奉議明居以直言斥居嶺表墓石刻曰季子十/字碑龔氏二昆誌不在繁詞多自可識其意乾道間)¶
　(其子諫議璐迎二柩歸𦵏/于此仍取刻石立于墓)張浚墓(在寧鄉縣西一百/一十五里俗呼魏)¶
　(公墓子栻墓/亦在其旁)胡安國墓(在隠山安國建安人仕宋累/官至寳文閣學士致仕居衡)¶
　(山卒𦵏/于此)¶
古蹟羅縣故城(在湘陰縣東六十里春秋時羅子國秦/立為縣漢晉皆屬長沙郡隋屬王州後)¶
　(屬羅州/唐省)益陽故城(在益陽縣西南吳魯肅/所築唐移于今縣治)古戍城(在/湘)¶
　(潭縣南二十里垣壁遺址尚/存相傳王莾嘗駐兵于此)花石城(在湘潭縣西一/百六十里唐杜)¶
　(甫詩午辭空靈/岑夕得花石戍)碧湘門(即府城門宋陶弼詩城中烟/樹緑波漫㡬萬樓臺樹影間)¶
<pb:KR2k0008_WYG_063-23a>¶
　(天闊島行疑没草/地卑江勢欲沉山)賈誼故宅(在府城中濯錦坊舊有/太傅井并廟尚存唐劉)¶
　(文房詩三年謫宦此棲遲萬古惟留楚客/悲秋草獨尋人去後寒林空見日斜時)司空仙蹟¶
　(在司空山南齊張岊為司空棄官脩道挈家南嶽至/縣東遥望山峯竒秀遂卜居放光山下梁天監中仙)¶
　(去有舊宅/書堂遺址)安化五寨(俱在安化縣曰梅子口寨在縣/西五里曰七星寨在縣東南七)¶
　(十里曰首溪寨在縣東北九十里曰白沙渡寨在縣/西北一百二十里曰游浮寨在縣西南九十里五代)¶
　(時梅山蠻獠為邉患宋太宗/討平之因立五寨以防禦焉)石鼓(在湘潭縣懸石山/有巨石如鼓俗傳)¶
　(石鼓鳴則/有兵興)赤松壇(在茶陵縣雲陽山相傳赤松子脩/煉之所宋封凌虛真君元江存禮)¶
　(詩紫㣲峯畔赤松壇路入仙園杳靄間人世不堪思/往事白雲長是繞孤山羅復元詩千古赤松子仙壇)¶
<pb:KR2k0008_WYG_063-23b>¶
　(出翠岡鶴歸仙不/返丹化井猶香)鐵牛埠(在湘潭縣南二十里下攝/鎮江中有巨石儼然牛卧)¶
　(其形類鐵/水涸則見)仙人蹟(在湘潭縣西南六十里石潭市前/瀕江巨石上有仙人足蹟長一尺)¶
　(五寸指/蹠儼存)¶
名宦漢賈誼(文帝時為長沙王太傅有鵬飛/入舍誼以為不祥作賦以自廣)張機(長沙/太守)¶
　(時大疫流行治法雜出機/著傷寒論金匱方行於世)文春(茶陵長慈仁汎愛郡/人立碑以歌遺風)¶
　孫堅(為長沙太守時長沙賊區星自稱將軍衆萬餘/攻圍城邑堅親率將士設施方畧旬月之間克)¶
　(破星等周朝郭石亦起於零陵/桂陽遂越境尋討三郡蕭然)三國廖立(長沙太守/昭烈入蜀)¶
　(諸葛亮鎮荆州吳孫權遣使通好於亮因問士人誰/相經維者亮曰龎統廖立楚之良才當賛興世業者)¶
<pb:KR2k0008_WYG_063-24a>¶
　(也/)晉司馬承(元帝時為譙王監湘州先是湘土荒殘/公私困弊承躬自儉約乘葦茭車而傾)¶
　(心綏撫甚/有能名)陶侃(咸和中都督八州軍事封長沙郡/公侃勤吏職百姓勤農家給人足)謝¶
　安(都督長沙處置得宜經逺/無競進都督十五州事)南北朝裴昭明(宋長沙/郡丞有)¶
　(清名及罷任/貧無還資)謝眺(南齊武帝時有忝役湘/州與宣城吏民别詩)王琳(梁湘/州刺)¶
　(史果勁絶人又能傾身下/士平侯景之亂功為第一)唐褚遂良(顯慶初以諌髙/宗立武后出為)¶
　(潭州/都督)崔瓘(大厯中遷湖南觀察使豈弟脩政理行第/一時將吏習寛弛不奉法瓘以禮法繩之)¶
　(下多怨/後遇害)李巽(潭州刺史有遺愛碑銘序云公下車而/安已日而孚期月而政成徳風下偃恊)¶
　(氣旁/逹)楊憑(長沙郡守韓愈稱其領湖南壤地二千里/徳刑之政並勤爵祿之報兩崇乃能存志)¶
<pb:KR2k0008_WYG_063-24b>¶
　(乎詩書寓辭乎歌詠所/謂才全而能鉅者也)楊儀之(湖南度支使韓愈稱/其智足以造謀才足)¶
　(以立事忠足以存下而/又侈之詩書六藝之學)裵休(乾符間歴荆南節度使/鎮長沙不為皦察行所)¶
　(治吏下/畏信)五代周行逢(唐時為武平軍節度盡心為治/所用官屬率皆亷介之士條教)¶
　(簡約民/悅之)宋何承矩(太宗朝知潭州凡六年/囹圄屢空詔嘉奬之)李沆(通判/潭州)¶
　(掌漕趙昌言謂其有/台輔之量表聞於朝)馬知節(以供奉官監潭州兵時/何承矩為守以文雅飾)¶
　(吏治知節慕之/因折節讀書)劉審瓊(知潭州州素多火日調民積/水為防民甚勞之審瓊至悉)¶
　(罷之以/為民便)李允則(真宗時知潭州初馬氏暴歛州有地/稅屋稅及枯骨稅允則請除三稅民)¶
　(皆便之湖南飢發官廩先振/而後奏募為軍者得萬人)劉師道(知潭州長沙當/湖嶺都㑹師道)¶
<pb:KR2k0008_WYG_063-25a>¶
　(敏於吏事剖煩/析滯案無留牘)張詠(知益陽縣時江水泛溢湮没縣/治詠禱于神應時而退民懷其)¶
　(惠建閣於决水/處名曰壓波)魏廷式(知潭州湖南地土衍沃民喜/訟產有根柢巧偽難辨者廷)¶
　(式立裁之/吏民咸服)楊覃(知潭州王師討宜賊軍湏多出/長沙曹利用以聞詔書褒勞)劉沆¶
　(慶厯中湖南蠻猺數入宼以沆知潭/州兼安撫使許便宜從事蠻酋多降)陳希亮(天聖間/知長沙)¶
　(縣有僧出入章獻后家恃勢據民/地希亮捕冶寘諸法一縣聳服)劉夔(知潭州兼湖/南安撫使初)¶
　(至遣人諭蠻酋使降不從乃率/兵進討破其巢穴州境獲安)周沆(知潭州他道兵/來戍者率兩期)¶
　(乃代多死瘴癘沆請/以期為斷戍人便之)王罕(知潭州為政務適人情不/加威罰有狂婦數訴事出)¶
　(言無章前守毎叱逐之罕獨委曲徐問乃為人妻無/子夫死妾有一子遂逐婦而據家資屢訴不得直因)¶
<pb:KR2k0008_WYG_063-25b>¶
　(憤恚發狂罕為治妾而反其/資婦良愈郡人傳為神明)馬亮(知潭州屬縣有亡/命卒剽攻為鄉閭)¶
　(患人共謀殺之事覺發當死者四人亮曰/為民去害而反坐以死非法意也咸貸之)齊廓(提點/荆湖)¶
　(南路刑獄潭州鞠繫囚七人為强盗當論死/廓訊得其狀非强付州使劾正乃悉免死)唐介(通/判)¶
　(潭州有巨賈私蓄明珠太守而下輕其估悉售焉介/獨不售偶分珠獄發仁宗謂近臣曰唐介必不肯買)¶
　(奏至/果然)劉元瑜(知潭州猺人數為宼元瑜使州人揚謂/入梅山說酋長四百餘人出聴命因厚)¶
　(犒之籍以為民/凡千二百户)趙抃(武安軍節度推官有造偽印者/吏以為當死抃曰造在赦前用)¶
　(在赦後赦前不造赦後不用法/不當死遂以疑讞之卒得免)樂黄目(知荆南徙潭/州處劇無敗)¶
　(事時長沙月給减於荆渚特詔増/之又諭以兵賦繁綜寄任之意)何正臣(知潭州時/詔州縣聴)¶
<pb:KR2k0008_WYG_063-26a>¶
　(民以家貲易鹽吏或推行失㫖/正臣條上其害寢之民以為便)任顓(知潭州宣撫司/以宣毅卒有功)¶
　(檄補軍校顓察其色動曰必有異志執按之具服/為賊内應蒐其家得所記潭事甚悉梟首以狥)吳¶
　中復(通判潭州亷於居官中丞孫抃聞其賢薦為御/史初不相識也或問之抃曰昔人耻為呈身御)¶
　(史今豈有識/面臺官耶)余良肱(知湘陰縣民逋米數千石嵗責/里胥代輸良肱論列之遂蠲其)¶
　(籍/)李南公(知長沙縣有婺婦携兒以嫁七年兒族取/兒婦謂其前子訟於官南公問兒年族曰)¶
　(九嵗婦曰七嵗問其齒曰去年毁矣南/公曰男八嵗而齓尚何爭命歸兒族)張連(攸縣尉/髙宗南)¶
　(渡劇賊王在據岐山潭州帥徴兵/戍岳運將二千人先至賊遂平)向子諲(建炎中知/潭州禁卒)¶
　(為亂縱大掠市出瀏陽縣子諲遣/通判孟彦卿等追及攸縣平之)劉玠(潭州將官建/炎中金人䧟)¶
<pb:KR2k0008_WYG_063-26b>¶
　(潭州玠挺身血戰中數十矢/死於陣民為立廟張栻作記)吕頥浩(湖南安撫制置/大使兼知潭州)¶
　(時郴衡桂陽盗起/頥浩遣人悉平之)岳飛(權知潭州兼荆湖安撫都總/管招劇盗曹成成聞飛將至)¶
　(驚曰岳家軍來矣即分道而遁飛至茶陵/招之不從乃掩擊大破之成走宣撫司降)韓世忠(以/荆)¶
　(湖宣撫副使駐兵長沙時賊劉忠有衆數/萬據白面山世忠大破之斬忠湖南遂平)孟彥卿(建/炎)¶
　(中通判潭州潰兵杜彥叛侵長沙彥卿與添差通判/趙民彥領兵擊賊死之賊以二人力戰之故後不敢)¶
　(窺潭/州)張浚(紹興末以觀文殿大學士判潭州時金騎/充斥王權兵潰乃改命浚判建康浚行至)¶
　(岳遇東來者云敵兵方焚采石慎無輕進浚/曰吾赴君父之急知直前求乘輿所在而已)勾濤(知/潭)¶
　(州秦檜嘗令人諭意欲與共政濤以書辭謝/而上書論時事之害政者凡五髙宗嘆其忠)劉珙(知/潭)¶
<pb:KR2k0008_WYG_063-27a>¶
　(州兼湖南安撫使發兵討平郴盗為政精明果斷喜/受盡言事有小失下吏言之立改民愛之若父母)¶
　徐夢莘(紹興末知湘陰縣㑹湖南帥括田號増耕稅/他邑奉令惟勤夣莘獨謂邑無新田租稅無)¶
　(從出帥恚攟摭其過莫/能得由是反器重之)李椿(知潭州兼湖南安撫使/撫摩凋瘵氣象一如盛)¶
　(時嵗旱發廩勸分蠲租十一/萬糶常平米二萬活數萬人)辛棄疾(知潭州兼湖南/安撫使盗連起)¶
　(湖湘棄疾悉討平之又兩奏/疏湖南事宜詔委以規畫)楊時(隆興間知瀏陽縣/有善政嵗飢發廩)¶
　(賑民部使者以催科不/給抵罪民思之不忘)曾孝序(知潭州道州猺人叛/乘髙恃險機毒矢下)¶
　(射於兩山間横巨木以守孝序夜遣驍/銳兵攀援而上以大兵繼進破平之)周必大(淳熈/間以)¶
　(觀文殿大學士判潭州/必大雖去朝而名益重)朱熹(紹熈間知潭州㑹峒獠/擾屬郡熹遣人諭以禍)¶
<pb:KR2k0008_WYG_063-27b>¶
　(福皆降之申敕令嚴武備戢姦吏抑豪/民所至興學校明教化四方學者畢至)徐應龍(湖南/檢法)¶
　(官潭州獲刼盗自謀者妄指逸者為首及獲逸盗治/之急遂誣服應龍閱實謂首從不明力與辨提刑盧)¶
　(彥徳不/能奪)曾從龍(湖南安撫使安撫峒獠威惠並/行興學養士湘人紀之於石)真徳¶
　秀(湖南安撫使知潭州以亷仁公勤勵僚属以周敦/頥胡安國朱熹張栻學術勉其士罷𣙜酤免和糴)¶
　(以甦其民立惠民倉社倉/慈㓜倉立義阡惠政畢舉)董槐(嘉熈中知潭州方三/邉急於守禦督府日)¶
　(夜徴發民且困槐為畫策應/之令民不傷而軍需亦不匱)汪立信(湖南安撫使兼/知潭州供帳之)¶
　(物悉置官庫所積錢連嵗代潭民納稅貧無告者子/錢粟病者加藥餌雨雪旱潦軍民皆有給務興學校)¶
　(士習/為變)劉潁(簽判潭州時王佐為帥負其能盛氣以/臨僚吏潁約以中道佐多屈而改為)髙¶
<pb:KR2k0008_WYG_063-28a>¶
　斯得(湖南提刑薦通判潭州徐經孫等六人攸縣富/民陳衡老以家丁粮食資强賊斯得發其姦將)¶
　(簿録其家㑹諸邑水災衡老/願出米五萬石賑濟以贖罪)徐經孫(寳慶初為瀏陽/主簿潭守俾部)¶
　(牙契錢至州有告者曰朝廷方下令頒行十七界㑹/若此錢皆用㑹少湏則幸而獲大利矣經孫曰此錢)¶
　(出諸公庫吾納㑹而私取之外欺民内欺心可乎其/人驚服有愧色後通判潭州帥陳鞾雅相知事必咨)¶
　(而後/行)彭友方(茶陵主簿民輸潭州造船木以折嵗租/江行千餘里其費數倍友方白䕶漕請)¶
　(節縣造舟漕而/出之公私兩便)向士璧(湖南制置使兼知潭州元將/烏蘭哈達自交趾比還前鋒)¶
　(至城下攻圍急士璧極力守禦又遣王輔佑率兵/迎其後隊通於南岳市一戰有功潭州圍遂解)李¶
　芾(徳祐初知潭州兼湖南安撫使元大軍圍潭芾與/諸將分守以忠義勉勵乘城死鬬凡七月餘至除)¶
<pb:KR2k0008_WYG_063-28b>¶
　(夕元大軍登城衡守尹榖叅議楊震俱死芾召帳下/沈忠曰吾分當死家人亦不可辱汝盡殺之而後殺)¶
　(我忠辭芾固命之乃如其言忠縱火焚其居還家殺/妻子復至火所大慟自刎死潭民聞之多舉家自盡)¶
　(事聞贈芾端明殿/大學上謚忠節)元阿爾哈雅(以荆湖行樞宻院事/移兵長沙㧞湘陰破)¶
　(潭州諸將欲屠之阿爾哈雅曰是州生齒數百萬口/若悉殺之非上諭巴延以不殺意也其屈法生之復)¶
　(發倉以食飢者其後田租茶/稅皆詣闕奏减郡民徳之)謝端(延祐中同知湘陰/州事猾吏束手不)¶
　(敢舞文法豪民無頼者逺避去部使者行部/旁郡滯訟皆委端讞端剖决如流績譽籍然)虞槃(湘/鄉)¶
　(州判官有富民殺人使𨽻己者坐之上下皆阿從槃/獨不肯署殺人者卒不免而坐者得不寃有巫至其)¶
　(州言某方火某日大水/以惑民槃乃斷巫如法)楊處仁(皇慶間知湘陰州下/車首停荒田之稅興)¶
<pb:KR2k0008_WYG_063-29a>¶
　(學勸民越三月訟簡獄空朞年逋賦皆足/流農復業田野謳歌代去民愛慕不已)王文彪(知/湘)¶
　(鄉州伸寃抑强士庶仰之如父母奸/點畏之如雷霆亷介之名振駭湖湘)本朝黄思讓(洪/武)¶
　(初以知州知湘陰縣勤理庶政善斷獄訟時兵燹之/餘孜孜教化縣治公署皆其創置民不告擾觧印去)¶
　(至今思/慕之)吳顯(洪武初改湘鄉州為縣顯亦以知州改/知縣事處心公正律己亷勤招還流民)¶
　(墾荒田八千餘畆新/建縣治澤遺後人)滕揖(洪武中知長沙府公直亷/能當㡬善斷發奸擿伏如)¶
　(神在任六年訟簡賦均民/安盗息闔郡畏而愛之)劉清(洪武中知長沙府蒞/政勤謹躬表屬邑必)¶
　(使賦役均平毋虐小民獄訟詳明/母枉良善去任民慕之如父母)朱詡(洪武間知湘/潭縣亷潔自)¶
　(守門無私謁每食糲飯鹽蔬而已禱雨齋沭籲神三/日即雨縣嘗有虎患吏請設檻穽詡曰猛獸虐人守)¶
<pb:KR2k0008_WYG_063-29b>¶
　(令之過也惟修徳可弭之/焚香致祝數日虎屏跡)海源善(洪武中知安化縣/新設縣治勤於政)¶
　(事謂人肌膚受之父母何可毁傷乃以熟/皮為鞭使知愧而已民愛敬之不忍欺焉)劉燾(永樂/中知)¶
　(長沙府慈祥豈弟不施鞭朴有不善者但勸喻/之人咸悅服秩滿去父老擁路垂泣爭挽其舟)洪鈞¶
　(長沙知府政通人和有甘露凝于郡/齋林木土人賦詩以彰厥瑞  省志)宋綸(宣徳中知/湘隂縣時)¶
　(有採木之役民甚苦之綸區畫有方民不告/勞而事克濟邑人頼之祀名宦祠  省志)徐亨(正/統)¶
　(中知茶陵縣抑强扶弱卓有風裁嵗歉募民之富而/義者得榖五千餘石并出官帑以賑之多所全活又)¶
　(奏减田租民用頼/以不匱  省志)韓璟(天順中知湘陰縣開闢荒穢/勸民耕種積榖以偹不虞天)¶
　(旱躬勤祈禱甘雨隨注至/有年民頼以全活  省志)劉昇(天順中主湘陰縣簿/縣舊惟務水耕昇躬)¶
<pb:KR2k0008_WYG_063-30a>¶
　(督開墾原野教以雜植民始知山原之利至今/受其惠去之日囊無餘貲君子以為難  省志)周鈍¶
　(成化初知長沙府時藩王初就國䕶從者驕肆侵奪/鈍奮身執義伸士師之法以禁制之民乃安息  省)¶
　(志/)陳鋼(同知長沙府愷悌臨民嘗新崇道祠以祀朱/張郡人薰徳多所造就去之日行李蕭然士)¶
　(民立去思/碑  省志)王一言(成化中知瀏陽縣為政以鋤强安/善為先尤加意士類公暇輙與諸)¶
　(生講論經義無虛日多所成就/政教俱善至今稱之  省志)汪道(成化中知醴陵/縣蒞政嚴肅奸)¶
　(猾束手吏抱案牘至多震慴不敢/出聲敝政一洗境内晏然  省志)鄧萬斛(𢎞治中知/寧鄉縣民)¶
　(籍多詭入寄庒以避差役斛釐正之民徭用省鄉有/父子五人皆為盗訪得其情遣人擒誅之盗乃息)¶
　(省/志)董豫(𢎞治中知茶陵州州善訟捕其尤寘之法科/舉士弗振者三十年乃聘名士為之師遷學)¶
<pb:KR2k0008_WYG_063-30b>¶
　(宫以善地士人自是興起多文學矣/嵗旱奏减租者再民甚徳之  省志)彭琢(𢎞治中長/沙府推官)¶
　(以俸入嶽麓書院置田養士清風苦節始終/不異卒之日貧不能殮士民慟之  省志)李衍(正/徳)¶
　(初知安化縣明敏果斷恩威並至時流民因旱為/盗衍捕獲正之以法餘黨皆遁境内晏然  省志)趙¶
　以敬(正徳中知茶陵州清慎有為撫字不倦部使督/逋賦值飢饉之后民不聊生敬乃悉官帑所藏)¶
　(者貸之民感其徳不數月而上納州無逋負民困/亦甦去之日百姓遮道攀轅以數千計  省志)張¶
　宣(正徳中知茶陵州力祛前吏貪習亷靜/質直樽節愛養有古君子之風  省志)鄭晃(正徳/中長)¶
　(沙通判其母嚴于晃晃亦以清苦自持在官惟茹蔬/啜粥一毫不敢茍取于人潔白之操始終如一  省)¶
　(志/)¶
<pb:KR2k0008_WYG_063-31a>¶
流寓裵休(孟州濟源人唐乾符間由太子少保分/司東都歴荆南節度鎮長沙因僑寓焉)朱葆¶
　光(南陽人朱全忠簒唐葆光與唐舊臣顏蕘李燾數/軰挈家南渡寓潭州毎正旦冬至必序立南嶽廟)¶
　(前南望號慟殆二十年後燾北歸葆光樂衡/山之勝遂往家焉子昻仕宋為翰林學士)張浚(廣/漢)¶
　(人宋髙宗時為相封魏國公寓君潭州因家焉浚都/督諸軍事時奏以子栻主管權宜文字累官直秘閣)¶
　(後累遷秘閣修/撰知江陵府)鄧得遇(卭州人宋徙居湘鄉累官靖/江府元兵至得遇朝服南望)¶
　(拜辭書幅紙云宋室忠臣鄧氏孝子不忍偷生寧甘/溺死彭咸故居乃吾潭府屈公子平乃吾伴侣優哉)¶
　(悠哉吾得其所/沉于水而死)¶
人物漢梅鋗(安化人髙祖時為長沙太/守吳芮之稱忠鋗力為多)古初(長沙臨湘/人光武時)¶
<pb:KR2k0008_WYG_063-31b>¶
　(遭父䘮未葬鄰家失火初匍匐柩上以身/捍火火為滅太守郅惲甄異之以為首舉)陳平子(長/沙)¶
　(人為太學生病將亡謂其妻曰吾聞范巨卿烈士也/可以託死吾没後但以屍埋巨卿户前乃裂素為書)¶
　(以遺式妻從其言時式出行適還省書見瘞愴然/感之乃營䕶平子妻兒送䘮於臨湘𦵏畢而歸)祝¶
　良(長沙臨湘人順帝時為九真太守日南徼外蠻區/憐等破象林殺長史良到單騎入賊中招以威信)¶
　(降者數萬人嶺外復平初良為洛陽令大/旱良暴身階庭引罪乃雨其誠信如此)桓階(長沙/臨湘)¶
　(人父勝為尚書著名南方階初為郡功曹太守孫堅/舉階孝亷除尚書令父䘮還鄉里㑹堅擊劉表戰死)¶
　(階冐難乞堅䘮表義而與之階後歸魏武辟為丞相/掾累遷尚書令封安樂鄉侯卒謚曰貞子嘉嗣弟纂)¶
　(散騎侍郎/爵關内侯)三國蔣琬(湘鄉人從昭烈入蜀除廣都長/昭烈嘗至廣都怒琬衆事不理)¶
<pb:KR2k0008_WYG_063-32a>¶
　(諸葛亮曰蔣琬社稷之器非百里之才後為尚書郎/亮駐漢中琬統留府事常足食以給軍中亮毎言公)¶
　(琰託志忠雅亮卒以琬為尚書令時新䘮元帥逺近/危悚琬舉止如平日由是衆望漸服後封安陽亭侯)¶
　(卒謚/曰恭)晉鄧騫(長沙人少有志氣常推誠行已刺史譙/王承命為主簿承為魏乂所敗乂求騫)¶
　(甚急郷人皆懼騫笑曰彼新得州欲求賢耳乃往詣/乂乂喜以為别駕歴武陵始興太守遷大司農子粲)¶
　(少以髙潔不應州郡辟命刺史桓冲卑辭厚禮請粲/為别駕乃起應召以父騫有忠信言而無知者著元)¶
　(明紀/十篇)虞悝(臨湘人王敦有異志譙王承為湘中刺史/徴悝為長史敦遣其黨魏乂㧞長沙悝被)¶
　(執遂死之弟望亦為譙王承司馬督䕶諸軍舉兵討/王敦力戰死及敦平詔贈悝襄陽太守望滎陽太守)¶
　(遣謁者至墓/祭以少牢)桓雄(長沙人為譙王承主簿及承被王/敦黨魏乂執送武昌雄與西曹書)¶
<pb:KR2k0008_WYG_063-32b>¶
　(佐韓階從事武延並毁服為僮竪從承不離乂見雄/姿貎長者因害之階延執志愈堅敦遣其黨王廙殺)¶
　(譙王於道階延親營殯殮送/柩還都朝夕哭奠𦵏畢乃還)易雄(瀏陽人少為縣吏/念無由自逹乃脫)¶
　(幘掛縣門而去後舉孝亷為州主簿張昌之亂執太/守萬嗣將斬之雄與賊爭論曲直賊乃舍去雄後為)¶
　(舂陵令㑹王敦反雄首奮忠義起兵討之力屈城/䧟為魏乂所虜送到武昌抗詞不屈敦遣人殺之)王¶
　矩(長沙人美姿容毎出遊觀者盈路初為南平太守/預討陳恢有功遷廣州刺史將赴職忽見一人持)¶
　(奏謁矩自云京兆杜靈之矩問之荅稱天上京/兆奉使召君為主簿矩意甚惡之至州月餘卒)南北¶
　朝孫普濟(南齊臨湘人居䘮未𦵏鄰火將及舍普濟/號慟伏棺上以身蔽火鄰人往救之焚炙)¶
　(已悶絶矣/累日乃蘇)歐陽頠(長沙臨湘人少質直以言行著稱/慱通經史梁時從將軍蘭欽征討)¶
<pb:KR2k0008_WYG_063-33a>¶
　(夷獠以功為直閣將軍湘衡五十餘洞不賔頠為都/督悉皆平殄封新豐縣伯元帝嘗令朝宰各舉所知)¶
　(未對帝獨曰頠公正有匡濟才恐蕭廣州不肯致之/乃授武州刺史後封始興縣侯陳天嘉中卒贈司空)¶
　(謚曰/穆)唐歐陽詢(潭州臨湘人㓜敏悟絶人毎讀書輙/數行同盡遂慱貫經史仕隋為太常)¶
　(慱士唐髙祖㣲時數與游既即位累擢給事中詢初/倣王羲之書後險勁過之尺牘所傳人以為法貞觀)¶
　(初歴太子率更令𢎞文舘學/士封渤海男卒年八十五)歐陽通(詢子儀鳯中為/中書舍人累遷)¶
　(殿中監封渤海子天授初轉司理卿判納言事㑹以/武承嗣為太子通固爭忤諸武意下獄死之神龍初)¶
　(追復官爵通蚤孤母徐教以父書通乃/刻意臨倣與父齊名號大小歐陽體)戴簡(長沙人/以文行)¶
　(累為連帥所賔禮貢之澤宫而志不願仕好孔氏書/旁及莊老莫不總統嘗有堂因東城為池環之九里)¶
<pb:KR2k0008_WYG_063-33b>¶
　(遊覽之勝於是為/最桞宗元作記)五代徐仲雅(其先秦中人徙居長/沙馬希範辟置幕府)¶
　(年方十八因語及公府制度奢僣太過引典故以規/正之後邉鎬入長沙仲雅遂遯匿周行逢慕其名欲)¶
　(用為節度判官兩/以疾辭終身不仕)劉昌嗣(湘鄉人漢時為磁相二州/刺史漢隠帝遇害昌嗣憤)¶
　(之即避地衡山馬氏招以賔禮不赴周行逢逼以偽/禄昌嗣曰吾嘗致身漢氏縱不能為夷齊獨不可效)¶
　(梅福乎及改姓范號愚叟/躬耕給粥饘以終身焉)宋徐偉(臨湘人事母至孝/母死毁瘠至嘔血)¶
　(服除舉孝亷不就去之陸渾縣鮮落山中教授生徒/依之以居者三百餘家嵗荒貧不舉子者偉資給之)¶
　(人感其惠所舉子皆以徐為名偉/有八子皆知名時號徐氏八龍)路振(湘潭人父洵/美事馬希杲)¶
　(署連州從事謝病終振淳化中舉進士太宗試巵言/日出賦就試者&KR0787;眙振所作獨典曕擢甲科通判邠)¶
<pb:KR2k0008_WYG_063-34a>¶
　(州後擢知制誥文詞温麗屢奏賦頌為/名軰所稱尤長於詠詩有集二十卷)鄧咸(湘陰人/天禧間)¶
　(縣未有學咸創義學於縣南置書招師訓族子弟及/游學之士馮京鄭獬嘗肄業焉姪珙為豐城主簿夜)¶
　(聞庫丁聚哭詰之曰失官錢三百貫恐獲罪珙盡以/錢代之還官其人感惠以二女獻不納時論嘉之)¶
　胥偃(長沙人少力學舉進士甲科授大理評事屢遷/翰林學士權開封府忻州地震偃言此陽不勝)¶
　(陰之效元吴叛請遣使問罪然後加兵未仕時家有/良田數十頃既貴悉分與族人歐陽脩始見偃偃愛)¶
　(其文妻/以女)胥元衡(偃子有學行能自立累官尚書都官/員外郎并其子茂諶俱早卒偃妻直)¶
　(史館刁約之妹與元衡婦韓茂諶婦謝凡三/世皆寡居丹陽閨門有法江淮人至今稱之)狄棐(長/沙)¶
　(人舉進士甲科累官太常少卿知廣州遷龍圖閣學/士歴知河中河南府有貴人過河中言將援棐棐退)¶
<pb:KR2k0008_WYG_063-34b>¶
　(謂所親曰吾湘潭一寒士今官侍從可以老而自汙/耶弟栗歴官大理寺丞子遵度篤於學好為古文著)¶
　(春秋雜說有/集十二卷)丁雋(醴陵人習春秋時稱丁三傳兄弟/十七人義聚三百口家無間言大)¶
　(中祥符中詔/旌表門閭)蕭注(瀏陽人豪邁不覊善屬文詩尤清/絶登慶厯四年鄉薦授番禺尉值)¶
　(儂智髙反注募兵力戰連挫賊鋒/累立竒功進官廣帥西上閤門使)畢田(長沙人慱學/有文尤工於)¶
　(詩真宗朝以吏部兼王府侍講一日居經筵值/天寒奏蠲臨湘七都科調里人徳之因祀焉)李受¶
　(瀏陽人治平中累官至天章閣待制兼侍讀神宗立/進給事中龍圖閣直學士上言臣在先帝時年已七)¶
　(十不敢竊祿以自安今又加數年筋力憊矣惟陛下/哀之於是拜刑部侍郎致仕卒年八十贈工部尚書)¶
　鄧忠臣(湘陰人登熈寧三年第為大理丞以獻詩賦/擢正字遷考功郎中覆范宣公謚議㑹黨論)¶
<pb:KR2k0008_WYG_063-35a>¶
　(起以罪入元祐黨籍後贈/直秘閣别號玉池先生)彭天益(攸縣人登元祐三/年鄉薦崇寧初為)¶
　(太學慱士以議論不合出為湖南提舉大觀初上封/事力言權姦誤國年五十即致仕居司空山翛然有)¶
　(物外意所著/冇瑞麟集)鄧淵(湘陰人登崇寧三年第為鄜延經/畧司機宜入奏邉機徽宗嘉其敏)¶
　(㨗除國子丞遷虞部貟外郎大觀初星變束直言/淵上封事剴切蔡京惡之左遷監酒終知懷州)譚¶
　世勣(長沙人父章慱覽經史散財賑貧封朝奉大夫/世勣舉進士教授郴州累遷中書舍人徽宗禪)¶
　(位東幸且還請辯正宣仁謗史遷給事中兼侍讀金/人内侵何㮚建言分置四道都總管世勣不可改禮)¶
　(部侍郎及張邦昌僭國令直學士院世勣稱疾卧不/起以憂卒建炎初贈端明殿學士謚端潔所著有文)¶
　(集奏議及/師陶集)譚申(世勣從父政和五年進士為王府贊/讀張邦昌僭位以申為屯田郎中宣)¶
<pb:KR2k0008_WYG_063-35b>¶
　(諭京東力却之㑹世勣死節申﨑嶇兵間䕶柩歸葬/後守瑞州嵗飢民不能輸租申罷催監司督愈急申)¶
　(坐降秩復致/仕歸昭潭)王以寧(湘潭人父長孺守靖州因言事/落職以寧由太學任鼎澧帥幕)¶
　(溪蠻嘯聚以寧單騎入賊巢覊致其酋靖康初金兵/内侵羽檄召天下兵以寧至長沙走鼎州乞師躬率)¶
　(入援觧太原圍建炎中以宣撫司叅/謀制置襄鄧招諭郡盗桑仲等來歸)孫方武(長沙人/為州學)¶
　(正金人入城方武率居民連日巷戰金人四面縱火/人皆竄伏惟方武挺身罵不絶口死之今祀于學)¶
　丁公膺(醴陵人紹興初為髙郵尉拒金兵力戰死之/朝廷嘉其忠節官其子倚終衡山宰初靖康)¶
　(間倚弟公億與兄公萬避難于鄉賊得公萬縳之將/就炮烙公億號呼願以身代賊義而舍之一家獲全)¶
　鄧深(湘陰人紹興中進士為太府丞出提舉廣東市/舶汪澈薦其才擢潼川路都運使鹽酒虛額久)¶
<pb:KR2k0008_WYG_063-36a>¶
　(為民害深請蠲除之守令貪汚即劾奏虞允文貽書/云不畏强禦思濟斯民挺然之操未見近比後以朝)¶
　(散大夫/終于家)王容(湘鄉人舉進士第一累官至禮/部侍郎卒贈銀青光祿大夫)龔輿(湘/陰)¶
　(人乾道五年進士剛介亷潔為浙東檢法隨憲按部/郡饋遺皆不受憲聞大慚以其已受者還之後知萍)¶
　(鄉民户逋官賦輿以己俸代輸終/福建運幹身後家無儋石之儲)袁顯(益陽人矮身/長髯勇敢過)¶
　(人建炎間湘宼楊么猖獗顯請于縣宰魏舜臣團鄉/兵以捍一日賊傾寨來戰顯極力鏖戰為賊所得賊)¶
　(欲用之顯罵賊不屈么置諸鼎/鑊而死舜臣哀之具禮以祭)李揆(瀏陽人乾道二/年領鄉薦授寧)¶
　(逺縣尉獲强盗十數或謂曰可用賞脫選揆曰/殺人以□榮顯吾不為也後累官至中書舍人)湯璹¶
　(瀏陽人淳熈中進士累官國子愽士時召朱熹為侍/講未㡬辭歸璹上疏乞留由是見惡權相而璹之直)¶
<pb:KR2k0008_WYG_063-36b>¶
　(聲亦大聞于時出知常州入為大理少卿進直徽猷/閣卒璹負節槩生平奉祠閒居之日多於揚歴其屬)¶
　(辭務持大體不為阿曲/史稱其有清風峻節焉)易祓(寧熈人淳熈中釋褐為/翰林學士累官禮部尚)¶
　(書退閒三十年號山齋居士著書自娛有周禮周易/總義易學舉隅禹貢疆理記漢南北軍制周禮釋疑)¶
　(等/書)吳獵(醴陵人登進士第劉焞經畧廣西辟凖備差/遣光宗時召試守正字上疏請覲重華宫後)¶
　(以秘閣脩譔知江陵府金人犯竟陵獵募死士分道/夾擊金人退去吳曦以反誅命獵充四川安撫制置)¶
　(使兼知成都府召還卒謚文定蜀人思其政畫像/祠之獵從張栻朱熹學有畏齋文集奏議六十卷)丁¶
　仁(醴陵人擢進士第累叅淮蜀制幕及髙沙之變仁/諭以順逆降之知無為軍依城築堰郡人感徳名)¶
　(曰丁公堰繼解合肥之圍進知太平軍/湖北漕使退居二十年卒年八十四)賀徳英(湘鄉/人七)¶
<pb:KR2k0008_WYG_063-37a>¶
　(嵗能文淳熈間父以訟繫獄乃詣縣自乞廷試以贖/父罪令問所習對以通毛詩春秋語孟策與詩賦令)¶
　(各出一題援筆立就遂薦于朝與金/起巖等同試徳英第一卒年十四)皮龍榮(醴陵人/淳祐四)¶
　(年進士歴官資善堂直講入對言一過改而一善著/百過改而百善融陞吏部侍郎封醴陵縣男景定初)¶
　(拜叅知政事封長沙郡公尋罷為湖南/安撫使判潭州奉祠有文集三十卷)楊大異(醴陵/人從)¶
　(胡宏授春秋嘉定中登進士授衡陽主簿調龍泉尉/皆冇惠政移逺安邑有峒宼擾民大異以一僕自隨)¶
　(肩輿入賊峒諭以禍福皆願自新出降以功陞四川/制置司叅議官元兵入成都大異從制使丁黼巷戰)¶
　(身被數創死詰旦復甦獲免後入對/極言時政進直秘閣封醴陵縣男)楊霆(大異子少/有志節授)¶
　(桂嶺主簿有能聲擢知監利縣以薦通判江陵府庶/務叢集随事裁决徳祐初為湖南安撫司叅議與李)¶
<pb:KR2k0008_WYG_063-37b>¶
　(芾恊力戰守善出竒應變城西北隅破霆麾兵巷戰/増築月城復完策勵將士以死守之城破霆赴水死)¶
　胡潁(湘潭人兄顓有拳勇善弓馬以材武八官為趙/范將數立戰功潁㓜機警中童子科紹定間登)¶
　(進士第歴官知平江府兼浙西提刑移湖南所至毁/滛祠後為廣東經畧安撫使潮僧寺有大蛇能驚動)¶
　(人潁檄僧舁蛇至令曰爾有神靈當三日見怪及期/蠢然遂殺之平生正直剛果愽學强記吐辭成文臨)¶
　(政善斷不/畏强禦)尹榖(長沙人性剛直莊厲為賦風裁典雅/登進士第調常徳推官知崇陽所至)¶
　(亷正有聲用薦擢知衡州需次于家潭城受圍帥臣/李芾禮以為叅謀城將破乃與妻子訣令弟岳秀出)¶
　(以存祀闔門縱火自焚數百/人往哭之多感激死義者)陳道周(湘潭人少孤家/貧奉母至孝母)¶
　(殁廬墓自陶磚日成五枚歴四年甃墓髙三丈/墓成而道周繼亡袝葬母傍鄉人立碑表之)洞庭¶
<pb:KR2k0008_WYG_063-38a>¶
　老人(夷堅志卓彥恭嘗過洞庭月下有小漁舟過其/傍卓呼問有魚否應曰無魚有詩卓喜曰願聞)¶
　(一篇可乎老人鼔枻徐去髙吟曰八十滄浪一老翁/蘆花江上水連空世間多少乘除事良夜月明收釣)¶
　(筒欲邀喚之/不可及矣)張康(湘潭人早孤力學旁通術數江萬/里留夣炎皆推重之辟置幕下宋)¶
　(亡隠衡山元世祖遣中丞崔彧祀南嶽就訪隠逸具/以聞召康至上都親試所學大驗授著作佐郎禮遇)¶
　(殊厚遷秘/書監丞)元歐陽𤣥(瀏陽人八嵗即知屬文舉進士/歴國子祭酒入翰林三拜承㫖)¶
　(脩實錄大典三史凡朝廷制誥多出𤣥手文章道徳/卓然名世羽儀斯文贊衞治具與有功焉卒追封楚)¶
　(國公謚曰文/有圭齋文集)馮子振(攸州人愽洽經史其為文當酒/酣耳熱命侍者二三人潤筆以)¶
　(俟子振據案疾書隨紙多寡頃刻輙/盡仕為承事郎集賢待制號海粟)劉畊孫(茶陵州/人至順)¶
<pb:KR2k0008_WYG_063-38b>¶
　(初進士尹臨武縣大興學校歴建徳徽州瑞州三路/推官所至政績卓然轉寜國路賊攻寧國城䧟死之)¶
　(弟燾孫為常寧州學正賊䧟常寧亦死之其子/碩為江夏縣魯湖大使起義兵援茶陵又死之)本朝¶
　張啓(善化人洪武中領鄉薦入太學授吏部主事以/勤能著稱尋陞郎中操行愈慎官至浙江右布)¶
　(政/使)劉聲遠(湘鄉人洪武中領鄉薦授梁山知縣有政/績尋陞户部郎中才名益振永樂中進陞)¶
　(交阯左叅政復轉山/東所至能聲赫然)周謨(瀏陽人愽通經史為士類/所推洪武中薦于朝試其)¶
　(材可以大仕拜河/南布政使左叅政)張武(瀏陽人豁逹有勇力稍渉書/史為燕山䕶衛百户從靖難)¶
　(累功封成陽侯卒/贈潞國公謚忠毅)周幹(瀏陽人洪武中貢入太學授/山西布政司照磨亷慎有為)¶
　(大著才名永樂中歴陞浙/江右布政使有惠政及民)夏原吉(湘陰人洪武中領/鄉薦授户部主事)¶
<pb:KR2k0008_WYG_063-39a>¶
　(歴陞本部左侍郎永樂初進陞尚書兼太子少傅宣/徳中特加少保原吉歴事累朝眷遇日隆政事多所)¶
　(禆益為人徳性寛厚居家孝友在任務存大體與物/無競公卿問雅量推其為最卒贈特進光祿大夫太)¶
　(保謚/忠靖)何楚英(攸縣人登永樂己丑進士第拜監察御/史克效勤勞特陞陜西副使歴遷雲南)¶
　(左布政使累賜勑褒之/至今黔人猶稱其善政)曹𢎞(益陽人登永樂己未進/士第仕刑部主事尋陞)¶
　(員外郎恭慎有聞宣徳間進陞本部右/侍郎廵撫淮南安靜不煩逺近稱之)易先(湘陰人/永樂初)¶
　(由太學生髙等選授交阯諒山知府平易之政足以/得民進交阯按察使仍治諒山宣徳初交阯叛賊攻)¶
　(城先奮志不囘嬰城固守糧盡闔家同/死事聞遣官諭祭追贈廣西右叅政)王偉(攸人父/戍燕時)¶
　(偉年十二獻平敵頌文廟嘉之充翰林院秀才登進/士為兵部主事有異才以征討功進本部侍郎  省)¶
<pb:KR2k0008_WYG_063-39b>¶
　(志/)羅琥(茶陵人正統中通判南陽積粟麥三十萬石/撫綏禺民萬餘户築封丘堤八十餘里改衢)¶
　(州以擒賊功進南京户部郎中㑹尚/書缺署部事諸司咸祗令焉  省志)賀勛(湘鄉人景/泰丙子鄉)¶
　(薦第一人歴官雲南叅政以直著聞與俗寡/合引疾還家屏居一室環堵蕭然  省志)李東陽¶
　(茶陵人曾祖以戎籍𨽻金吾遂居京師舉順天鄉試/第進士二甲第一選庶吉士授編修歴官侍講侍讀)¶
　(學士禮部尚書轉吏部歴事四朝内沮權鐺外殱巨/㓂每抗疏論列皆人所難言而亦多見俞允焉卒贈)¶
　(太師謚文/正  省志)劉端(寧鄉人性至孝領天順己卯鄉薦授/潮州府同知聞父訃即匍匐歸廬墓)¶
　(三年服闋改西安府開涇陽廣惠渠引涇水溉五邑/田七千頃民立生祠祀之致仕歸囊無遺帛而嵗享)¶
　(必豐潔事聞旌/表其門  省志)黄寳(長沙人成化甲辰進士歴吏部/文選郎中藻鑑洞朗累擢都御)¶
<pb:KR2k0008_WYG_063-40a>¶
　(史廵撫陜西清壁疊逺烽燧且扼北方西戍之中吭/以倚角之秦地用寧以忤逆瑾罷歸瑾誅復起廵撫)¶
　(山東移疾/卒  省志)羅安(益陽人成化戊戌進士授户部主事/使兩廣以清幹稱累官貴州叅政所)¶
　(至亷能拜金帛/之賜  省志)羅鑑(茶陵人成化進士授南刑科給/事中累遷四川布政使所至均)¶
　(賦役練戎政撫孤獨不為赫赫名而人被實惠進副/都御史以忤瑾罷瑾誅復起廵撫尋以病致政  省)¶
　(志/)夏崇文(原吉孫成化戊戌進士官至太僕少卿嘗/條陳時務五事屬星變上言敬天惟在孝)¶
　(思用舍賞罰務守祖宗/成法時論韙之  省志)劉憲(益陽人成化戊戌進士/拜監察御史歴陞僉都)¶
　(御史廵撫寧夏值北軍入境憲募土兵禦之于花馬/池㨗聞賜金帛有差後忤逆瑾逮繫詔獄卒  省志)¶
　邵敏(湘陰人事母孝母没廬墓側三年一夕有虎來/墓所敏了無懼色忽數鹿來逐之去墓傍産芝)¶
<pb:KR2k0008_WYG_063-40b>¶
　(數本人以為孝感所致/成化間旌其門  省志)徐廷用(醴陵人𢎞治癸丑進/士授户部主事陞郎)¶
　(中嘗焚香却金宣大用兵佐理軍餉邉事克濟以/疾卒無以為殮所著有未齋稿東曹奏牘  省志)易¶
　舒(攸縣人𢎞治乙丑進士選庶吉士授檢討詞翰冠/絶當時不屈逆瑾出為南京户部主事瑾敗復入)¶
　(為翰林聲稱藉甚尋/以親老歸  省志)孫泰(醴陵人𢎞治乙酉鄉舉知/銅梁多惠政隣邑民爭訟)¶
　(子庭持身清苦在任十年惟一/僕自随拜監察御史  省志)楊志學(長沙人𢎞治/初進士授户)¶
　(部主事歴陞都御史入為户部侍郎陟尚書扈從聖/駕大狩興都督餉免租民䝉其澤子守謙守約守魯)¶
　(俱中甲科/  省志)龍誥(攸縣人正徳初知臨川縣時東鄉盗/起不煩兵而定擢户部主事歴郎中)¶
　(出知廬州府嵗荒出賑奏罷馬價等賦全活者數百/萬人累陞廣西叅政以病乞休卒于家所著有東洲)¶
<pb:KR2k0008_WYG_063-41a>¶
　(奏議/省志)張治(武陵人正徳庚辰㑹試第一人選庶吉士/授編脩左贊善累陞南京吏部尚書入為)¶
　(文淵閣大學士進太子太保以疾卒博洽有文詞明/習典故語及治亂毅然以經濟自許人亦以此期之)¶
　(卒賜祭葬謚/文毅  省志)楊守謙(志學子嘉靖中進士歴官兵部/郎中擢督學副使累遷僉御史)¶
　(督保定軍務㑹北騎南牧卒逼都城守謙擁兵横絶/營塞京都遂定晉兵部右侍郎尋以逗遛詔獄伏辜)¶
　(時論惜之守謙以學行稱聞雖赴敵/蹈死不悔其樸忠足嘉云  省志)周采(寧鄉人嘉/靖己丑進)¶
　(士歴禮科都給事中端雅沉毅入奏務持大體出補/㕘政歴四川左布政使時附和風熾采不能殉踰六)¶
　(年進副督御史廵撫雲南以/鎮靜得民病歸卒  省志)魏煥(長沙衛人嘉靖己/丑進士授嘉興府)¶
　(推官歴兵部員外郎擢四川僉事貞夷簡溫不以才/智自見明習當時之務所在毅然身任之留心邉防)¶
<pb:KR2k0008_WYG_063-41b>¶
　(能言勝敗之故至四川力振風裁無何卒所著/有九邉圖考蜀東撫夷錄皇明拱衞録  省志)¶
列女尹虞二女(晉長沙人虞始興太守起兵討杜弢戰/敗二女為弢所獲並有國色弢將妻之)¶
　(女曰我父二千石終不能為/賊婦有死而已弢並害之)趙淮妾(長沙人逸其姓/名宋徳祐中從)¶
　(淮戍銀樹埧淮兵敗俱執至𤓰洲元將使淮招李廷/芝不從為所殺棄尸江濵妾偽入軍帳中告曰妾夙)¶
　(事趙運使今其死不葬不能忘情願掩埋之當終身/事公無憾矣軍校憐之使數兵輿至江上妾聚薪焚)¶
　(淮骨置瓦缶中自抱持操小舟/至急流仰天慟哭躍水而死)于同祖妻(姓曹氏茶/陵人父徳)¶
　(夫教授湖湘間同祖在諸生中因以女妻焉元至正/末茶陵䧟曹氏聞婦女多被驅逐謂其夫及子曰我)¶
　(義不辱身以累汝也顧舅年老汝等善事之遂/自剄死妾李氏驚抱持之不得亦引刀自剄死)段氏¶
<pb:KR2k0008_WYG_063-42a>¶
　(劉頎妻茶陵人進士劉畊孫之子至正末紅巾賊起/段被執自沉于水賊救之得不死釋之無何賊再至)¶
　(驅逐婦女段獨罵賊死之數日家人得其屍面/如生叅將許某為殮葬有司奏聞旌表  省志)鄧氏¶
　(梁尚志妻名靜邵陽人鄧早寡姑以家貧欲奪其志/鄧指天泣誓撫㓜養姑終其身正統九年旌  省志)¶
　段氏(瀏陽陳忠妻年二十三夫亡誓不改節孀居三/十六年節行無瑕天順初事聞旌表其門  省)¶
　(志/)洪氏(諸生龍天衢妻攸人年十七歸龍甫期年而/天衢以病故無子洪葬夫之日即築墳夫側)¶
　(以死自誓隆慶間有/司奏聞旌表  省志)羅氏(諸生曹道妻益陽人年二/十四而道亡羅誓不再適)¶
　(守節五十餘年雖至親相見不踰閫/閾萬歴元年有司奏聞旌表  省志)¶
仙釋緱仙姑(長沙人入衡山脩道年八十餘孑然無侣/居傍南嶽魏夫人仙壇忽一青鳥飛來自)¶
<pb:KR2k0008_WYG_063-42b>¶
　(言我南嶽夫人使也以姑脩道精苦命我為伴毎有/人遊山青鳥必預言其姓名一日曰今夕有暴客至)¶
　(姑無怖果有羣僧持火挺刄將害姑姑在牀上僧不/見而出俱為虎所害姑徙居湖南□亦隨之後隠九)¶
　(疑莫知/所終)邵琥(宋湘陰縣人少與兄玘弟珪同遊太學/遇至人後歸都嶠山卓菴脩煉元符初)¶
　(蘇軾自嶺表歸訪琥庵中留旬餘琥後立草庵西蜀/峨眉山遁去不知所終留題壁間云往往來來三十)¶
　(年更無踪跡在西川功成行/滿昇天去囘首山頭月正圓)洪蘊(宋長沙人本姓藍/母翁初以無子專)¶
　(誦佛經生洪藴年十三出家於郡之開福寺習方技/書後遊汴京以醫術知名太祖召見賜紫方袍號廣)¶
　(利大師咸平初補右街首座累轉僧錄洪藴尤工於/診切毎先嵗時言人生死無不應湯劑精至貴戚人)¶
　(臣有疾者多/詔遣診療)¶
<pb:KR2k0008_WYG_063-43a>¶
　　寳慶府(東至衡州府衡陽縣界一百四十里西至/靖州綏寧縣界三百一十里南至永州府)¶
　　　(東安縣界一百二十里北至辰州府溆浦縣界/三百八十里自府治至南京三千七十五里至)¶
　　　(京師九千三/百九十五里)¶
　　　(糧五萬五/十石零)¶
建置沿革禹貢荆州之域天文軫分野春秋戰國時皆¶
　屬楚秦屬長沙郡漢屬長沙國東漢屬零陵郡三國¶
　吳置邵陵郡屬荆州晉宋齊梁並為邵陵國陳復為¶
　郡隋初罷郡以其地屬潭州開皇中置建州治邵陽¶
<pb:KR2k0008_WYG_063-43b>¶
　尋廢唐置南梁州貞觀中改為邵州天寳初又改邵¶
　陽郡乾元初復為邵州五代晉時改為敏州宋仍為¶
　邵州後陞寳慶府元改為寳慶路本朝仍改為府領¶
　州一縣四¶
　邵陽縣(附郭本漢長沙國昭陵縣地東漢析置昭陽/縣屬零陵郡三國吳於此置邵陵郡晉改昭)¶
　(陽曰邵陽隋初郡罷以縣屬潭州後於縣置建州尋/罷唐置邵陵縣後併入邵陽五代晉改邵陽曰敏政)¶
　(南漢復舊名宋為寳慶府治所元/仍舊本朝因之編户四十六里)城歩縣(在府城北/一百四十)¶
　(里隋為武攸縣地唐為城歩鎮宋屬武岡州元為武/岡路儒林書院本朝初廢書院置城歩廵檢司属武)¶
<pb:KR2k0008_WYG_063-44a>¶
　(岡州𢎞治中析武岡綏寧近/城置城歩縣編户一十三里)新化縣(在府城北一百/八十里本漢長)¶
　(沙國益陽縣地隋唐皆屬潭州宋以縣之大猺洞地/置為五寨熈寧中置新化縣屬邵州紹聖初遷治於)¶
　(白沙百石坪元仍舊本/朝因之編户二十六里)武岡州(在府城西南二百八/十里春秋戰國皆為)¶
　(楚巫黔中地秦屬長沙郡漢為都梁夫夷二縣地屬/零陵郡三國吳屬邵陵郡晉分都梁立武岡縣隋初)¶
　(省武岡入邵陽縣屬潭州後復置武攸縣唐改曰武/岡屬邵州以建興縣省入宋於縣置武岡軍元陞軍)¶
　(為武岡路本朝洪武初改為府九年降為/州以武岡縣省入編户四十三里領縣一)新寧縣(在/州)¶
　(城南九十里本漢零陵郡夫夷縣地武帝時為夫夷/侯國隋省入邵陽縣宋紹興中即其故地置新寧縣)¶
　(治水頭江北屬武岡軍元仍舊木朝因之景/泰初又遷縣治於舊縣西四里編户八里)¶
<pb:KR2k0008_WYG_063-44b>¶
郡名邵陵(吳/名)邵陽(唐/名)¶
形勝接九疑之形勢據三湘之上游(宋開元/寺塔記)東距洞庭¶
　西連五嶺(邵州/圖經)旁通荆襄外接交廣(輿地/紀勝)控制谿峒¶
　彈壓諸蠻(宋創武岡/軍勑牒)介長沙零陵之間有唇齒輔車¶
　之勢(邵陽圖/志序)湖嶺要衝(宋侯延慶/脩州門記)溪山環郭(宋㓂凖/邵州即)¶
　(事詩云溪山/環郭莫窮端)接畛廣西綿亘湖北(都梁/記)¶
風俗尚氣喜直節儉朴厚(邵陽志序其人尚氣而貴信/喜直而惡欺節儉而不奢朴)¶
　(厚而/不恌)地接谿峒其俗好勇尚儉(圖/經)風俗陋儉獄訟稀¶
<pb:KR2k0008_WYG_063-45a>¶
　簡(都梁/記)僻在萬山其民團聚(舊志武岡之地僻在萬/山谿谷深邃其民徭或)¶
　(百十家團聚或六七/十家聚居故曰團聚)板屋畬田(宋章惇開梅山詩人/家迤邐見板屋火耕)¶
　(磽确名畬田穿堂之鼔堂壁穿兩頭擊鼔歌/聲傳長藤酌酒跪而飲何物爽口鹽為先)¶
山川大禹山(在府城北屹如/障屏上有禹廟)小佘湖山(在府城東二里/上有唐建申㤗)¶
　(芝/祠)洛陽山(在府城東北五里澬邵二水㑹流其下有/石室唐申㤗芝往來其中明皇感夣以像)¶
　(求得之賜號大國師㤗/芝世家洛陽故以名山)馬鞍山(在府城東五里以形/似名又新化縣西南)¶
　(七十里亦/有馬鞍山)石門山(在府城北/六十里)龍山(在府城東八十里/秀峯四出望之面)¶
　(面相類頂有龍池泉如湧潮分為二𣲖/一入湘鄉為漣水一入邵陽為邵水)大佘湖山(在/府)¶
<pb:KR2k0008_WYG_063-45b>¶
　(城東南一百五十里上有臺臺側有巖中有石如懸/凡禱雨有水自懸石點滴而下則雨相傳唐申㤗芝)¶
　(飛昇/之所)髙霞山(在府城南一百八十里根盤永州東安/祁陽縣界昔李真人於顯慶初入山脩)¶
　(道白日昇舉山/下舊有髙霞觀)四望山(在府城南一百八十里與髙/霞山接境周圍四十里山極)¶
　(髙/竣)七里花山(在邵陽縣新寧鄉山形髙聳常見/白雲生其下半山舊有望雲亭)扶陽¶
　山(在邵陽縣境一名文竹山上有石床/四面緑竹扶疎常隨風委拂此床)梅山(在新化/縣南五)¶
　(里宋章惇開梅山詩開梅山開梅山萬仞摩星纒捫/摩鳥道十歩九曲折持有僵木横崖顛負麻直上視)¶
　(南嶽囬首蜀/道猶平川)文仙山(在新化縣西二十里一名文月/山層巒疊山聳秀凌空上有三)¶
　(峯石壁峭絶半山間有石室石橋可陟而登/旁有龍池相傳晉髙平令文斤脩煉之地)金鳯山¶
<pb:KR2k0008_WYG_063-46a>¶
　(在新化縣西南一/百里上冇雷神祠)牛欄山(在新化縣境舊為控扼之/所與此相連者又有海山)¶
　(楓/嶺)熊膽山(在新化縣北一百里多出異獸/其山迤邐延袤西接巴黔之山)火溪山(在/新)¶
　(化縣西/一百里)清江山(在新化縣西/南一百里)石槽山(在新化縣南一/百三十里半山)¶
　(有飛瀑宋章惇嘗經此有詩云瘴靄潛消瑞氣和梅/峯千里闊烟蘿人逢雙堠雖云逺路在好山寧厭多)¶
　武岡山(在武岡州城北五里東漢伐五溪蠻與民同/保此山故又名同保二岡左右對峙州以此)¶
　(得名唐元和中黔巫蠻獠冦亂武岡潭帥桞公綽招/降之桞宗元有武岡銘云黔山之㠝巫水之磻魚駭)¶
　(而離獸犯而殘户恐合竄彼攘仍亂王師未誅期死/以緩公明不疑公信不欺怨號呻吟鰥寡有辭援師)¶
　(定命俾邦克正皇仁天施我反其性我塗四闔公示/之門我愚抵死公示之恩既骨而完既亡而存奉公)¶
<pb:KR2k0008_WYG_063-46b>¶
　(之訓貽/我子孫)古山(在武岡州城南五里上有瀑布泉宋陳/與義詩層層石壁跂雲端好景偏於靜)¶
　(處安一𣲖飛泉如白/練半空渦出碧光寒)雷霆山(在武岡州南五里上有/石壇水旱民禱於此)¶
　寳方山(在武岡州城南五里舊名澬勝山有巖洞八/所曰棲真上屏太保朝陽迎陽芙蓉隠山花)¶
　(乳其中龍甲神像皆滴乳所成陳與義詩石竇虛明/略暗穿塵襟過此覺翛然洞門止在雲深處誰想人)¶
　(間别/冇天)南山(在武岡州城東南一十/里山腰有泉溉田千頃)禮僊山(在武岡州/南上有空)¶
　(峒莫測/深淺)雲山(在武岡州城南一十五里山有七十一/峯宋郡守汪中立嘗建七十一峯閣於)¶
　(上道書以此山為第六十九福地中有日華山月華/山杏花塢投龍洞猿滕水道者巖俟公洞陳與義詩)¶
　(崒嵂竒峯百疊横山花開後暖風輕/楚天曙色纔分處一帶烟光畫不成)楓門山(在武岡/州城西)¶
<pb:KR2k0008_WYG_063-47a>¶
　(四十里勢極髙峻陳與義詩丹楓如染帶烟光幻出/人間錦繡鄉一段西山觀不盡歸鴉數點送斜陽)¶
　金城山(在武岡州城東南五十里道書以為第六十/八福地石真人所治處宋李思聰詩試問金)¶
　(城山裏事只言/仙境似蓬壺)都梁山(在武岡州東一百三/十里漢以此山名縣)紫陽山¶
　(在武岡州城東一百五十里宋/周儀讀書於此有石室前瞰溪)竹坪山(在武岡州西/南一百八十)¶
　(里山勢髙峻環繞/都梁為一州偉觀)角尖山(在武岡州北一百八十里/有二曰大角尖小角尖其)¶
　(狀如角周廻森/聳路通辰沅)唐紏山(在武岡州境輿地廣記澬水/出此漢志都梁縣有路山湏)¶
　(水所出東北/至益陽入沅)峎山(在新寧縣西南一十五/里上有一石如人狀)樟木山(在/新)¶
　(寧縣西南四十里山/下多猺民鳥言夷面)花溪山(在新寧縣東南七十里/猺獠環居其下水經石)¶
<pb:KR2k0008_WYG_063-47b>¶
　(門與夫夷/水合流)六亭嶺(在邵陽縣治前舊冇六/亭在上為臨眺之所)棊盤嶺(在/府)¶
　(城南五里相傳諸葛亮宴兵着棊/於此有石盤廣六尺棊痕尚存)金鐘巖(在武岡州/城東一十)¶
　(五/里)銅鼓巖(在武岡州城/北三十里)桃花洞(在府城南一十里傍/多桃花洞口髙丈餘)¶
　(直入過小溪有石巖如屋内有/石凳石牀石竈上有圓竅通明)圓通洞(在武岡州界/其巖甚勝垂)¶
　(乳交結/如寳葢)青雲洞(在新化縣熊膽山下洞深/不可測有瀑水飛流數丈)青山洞(在/新)¶
　(化縣北蒼石環起呀若洞/府鸞鶱虎踞竒怪萬狀)都梁石(在武岡州治東南/髙十丈餘圓圍丈)¶
　(餘蘄然獨峙/人呼都梁石)和合石(在武岡州城東二石相合髙二/丈上有秦盧生侯生二仙跡存)¶
　(焉/)澬水(在府城北源出靖州綏寧縣至此/合邵水禹貢九江孔殷澬其一也)邵水(在府/城北)¶
<pb:KR2k0008_WYG_063-48a>¶
　(源出邵陽縣龍山經馬鞍山諸葛孔明廟/下號相公潭深不可測流至此合澬水)都梁水(出/武)¶
　(岡州城西南㑹夫夷水/經新化益陽入于洞庭)夫夷水(在新寜縣南源出廣/西全州界過此至邵)¶
　(陽㑹/澬水)白香湖(在武岡/州境)白羊灘　孔雀灘(俱在府城西/其勢峻急)¶
　茱萸灘(在府城北四十里澬江水勢險惡昔人置銅/柱於岸側以固率挽俗謂五十三灘四十八)¶
　(難此其/首也)慈惠泉(在府城内報恩寺前又/有清泉在天慶觀前)濓泉(在府城/舊通道)¶
　(坊宋濓溪周敦頥來攝/州事嘗飲此泉故名)仙泉井(在府治東相傳昔有/曹媼賣酒嘗有道人)¶
　(來索飲媼飲之不厭道人與藥一丸云投井中則作/酒媼如其言井水皆香美成酒後道人復來媼言無)¶
　(糟飼豕復與一丸投之則/皆水矣以媼不知足故也)武陵井(在武岡州治西南/舊傳與武陵溪源)¶
<pb:KR2k0008_WYG_063-48b>¶
　(相/通)缷甲池(在六亭嶺下相傳/漢張飛卸甲於此)明月池(在武岡州/深百丈)龍池¶
　(有二一在邵陽縣龍山/一在新化縣文仙山)狀元洲(在府城西五里相傳/洪水没其洲必出狀)¶
　(元/)紫苑洲(在武岡州洲/産紫苑故名)黄塘陂(在武岡州城西/溉田四千餘畆)彩塘¶
　(在府城東溉/田三千畆)野雞塘(在府城西三十里塘側石崖斷/處峭壁上有二雞形毛羽宛然)¶
　月塘(在新化縣南五里臨池絶/壁上有石形如月故名)¶
土產銀(府境/出)丹砂(武岡州竹子口出永樂中嘗/開淘後以所出㣲少罷之)黒鷴(新/化)¶
　(出/)鷓鴣鮓(府境/出)麝香(熊膽/山出)¶
藩封岷王府(在武岡州治東洪熈元/年以武岡千户所改建)江川王府　南渭¶
<pb:KR2k0008_WYG_063-49a>¶
　王(俱在武岡/州城内)善化王府　建徳王府　南安王府¶
　南豐王府　安昌王府　黎山王府　唐年王府¶
　長夀王府　漢川王府　遂安王府　綏寧王府¶
　祁陽王府　廣濟王府　青林王府(俱同/城)¶
公署寳慶衞(在府治西本朝初立寳慶衞於長/沙府益陽縣洪武五年徙建於此)守禦武¶
　岡千户所(在武岡州治東北舊在州/治西後遷於此𨽻靖州衞)¶
學校寳慶府學(在府治東宋治平間周敦頥攝州事自/府治左遷城外邵水東後遷於今所)¶
　武岡州學(在州城南即宋武岡軍學/舊址本朝洪武間重建)邵陽縣學(在府/城東)¶
<pb:KR2k0008_WYG_063-49b>¶
　(即周敦頥所/遷州學舊址)城歩縣學(在縣治東正/徳丙子建)新化縣學(在縣/治東)¶
　(南宋熈寧間建元燬本朝洪武間徙/治西景泰成化間凡五遷定于此)新寧縣學(在縣/治西)¶
　(宋紹興間建本朝洪武間徙東/南凡三遷而四易其地定于此)¶
書院東山書院(在府城東嘉靖中建祀/周敦頥以張九成配享)¶
宫室清逺樓(在府城大/安門上)横翠樓(在府治/子城上)息民樓(在府城/市中以)¶
　(上三樓/皆宋建)晝錦樓(在府治北宋時郡人李傑為湖南帥/歸建此樓今邵陽縣治即其故址)¶
　宣風樓(在武岡州治東宋建陳與義宣風雪霽詩樓/逈雲隨□拱飛捲簾又映雪晴時千林凍解)¶
　(陰霾掃放出/青山分外竒)虛逺樓(在武岡州/後圃宋建)清風閣(在府治子城/上即譙樓也)¶
<pb:KR2k0008_WYG_063-50a>¶
　雲漢閣(在府學宋徽宗御/書雲漢為章之閣)奎文閣(在武岡州學宋景/定間知軍楊巽建)¶
　(王亞夫書文/天祥為記)水晶閣(在新化縣治南亦名南/樓本朝景泰五年重脩)思政堂¶
　(在府治宋建其在府治者又/有進思鎮雅荷恩松桂等堂)豐年堂(在府治宋建吕/稽中記云其陸)¶
　(饒黍稷麻麥/其水宜稻)議道堂(在府學/宋建)㑹心堂(在府岡州治其/在州治者又有)¶
　(平理凈治歸美燕/香四堂皆宋建)申申堂(在武岡州治宋建取唐桞/宗元武岡銘文儒申申之)¶
　(句為/名)讀書堂(在紫陽山宋諫議周儀讀書處書堂在/千尋石室陳與義謂為雷霆鬼神之所)¶
　(為非人力之/所能就者)雙清亭(在府城東五里江心石上宋建/澬邵二水匯于下故名傍有康)¶
　(濟祠祀水神元邵原性詩髙城木落見清秋亭館丹/青在上頭落日逺邀孤鳥没蒼山長夾兩江流東西)¶
<pb:KR2k0008_WYG_063-50b>¶
　(舟楫通荆楚咫尺䦨干近斗牛天/地茫茫一杯酒登臨莫問古今愁)望楚亭(在府治舊/通判㕔宋)¶
　(建/)翠㣲亭(在邵陽縣/金華山)望仙亭(在府城南岡阜上元歐/陽識詩澬水西來兼邵)¶
　(水龍山横/騖際梅山)襲芳亭(在武岡州治宋唐恪有詩又/有朋簮晚靜等亭皆在州治)漁父¶
　亭(在武岡州東五十里滄浪水相傳漁/父與屈原相見處又郡圃有招屈亭)問月亭(在武/岡州)¶
　(治宋/建)梅山亭(在梅山上宋建/元燬本朝重脩)九曲亭(在武岡州東有/流泉昔人作亭)¶
　(其上以流杯/又名萬玉亭)勸稼亭(在新化縣治北/正統十年重建)風月臺(在府治/舊通判)¶
　(㕔以周敦頥如/光風霽月故名)法華臺(在府城東三里東山絶頂下/瞰長江乃邵陽之勝槩宋陳)¶
　(琰有登臺詩今/為太平興國寺)鳯凰臺(在武岡州/鳯凰山上)¶
<pb:KR2k0008_WYG_063-51a>¶
關梁巨口關(在府城北/一十里)白馬關(在府城東/北五十里)石羊關(在武/岡州)¶
　(東二/十里)紫陽關(在武岡州東/一百五十里)青龍橋(在府城東宋建冇/銕柱銕犀兵後没)¶
　(於水本朝洪武間同知門思齊重建元鞠志元詩百/丈青龍跨碧湍鐵犀光照曲欄干馬蹄踏月千門曉)¶
　(人影凌波/六月寒)安濟橋(在武岡州城南宋/郡民唐日宣建)¶
寺觀光孝寺(在府治西北唐建元/燬本朝洪武末重建)天寧寺(在武岡/州治西)紫極¶
　宫(在府治西北/宋端平中建)𤣥妙觀(在武岡州治南本朝正統間/以觀舊址為州治故遷觀於)¶
　(此/)¶
祠廟盤古廟(在府城西/一十里)大舜廟(在府城/北一里)大禹廟(在府城/北四十)¶
<pb:KR2k0008_WYG_063-51b>¶
　(里宋乾道/間碑猶存)武侯廟(在府城東南二里祀諸葛亮又武/岡州治西亦有廟宋淳祐間建)¶
　鄧留侯廟(在府城東祀五代/時刺史鄧處訥)昭潭廟(在武岡州城南/五里古山之麓)¶
　(祀昭潭/龍神)渠渡廟(在武岡州城北宋封其神/為靈濟侯水旱赴禱輙應)濓溪祠(在/府)¶
　(學宋朱熹記畧曰邵陽太守東陽潘侯燾以書來曰/郡學故有濓溪先生周公之祠既又以故府張公九)¶
　(成之學為出於先生也則亦祠以侑焉竊惟先生之/學實得孔孟不傳之緒以授二程先生而道以大明)¶
　(然自再傳之後則或僅得其髣髴或遂失其本真而/不可以若是班矣乃更闢堂東一室時祀先生以致)¶
　(區區尊嚴道統之意/又魏了翁亦有記)十先生祠(在新寧縣學元縣尹/李文淵創始蕭從周)¶
　(繼成之祀宋周敦頥程顥程頥張載邵雍司馬光朱/熹張栻吕祖謙元許衡邑人許元齡獻田一百畆以)¶
<pb:KR2k0008_WYG_063-52a>¶
　(供祀事劉/性有記)賀叅政祠(在府城東叅政賀興隆也本朝/甲辰年任湖廣克寳慶與賊周)¶
　(文貴戰殁有詔褒贈立祠祀之/命有司嵗以六月八日致祭)張飛廟(在邵陽縣治/南廟前冇井)¶
　(俗傳飛以鎗插/地泉出為井)謝省祠(在府城内省守寳慶/有惠政郡人祀之)¶
陵墓岷莊王墓(在武岡州城北同保山王/本朝宗室景泰三年葬此)康信墓(在府/城南)¶
　(楓山下信千户/死國事勅葬)¶
古蹟白公城(在府境内白公/楚大夫白善也)建州城(在府城北二里隔/澬水晉邵陵郡治)¶
　(此隋改為連州後移/治水南今府治是也)都梁城(在武岡州城東五里漢/為縣長沙定王子定封)¶
　(都梁侯/國於此)夫夷城(在武岡州城東北二百四十里漢為/縣長沙定王子義封夫夷侯國於此)¶
<pb:KR2k0008_WYG_063-52b>¶
　髙平廢縣(在新化縣永寧鄉孫吳置晉/屬邵陵郡隋併入邵陽縣)新城廢縣(在/府)¶
　(城東九十里孫呉/置晉併入邵陽縣)建興廢縣(在本府境晉置屬邵陵/郡唐省入武岡縣屬邵)¶
　(州/)武岡廢縣(在武岡州治西南晉置唐屬/邵州本朝洪武九年省入州)臨岡廢縣¶
　(在武岡州境本臨口寨宋崇寧/中置臨岡縣紹興中復廢為寨)文仙石榻(在文仙山/上有石牀)¶
　(髙一丈四尺茂林脩竹䕃蔽左右半/山間有石室去地五丈丹竈存焉)桃花源(寰宇記/武陵地)¶
　(實在斯郡按郡國志/此源有夫人祠在焉)宋十五寨(俱在邵陽縣宋初蠻/宼鈔掠邵陽命將討)¶
　(平置十五寨守之管土丁弩手其寨曰武岡真田白/沙水竹界岡三堂羅尾盆溪塘兒古限查木新興安)¶
　(定三門硤口/今遺址俱存)淘金塲(在武岡州凡十處永樂/間開五處淘之今俱無)硃砂塲¶
<pb:KR2k0008_WYG_063-53a>¶
　(在武岡州安樂/鄉永樂間廢)吕仙遺跡(在府城中宋賈宗奭倅郡/冇古鏡甚寳之時聞有囘)¶
　(處士善磨召見風骨軒昻乃取藥堆鏡上處士曰藥/少須歸取去不復還遣人詢其處乃見太平寺門上)¶
　(有詩云手内青蛇凌白日洞中仙果艷長春須知物/外烟霞客不是城中磨鏡人詩後題囘道人宗奭驚)¶
　(嘆其鏡上藥已化惟所/堆處一點表裏瑩徹)¶
名宦漢第五倫(建武中為夫夷/長峭直無私)晉陶侃(為武岡令與太/守吕岱有嫌棄)¶
　(官歸為郡/小中正)隋于璽(開皇間為邵總管州在州數年甚/有恩惠後遷江陵州刺史人數千)¶
　(詣闕請留文帝嘉嘆/令還郡州父老相賀)唐李臯(為湖南觀察使部將王/國良戍武岡據縣反臯)¶
　(乃自稱使者造國良壘受/其降盡焚其攻守之具)王鍔(從李臯誘降王國良/有功進官邵州刺史)¶
<pb:KR2k0008_WYG_063-53b>¶
　桞公綽(元和中為潭部戎帥蠻獠雜擾公綽提卒五/百屯武岡告以天子威命亂人大恐投刃頓)¶
　(服奉職/輸賦)宋李繼隆(開寳中梅山洞蠻反冦潭邵繼隆/時為供奉官以雄武三百人戍邵)¶
　(州至潭州南蠻截其道/繼隆力戰蠻乃遁去)朱夀昌(仁宗時使湖南或言/邵州可置冶采金者)¶
　(有詔興作夀昌言州近蠻金冶若大發蠻必爭/自此邉境恐多事且廢良田數百頃詔亟罷之)郭逵¶
　(南路鈐轄知邵州武/岡蠻反逵討平之)潘夙(仁宗時湖南轉運使邵州/蠻叛湖南騷動夙親督兵)¶
　(破其團峒/九十餘)周敦頥(治平中以永倅攝邵州事釋菜先/聖講明理學誘掖諸生其治民以)¶
　(仁愛為心政事以教化/為急不踰月郡大治)楊勛(知新化縣以善政聞金/人内侵勛親率民兵勤)¶
　(王民樂從之晝夜疾馳至襄陽以困踣於軍邑人徳/勛之深不容其柩歸葬長沙願留葬邑下爭負土成)¶
<pb:KR2k0008_WYG_063-54a>¶
　(墳/)王彥(知邵州髙宗撫勞甚厚曰以卿能牧民/故付郡便郡行即召矣彦在郡甚亷)張九¶
　成(紹興中知邵州下車首興學校延禮儒生為/政不怒而威不嚴而肅發奸擿伏吏不能欺)潘燾¶
　(知邵州有學識始至即稽祀典脩建濓/溪先生祠堂以祀周子朱子為之記)張球(紹興間/出知武)¶
　(岡軍浚拓平田水利獻助迎/兩宫錢數萬緡時論偉之)鄭汝諧(淳熈間出知武/岡州脩軍學建)¶
　(常平倉貸民以錢使/市瓦覆屋民徳之)汪立中(嘉定間出知武岡軍/工詩好學作興士類)史¶
　彌寧(嘉定間出知武岡軍始/行鄉飲酒禮于學官)元歐陽𤣥(泰定間為武/岡縣尹有惠)¶
　(政峒獠相攻殺𤣥單騎抵其地諭之獠熟𤣥名羅拜/曰我曹嘗訴某事縣不為直故發憤就死耳不意煩)¶
　(我清亷官自來𤣥諭以/禍福為理其訟獠遂安)聶炳(元統中為寳慶路推官/詳慎刑獄民畏而懷之)¶
<pb:KR2k0008_WYG_063-54b>¶
　(㑹峒猺㓂邊左丞圖沁討之屯兵武岡以/炳攝分省理問官釋被俘無驗者數千人)桞不華(武/岡)¶
　(路總官元李之亂不華率義兵屯戍同保山控制蠻/獠守境衞民㡬二十年邉防頼之後以疾卒鄰郡聞)¶
　(之亦慟哭民嘗頌之曰前冇公綽武岡父母今之郡/侯無乃其後足我衣食安我田畆我子我孫與侯同)¶
　(久/)許楫(湖南提刑按察使武岡富民有毆死出征軍/人者陰以家財誘其佃者代已欵伏楫審得)¶
　(其情釋佃者繫/富民人服其明)李朝端(泰定間為新寧縣/尹有遺愛在民)本朝張原¶
　善(知新化縣創建公署大興學校持/身亷謹敬神恤民人至今思慕之)葉宗(洪武中任/新化縣丞)¶
　(潔己愛民一考陞考功主事民懇請/于朝仍俾復任仁惠之風逺近化之)蕭岐(永樂初知/新化縣亷)¶
　(能才幹守己敬神教民種植桑麻㯶桐等物民獲/其利陞寳慶知府至今有茶園三所民慕其遺愛)徐¶
<pb:KR2k0008_WYG_063-55a>¶
　彛(永樂中武岡州判官時洞苖宼亂/彛率民兵出戰死之民至今哀慕)姜啓隆(永樂中/知寳慶)¶
　(府撫字勤勞勸課不怠嵗飢勸僚屬暨富/民岀粟濟活甚多復致政去民至今仰慕)何永芳(宣/徳)¶
　(初知邵陽縣持身亷謹勤於撫字尤作興學校修整/一新值嵗荒召富民懇情勸借榖米數萬石以濟飢)¶
　(民全活甚多邑/人感慕不忘)薛得中(知邵陽縣愛民敬士/重建縣學振作儒風)儀智(永/樂)¶
　(中知寳慶府為政寛厚深得民心累擢本/省布政使簡易凝重尤得藩宣體  省志)白素(永樂/中由)¶
　(生員以守城功授武岡知州蒞事以厚風俗興禮讓/省刑罰為務未㡬教化大行峒苗信服九年秩滿父)¶
　(老保留復任至今/有遺思焉  省志)周冕(永樂末知寳慶府體民利病/凡有勾攝置木牌畫兵禁于)¶
　(上令持至鄉民無騷擾之患/且多善政百姓懷之  省志)林繼顯(知新寧縣尚教/化省刑罰均徭)¶
<pb:KR2k0008_WYG_063-55b>¶
　(賦秋毫無犯百姓思/之立遺愛碑  省志)唐榮(正統中知新寧縣時縣治/燬于兵燹榮奏徙今治城)¶
　(池壇廟學校道路皆其創造百廢/具興規畫咸當功蹟著聞  省志)謝省(寳慶知府嘗/書真徳秀四)¶
　(事十害為僚屬戒春秋行郊野勸耕省歛或給耕牛/其不率者裁之以法新學校去佛老時稱循良第一)¶
　(民立祠祀/之  省志)劉遜(以監察御史知武岡州政持大/體興學勸士卓有能聲  省志)吳轍¶
　(正徳間知城歩縣時新創縣治修理功劇轍撫循新/附苗餘威惠並至以老乞休至今民懷其惠  省志)¶
　田嵓(正徳中知寳慶府節周愛人均里甲課諸生/嵗荒作粥療飢多方賑濟全活甚衆  省志)¶
流寓李安國(宋熈寧間自洪都徙新化事母孝在位者/以其行彰著請入學教邑子弟未㡬以奉)¶
　(菽水辭歸邑民敬之有詩/百餘篇號梅山老人集)陳與義(洛陽人宋建炎初/避地邵陽寓周氏)¶
<pb:KR2k0008_WYG_063-56a>¶
　(之家有詩甚富/後為叅知政事)芮燁(吳興人仕宋為左從政郎嘗和/沈長卿詩云寧令漢社稷變作)¶
　(莾乾坤坐謫武岡/軍秦檜死始放還)¶
人物晉周﨑(邵陵人為湘州從事王敦之難譙王承使/﨑求救於外與周該俱為魏乂所執乂責)¶
　(﨑臨以白刃曰汝為語城中稱大將軍已破劉隗等/外援隔絶我當活汝﨑偽許之既至城下大呼曰王)¶
　(敦軍敗於湖甘卓已克武昌即日分遣大/衆來赴此急努力堅守賊今散矣乂殺之)唐胡曾(邵/陽)¶
　(秋田人長於才幹天福間應舉不第髙駢鎮四川乃/置門下時雲南叛乗傳入川辭㫖不遜使幕客各撰)¶
　(書答之曾辭曰四方之於中國猶衆星之拱北辰百/川之趨東海天地尚不能違况於人乎駢盛稱之自)¶
　(是箋奏皆岀其手遂成安/定集十一卷詠史詩百首)鄧處訥(邵州龍潭人從江/西閔頊防秋安南)¶
<pb:KR2k0008_WYG_063-56b>¶
　(中和中還道經潭州黄巢之亂盗殺潭州觀察使李/裕城中無主衆推頊留後請諸朝僖宗加頊節度使)¶
　(處訥為邵州刺史㑹頊為周岳所殺處訥率諸將哭/之興兵問罪積八年攻岳斬之累遷武安軍節度使)¶
　(後為劉建/鋒所害)宋周儀(武岡人雍熈初進士及第官至諫/議大夫為嘉祐名臣臨終遺命以)¶
　(邵陵租田悉分宗族/子湛天禧間進士)孫欽(武岡人宣和間洞獠讐殺/欽挺身往諭即聴命郡守)¶
　(以聞徽宗嘉之召見官以文資後以武功大/夫徳州刺史還守鄉郡靖康末死金人之難)聶致堯¶
　(邵陽人事親孝臨財亷周給貧困邦人徳之列舉孝/行節義十事守宰以聞詔旌表其門張栻為題其額)¶
　李傑(邵陽人登熈寧初進士第後出帥湖南由邵陽/拜松楸以己俸置書萬卷以遺郡庠買田數千)¶
　(畆以贍/宗族)王元春(邵陽人慶元中進士歴/官吏部侍郎有清譽)金彥(邵陽人/力學善)¶
<pb:KR2k0008_WYG_063-57a>¶
　(屬文天資敦厚喜振困窶而惇孝友邵人號義門金/氏胡寅嘗記其事後牧守奉詔舉彥孝亷為天下第)¶
　(一/)本朝劉必榮(武岡州人才識過人洪/武間任鴻臚寺右少卿)李原暹(邵陽/人才)¶
　(識逺大為監察御史持法有/能名終雲南按察司僉事)方觀(武岡人性至孝年/十四䘮母哭泣踰)¶
　(禮及父卒廬墓三年孝事繼母母卒遂/終身廬墓景泰中事聞旌其門  省志)楊海清(城歩/人冇)¶
　(勇力為衆推服景泰八年洞苖肆掠邵湘海清率其/妻及其徒追戰于龍王橋以後援不至與妻徒俱遇)¶
　(害今冇祠/祀  省志)唐鳯儀(邵陽人事親恤族内行純備登正/徳戊辰進士授行人拜監察御史)¶
　(岀按蘇松浙江風裁凜然不避權勢擢應天府丞進/僉都御史廵撫四川上疏救荒止征勦擒獲沙保振)¶
　(旅息兵蜀民大悅尋丁/母憂以疾卒  省志)陽益(新化人正徳間應貢奏/免本縣加増稅糧邑民)¶
<pb:KR2k0008_WYG_063-57b>¶
　(頼之任桐城丞督兵拒宸/濠以功欽賜銀幣  省志)康憲(寳慶人㓜孤事母雷/曲盡其孝任廣元知)¶
　(縣寛洪簡易愷悌循良興學校惠小民民愛戴若慈/母九載歸田恂恂謙厚雖待小兒亦必以禮人有非)¶
　(義愧不以聞治家嚴而有法尤敦婣睦周/患急年八十四齒徳推重鄉評  省志)賀冕(邵陽/縣人)¶
　(有勇畧嘉靖十年流賊刼掠冕率弟璋并姪/四人奮勇拒敵以後援不繼死之  省志)¶
列女鄒氏(武岡人段思禮妻孀時年二十四撫/子肅領鄉薦景泰中事聞  省志)董氏(邵/陽)¶
　(人夏寅妻寅舉鄉試卒時董年二十無子妾劉氏年/十八遺腹生子同心苦節撫孤成立以夀終  省志)¶
　余氏(新化人劉大庭妻庭病劇泣下不言余/知其意以死自誓撫子成名  省志)楊氏(武/岡)¶
　(人李録妻録為諸生楊歸甫八月録病籲天割股比/殁楊年十九矢心以守冇司嵗以官租贍之  省志)¶
<pb:KR2k0008_WYG_063-58a>¶
仙釋盧侯二仙(世傳秦始皇遣盧生入海求神仙藥不/獲盧與侯生謀隠入邵陵雲山今山冇)¶
　(侯仙迹盧仙影秦人古道煉丹/井飛昇臺掃壇竹皆其遺迹)申泰芝(唐洛陽人其/母楊夣吞芝)¶
　(而孕故名與𤣥宗同誕日歴覽勝地後居佘湖山修/煉𤣥宗感夣求得之賜號大國師住京師𤣥真觀屢)¶
　(著靈異白/晝冲舉)文斤(晉南昌人號超然子咸安中為邵州/髙平令嘗遇異人授以丹訣後棄官)¶
　(歸康寧二/年仙去)申仙翁(洛陽人母夣吞靈芝覺而有娠唐/垂拱二年生稍長去俗修道嘗遊)¶
　(南岳遇異人授金丹術𤣥宗夜夣湖南有白雲居士/召至京師言論契合還山未㡬昇仙宋封妙寂靈修)¶
　(真/人)何大士(營道人弱冠悟佛學宋慶厯間吕仙訪之/相與指明宿植謂其為定光佛後身惟朝)¶
　(夕持念釋迦觀音名號有自來叅者率為偈以答之/練提刑遇之言有所契大士云在家能出家火裏生)¶
<pb:KR2k0008_WYG_063-58b>¶
　(蓮花後無/疾而逝)¶
　¶
　¶
　¶
　¶
　¶
　¶
　明一統志卷六十三¶
