# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.552467
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三十五
<pb:KR2k0008_WYG_035-1a>¶
欽定四庫全書¶
　明一統志卷三十五¶
　　　　　　　　　　　　明　李賢等　撰¶
　　平凉府(東至西安府邠州界二百二十里南至鳳/翔府隴州界二百四十里西至鞏昌府㑹)¶
　　　(寧縣界四百一十里北至慶陽府環縣界二百/九十里自府治至京師三千四百里至南京三)¶
　　　(千一百/八十里)¶
　　(糧一十五/萬石零)¶
建置沿革禹貢雍州之域天文井鬼分野春秋為朝那¶
<pb:KR2k0008_WYG_035-1b>¶
　故地秦屬北地郡漢析置安定郡治高平晉徙治臨¶
　涇後魏於潘原縣置武州屬太平郡後周屬原州隋¶
　安定郡治安定縣又析置平凉郡治平高唐初屬原¶
　州元和中以原州平凉縣置行渭州後䧟于吐蕃中¶
　和間復置宋為涇原路經畧安撫使治所政和中置¶
　平凉軍金元皆為平凉府本朝因之領州三縣七¶
　平凉縣(附郭本漢朝那涇陽二縣地屬安定郡東漢/省涇陽入朝那晉因之後魏廢為長城縣地)¶
　(後周復置朝那縣隋改平凉縣屬平凉郡唐屬原州/宋沒于金金於縣置平凉府元以潘原縣省入本朝)¶
<pb:KR2k0008_WYG_035-2a>¶
　(因之編户/二十三里)崇信縣(在府城東南八十里唐貞元間李/元諒始築城屯軍名崇信宋初始)¶
　(置崇信縣屬鳳翔府淳化初改屬儀州後州廢以縣/屬渭州金屬平凉府元仍舊本朝因之編户四里)¶
　華亭縣(在府城南一百二十里本秦隴西郡地後魏/始築城置鎮隋置華亭縣屬安定郡唐省入)¶
　(隴州汧源縣又為神䇿軍五代唐時以廢縣置義州/後周復置華亭縣宋改義州為儀州熙寧中廢州以)¶
　(縣屬渭州金屬平凉府元以化/平縣省入本朝因之編户八里)鎮原縣(在府城北一/百三十里本)¶
　(秦北地郡地漢為安定郡之高平縣東漢永初間廢/後魏置高平鎮後為太平郡兼置原州隋初廢郡州)¶
　(如故大業間廢州為高平郡唐初為原州後改平凉/郡乾元初復原州宋置鎮戎軍金改為州屬平凉府)¶
　(元改為鎮原州屬鞏昌路以臨涇彭陽東山三川/四縣省入本朝改州為縣及改今屬編户二十里)固¶
<pb:KR2k0008_WYG_035-2b>¶
　原州(在府城西北一百三十里本朝那地秦屬北地/漢郡為高平縣地屬安定郡後魏置平高縣屬)¶
　(高平郡隋屬平凉郡唐初屬原州後廢宋置開逺堡/屬鎮戎軍金屬鎮戎州元立開成路領開成縣至治)¶
　(中降路為州本朝初廢州為開城/縣復改為固原州編户一十里)涇州(在府城東一/百五十里秦)¶
　(屬北地郡漢晉皆屬安定郡後魏始置涇州取涇水/為名隋大業初改安定郡治安定縣唐復為涇州改)¶
　(縣為保定縣天寶初改州為安定郡後復為涇州宋/改彰化軍金復為涇州改縣曰涇川屬平凉府元仍)¶
　(舊本朝因之以涇川縣省/入編户一十七里領縣一)靈臺縣(在州城南九十里/古密須之國漢為)¶
　(北地郡鶉觚縣地晉為鶉觚陰密二縣地屬安定郡/隋析置靈臺縣取文王伐密作靈臺義後省入鶉觚)¶
　(唐復置宋金仍舊元初省入涇川後復置/以良原縣省入本朝因之編户二十里)靜寧州(在/府)¶
<pb:KR2k0008_WYG_035-3a>¶
　(城西二百三十里本渭州隴干城宋慶厯中置德順/軍屬秦鳳路元祐中又置隴干縣為附郭金改軍為)¶
　(州元初因之後省隴干改為靜寧州屬鞏/昌路本朝改今屬編户一十四里領縣二)莊浪縣(在/州)¶
　(城東南九十里秦屬北地郡漢晉皆屬安定郡隋唐/屬平凉郡元初置莊浪路大德中改為州本朝洪武)¶
　(八年改為縣及改/今屬編户七里)隆德縣(在州城東九十里本漢安/定郡地宋天禧初置羊牧)¶
　(隆城寨慶厯中改曰隆德寨金陞為縣屬/德順州元屬靜寧州本朝因之編户五里)¶
郡名安定(漢/名)涇原(宋/名)¶
形勝山川秀拔(國經秦隴之地以山立/郭平凉山川最為秀拔)中華襟帶(文獻/通考)¶
　(鎮戎軍山川險阻旁/扼夷落為中華襟帶)水土雜於河西人烟接於北地¶
<pb:KR2k0008_WYG_035-3b>¶
　(寰宇/記)外邊羗夏(原州㕔壁記郡介于涇原/環慶之間而外邊羗夏)襟帶西涼¶
　咽喉靈武(宋鄭文宅/城蕭闗議)左控五原右帶蘭會黃流在其¶
　北崆峒阻其南(元開/成志)控制西垂實為要地(金胥/鼎云)隴水¶
　環流繞帶河渭(德順/州志)¶
風俗婚姻䘮葬頗近古風(郡志平涼民俗醇厚不尚侈/靡專業耕種不為冦盜其婚)¶
　(姻䘮葬頗/近古風)士尚氣略人以騎射為先(同/上)質朴尚勇穴¶
　處者多(鎮原/志)女工機織男多游手(開城/志)好獵務農民¶
　淳易化(靜寧/州志)被文王之化而風俗媺(方輿樞要涇州/古密須之國被)¶
<pb:KR2k0008_WYG_035-4a>¶
　(文王之化/而風俗媺)¶
山川天壇山(在府城北五里亦名/臥虎上有朝元宫)可藍山(在府城西南/二十里亦名)¶
　(都盧山赫連據平凉嘗屯兵此山寰宇記赫連定畋/于凉州登可藍山望統萬城泣曰先帝若以朕承大)¶
　(業豈有今日事俄而有羣狐鳴于定旁命/射之竟不得一定乃嘆曰此亦怪事也)崆峒山(在/府)¶
　(城西三十里上有問道宫莊子謂黃帝學道于廣成/子葢在此山宋游師雄詩崆峒一何高崛起乾坤闢)¶
　(峻極倚杳㝠峥嶸亘今昔/勢將玉䋲齊位據金野窄)笄頭山(在崆峒山西以形/似名史記黃帝西)¶
　(至于崆峒登笄頭山即此游師/雄詩笄頭舊傳名闗塞會控扼)翠屏山(崆峒峯之最/高者俗呼屏)¶
　(風山上有圓石如珠一名垂珠峯游師雄詩最高/翠屏山舉手星可摘珠石信團圍羣峯森劍㦸)大¶
<pb:KR2k0008_WYG_035-4b>¶
　統山(在崆峒山東又崆峒山西北有望家山/游師雄詩大統失崔嵬望家漸岝峉)斷萬山¶
　(在崇信縣/西四十里)五馬山(在崇信縣西南四/十里狀如五馬)王母山(在華亭/縣治南)¶
　義山(在華亭縣東二里縣西/北二里又有鏵尖山)齊山(在華亭縣西/一十三里)樺嶺¶
　山(在華亭縣東五/十里山多樺樹)皛然山(在華亭縣西/北七十里)飛鳳山(在華/亭縣)¶
　(西北一百里/形如飛鳳)潜夫山(在鎮原縣治北/東漢王符隠此)東山(在鎮原縣/東三里)¶
　玉山(在鎮原縣東山多白石/陰雨之後明艶如玉)雉頭山(在鎮原縣西三/十里狀如雉頭)¶
　(又縣西五十里有鷄頭山隗囂嘗/使其將王孟塞鷄頭道以拒漢兵)大壟山(在鎮原縣/西七十里)¶
　六盤山(在固原州西二十里曲折高峻元世祖/嘗於此駐蹕後安西王於此建避暑樓)馬屯¶
<pb:KR2k0008_WYG_035-5a>¶
　山(在固原州西前秦苻登/與姚萇戰敗奔於此)回中山(在涇州西五里上/有王母宫漢武帝)¶
　(幸雍道回中遂/北出蕭闗即此)筆峰山(在涇州南五里又東有山/三峰峭峻俗呼米麵山)蒼¶
　山(在靈臺縣南二里/林木蒼翠故名)隠形山(在靈臺縣/東北二里)臺山(在靈臺/縣東北)¶
　(一十里山多奇木異禽甘泉秀石又固原/州南三里亦有臺山以上有烽火臺而名)保巖山(在/靈)¶
　(臺縣東三十里山勢峭拔回旋/百折其顛有涇臺下常有雲霧)兼山(在靈臺縣西九/十里乃涇州主)¶
　(山/也)橫山(在静寧州北一/十里蕃部所居)隴山(在静寧州南一百五十/里以近隴州之地故名)¶
　盤龍山(在莊浪縣南四/十里狀如盤龍)襟山(在隆德縣南一/十里狀如衣襟)美高山¶
　(在隆德縣東/南二十里)香爐峰(在崆峒山一名香爐臺游師雄/詩却陞香爐臺俯瞰倒挿石註)¶
<pb:KR2k0008_WYG_035-5b>¶
　(云自香爐臺望倒挿石/上巨下銳尤為竒怪)皂鶴洞(在崆峒山東巖之半/上有皂鶴每見必主)¶
　(兵革游師雄詩皂鶴/有時出振迅擊天翮)廣成子洞(在東巖北别峯之陰/有穴曰廣成子洞游)¶
　(師雄詩復聞廣成子不為外慮役軒后屈至/尊稽穎請所益至今洞猶存峭壁宛遺跡)青龍洞¶
　(在翠屏山上雨晴雲輒歸洞中一名歸雲/洞游師雄詩相傳雷雨收片片歸雲白)碧泉洞(在/涇)¶
　(州廢臨涇縣境其中水皆青/色四時長流味苦不堪食)雕窠峽(在府城南三十/里宋蔡挺詩既)¶
　(有雕窠峽何湏㑹盟壇朔/風吹戌雲言之淚澘澘)金佛峽(在府城西六十里/上有金粧佛三宋)¶
　(王素詩來觀金佛/峽如入玉門闗)彈筝峽(在府城西一百里風吹流/水音韻鏗鏘如彈筝聲唐)¶
　(儲光羲詩達士憂世務鄙夫念王程晨過彈筝峽馬/足凌競行雙璧隠靈曜莫能知晦明皚皚堅氷白漫)¶
<pb:KR2k0008_WYG_035-6a>¶
　(漫陰雲平始信古/人言苦節不可貞)石門硤(在静寧州南一百五十里/山石如門其路斬截即隴)¶
　(山北/垂也)桃坡(在鎮逺縣治西其/地有桃萬株故名)臥龍原(在靈臺縣/東一十里)和戎¶
　原(在臨涇廢縣/南二十五里)白石原(在靈臺縣西北其原首起廢/良原縣西南三十里東下三)¶
　(十里分為兩原一更名/良原一更名良杜原)望兒原(在靈臺縣廢良/原縣東三十里)涇河¶
　(自府城西南白巖發源至涇州又東南至邠/州界又東北至西安府高陵縣界㑹于渭)橫河(在/府)¶
　(城西三十里源出華亭縣流至此與/境内大岔南谷諸水俱入于涇河)胡盧河(本名蔚/茹河源)¶
　(出鎮原西南頽沙山下流入涇河/唐志白草軍在蔚茹水之西謂此)閣川河(在涇州西/南三里流)¶
　(入涇/河)汭水(自隴州流經本府崇信華亭兩/縣境至涇州又東流入涇河)武村水(在/華)¶
<pb:KR2k0008_WYG_035-6b>¶
　(亭縣南一/十里武村)策底水(在華亭縣北三/十里流入涇河)肥水(在鎮原縣西/北四十里與)¶
　(自延水俱/注高平川)蒲水(在鎮原縣北五十里發源/南蒲谷與靈臺細川水合)三水(在鎮/原縣)¶
　(東北六十里水流三𣲖㑹歸一川又有/水五源俱出隴山合而為一又名一水)陽晉水(在西/蕃界)¶
　(東流至鎮源縣/又流入涇州界)大黒水(在固原州北一百五十里流/入黃河旁有小黒水流入焉)¶
　三香水(在靈臺縣東五十里源出/麟遊縣東亦名三交川水)苦水(在莊浪縣西/二十里其水)¶
　(味苦又静寧州西/五里有苦水河)好水(在隆德縣西二里源出/六盤山西流合苦水)底堡¶
　水(在隆德縣西二里源出/美高山其西有堡故名)臙脂川(在華亭縣西北一/百里東流入涇河)¶
　高平川(在鎮原縣治南源出大/壟山若水谷又名若水)三川(在鎮原縣西北/三十里其源本)¶
<pb:KR2k0008_WYG_035-7a>¶
　(一流而為三/入高平川)南川(有二大南川在固原州東六十/里小南川在州東南五十里)乾¶
　川(在固原州東北/一百六十里)達溪川(在靈臺縣南二/里流達涇河)妲己川(在/靈)¶
　(臺縣西/七十里)威戎川(在静寧州南四十里宋於此/築威戎堡金置威戎縣因名)通遍川¶
　(在靜寜州東一百五十/里以道路四通故名)水洛川(在靜寧州南一百五/十里源出隴山西南)¶
　(流合櫝奴水又經石/門峽流入秦州界)曹務川(在莊浪縣北三十里川/旁有姓曹名務者居之)¶
　(故/名)陽三川(在莊浪縣西南七十/里山陽有三川故名)孤樹川(在隆德縣北/三十里旁有)¶
　(孤/樹)武延川(在隆德縣西北七十里昔有武延者居此/川之旁故名宋曹瑋知渭州日與陳興秦)¶
　(翰破章埋族于/武延川即此)桞湖(在府城北三十里/湖畔桞數千株)朝那湫(在固/原州)¶
<pb:KR2k0008_WYG_035-7b>¶
　(湫有二俱出山間一在縣東十五里一在縣西北三/十里土人謂之東海西海方四十里水停不流冬夏)¶
　(不増减不/生草木)靈湫(在隆德縣東北四十里其水四時/常溢旱禱有應有元天厯中碑記)琉¶
　璃泉(在崆峒山游師雄詩陽/麓湧泉飛㶁㶁逗甘液)西巖泉(在崆峒山泉甚/甘美游師雄詩)¶
　(西巖水泓澄沮洳縁罅隙/擕爐就煮茗爽徹滌肝膈)暖泉(在府城北二里其水/湧出四時温然又涇)¶
　(州西五里/亦有暖泉)石泉(在鎮原縣治西水從/石孔中出四時不涸)百泉(在涇州西/三十五里)¶
　(泉眼極多/四時不涸)甘泉(在靈臺縣東北一/十里水味甘美)温冷泉(出保巖山/之陰半温)¶
　(半冷有疾者於/此洗滌即愈)馬跑泉(在靈臺縣西一百三十五里/俗傳秦王至此馬跑泉出)¶
　官泉(在隆德縣治東源/出于山四時不涸)¶
<pb:KR2k0008_WYG_035-8a>¶
土産黒瓷器(平凉華亭/二縣出)甘草(鎮原縣静/寧州出)秦芁　蓯蓉(俱/平)¶
　(凉縣/出)天南星(崇信華亭/二縣出)欵冬花　苦參(俱静寧州及/莊浪縣出)¶
藩封韓王府(在府城中洪/熙元年建)襄陵王府　樂平王府　通¶
　渭王府　褒城王府(四府俱在/府治西)高平王府　西德王¶
　府　寧逺王府　長㤗王府　永福王府　建寧王¶
　府　長洲王府　崑山王府　長樂王府　慶陽王¶
　府　高淳王府　休寧王府　通安王府(俱府/城内)¶
公署陜西行太僕寺(在府治東洪/武三十年建)陜西苑馬寺(在府治/東永樂)¶
<pb:KR2k0008_WYG_035-8b>¶
　(四年建領長樂靈武威逺同川熙春順寧六監開城/安定弼隆廣寧清平萬安慶陽定邊武安隴陽保川)¶
　(泰和天興永康嘉靖安勝康樂鳳林香泉㑹寧雲驥/昇平延寧永昌二十四苑俱在本府及慶陽鞏昌府)¶
　(地界正統三年又併/甘肅苑馬寺入焉)固原衞(在州/城中)平凉衞(在府治東/南舊在府)¶
　(治東洪武三年建永/樂六年移治於此)安東中䕶衞(在府治東洪熙/元年為韓府置)¶
學校平凉府學(在府治東洪/武四年建)固原州學(在州治南舊開/城縣學洪武六)¶
　(年建正統/五年重脩)涇州學(在州治西洪武三年/建二十六年重脩)靜寧州學(在/州)¶
　(治東南洪武六年建/永樂十二年重脩)平凉縣學(在府治南洪武六年/建宣德十年重脩)¶
　崇信縣學(在縣治東南洪武四/年建永樂元年重脩)華亭縣學(在縣治東/元㤗定間)¶
<pb:KR2k0008_WYG_035-9a>¶
　(建本朝洪武六年重建/内有唐王維竹石碑)鎮原縣學(在縣治東洪武四/年建正統七年重)¶
　(脩/)靈臺縣學(在縣治東南宋大觀間建/本朝洪武十五年重建)莊浪縣學(在/縣)¶
　(治西北洪武六年/建宣德九年重脩)隆德縣學(在縣治北洪/武四年建)¶
宫室朝陽樓(在華亭縣東/四十五里)避暑閣(在桞湖畔宋蔡挺建/桞數千株緑隂成林)¶
　(湖光可掬夏月/人多避暑於此)凌雲閣(在玉山巔下臨/萬仞常有雲氣)勤武堂(在府/城内)¶
　(宋知渭州蔡挺建五日一訓兵於此偏伍鉦鼓之法/甚備儲勁卒於行間遇用竒則别為一隊甲兵整習)¶
　(常若/冦至)叅雲亭　㑹景亭(俱在崆峒山宋游師雄詩此/去陟叅雲危棧愈踧踖㑹景)¶
　(亦可喜周/顧忘倦斁)桞亭(在桞/湖上)思潜亭(在鎮原縣北金㤗定間/州守因王符書臺舊址)¶
<pb:KR2k0008_WYG_035-9b>¶
　(建碑刻尚存其畧云非但為州閭壯觀亦使一方之/人因其游觀得登斯亭追想君子之遺跡不忘其風)¶
　(化/也)盍簪亭(在静寧州北三十/里為一州之壯觀)薄落亭(在涇州界/一名瓦亭)靈臺¶
　(在靈臺縣其地古密湏/國相傳周文王所作)書臺(在鎮原縣王/符祠之北)讀書臺(在/靈)¶
　(臺縣北晉皇/甫謐讀書處)水樂臺(在府城外郡人能水戲/宋太守王素築臺觀之)登高臺¶
　(在静寧州東宋建於/城最高處以望遠)涇臺(在保巖山之顛可望百/餘里雲霧生于足下)¶
關梁通稍關(在府城東五里/平凉衞軍戌守)水峽關(在鎮原縣西南境/内又有石門驛藏)¶
　(制勝石峽木靖并六盤/水峽為七關皆唐時置)蕭關(在鎮原縣西北一百四/十里漢文帝時匈奴入)¶
　(蕭關又武帝西登崆峒出蕭關即此唐人詩夫戌蕭/關妾在呉西風吹妾妾憂夫一行書信千行淚寒到)¶
<pb:KR2k0008_WYG_035-10a>¶
　(君邊衣/到無)瓦亭關(在華亭縣西北一百八十里漢隗囂/使牛邯守瓦亭唐肅宗幸靈武牧馬)¶
　(于瓦亭宋呉玠戰金兵于瓦亭/大破之皆此處今設巡檢司)天聖寨(在固原州東/北一百里宋)¶
　(置屬鎮戎/軍元廢)長武寨(在涇州東七十里宋范仲淹奏遣/宋良等領蕃漢軍馬徃涇州長武)¶
　(寨把隘即此地/後置為縣元省)定川寨(在鎮戎廢城西北二十五/里一名定川堡宋置金省)靜¶
　邊寨(在静寧州西七十里宋天禧/中置屬德順軍金屬隆德縣)得勝寨(在静寧州/南一百五)¶
　(十里宋曹瑋/置領開邊堡)治平寨(在静寧州南八十里宋治平中/置呉璘嘗遣王中正破金人于)¶
　(此後金置為縣屬德/順州元省入隴干)新城鎮(在鎮原縣西五十里/宋置屬原州金因之)桞¶
　泉鎮(在鎮原縣西北七十里/宋置屬原州領耳朶寨)石橋(在崆峒山兩峰之/間有巨石横亘名)¶
<pb:KR2k0008_WYG_035-10b>¶
　(仙人石橋峰頂有石碁盤紋俗呼為仙人着碁臺游/師雄詩石橋跨兩岫野叟嘗遠蹠旁有枰棊處云是)¶
　(神仙/奕)乘風橋(在府城東三里又名湫/浴橋宋太守蔡挺置)太平橋(在府/城東)永¶
　安橋(在固原/州治南)苦水橋(在靜寕州/西五里)清水橋(在隆德/縣治東)來薰¶
　橋(在靈臺/縣治南)棲鳳橋(在靈臺縣/西五十里)¶
寺觀治平寺(在府治東宋時建/元至正五年重脩)高公寺(在涇州南五里/後魏建金大定)¶
　(中重/脩)龍馬寺(在涇州東長武鎮宋太祖微時嘗過此/寺僧守嚴者異其骨相陰使畫工圖于)¶
　(寺/壁)開化寺(在崇信縣治東唐元/和中建宋元俱重脩)觀音寺(在鎮原/縣治東)興福¶
　寺(在固原州治西/俱元至正中建)下生寺(在隆德縣治/西洪武中建)勝果寺(在靈/臺縣)¶
<pb:KR2k0008_WYG_035-11a>¶
　(治西北唐中和間建/本朝洪武中重脩)十方院(在静寧州治西/洪武三年建)觀音院¶
　(在莊浪縣治/北洪武中建)神霄觀(在府治東南/元延祐中建)靈臺觀(在靈臺縣/東二里元)¶
　(泰定/初建)問道宫(在崆峒山下相傳軒轅黃帝問道之所/元至正中脩有碑記本朝宣德中重脩)¶
　王母宫(在涇州西五里舊志武帝時西王母乗五色/雲降後帝巡郡國望五色雲而祀之而五色)¶
　(雲屢見於此因立祠後改為宫唐崔詩九光飛鞅去/何遙千載靈蹤隔綘霄漢殿杳沉青鳥信崑丘誰聽)¶
　(白雲謠林巒尚鎻空臺館城邑全非舊市朝懷古望/真情不盡片心孤逐斷雲飄中有宋學士陶榖所撰)¶
　(碑/)文昌宫(在鎮原縣治東南元/至正中建後重脩)紫陽宫(在崇信縣治/西洪武中建)¶
祠廟文王廟(在靈臺縣東三/十里祀周文王)左丘明廟(在靈臺縣東北/三十里丘明春)¶
<pb:KR2k0008_WYG_035-11b>¶
　(秋時/賢者)劉滬廟(在静寧州西南水洛城滬宋時鎮戎軍/西路都巡檢嘗築水洛城及卒居人立)¶
　(祠城隅歲/時祀之)王珪廟(在鎮原縣北與夏人戰嘗以所得/二槍植山上其後戰殁邊人即其)¶
　(處為/立祠)朝那湫祠(在固原州東一十五里戰國時秦人/詛楚投文于此湫漢祀之至今歲旱)¶
　(土人禱/雨于此)潜夫祠(在潜夫山/祠漢王符)¶
陵墓安惠王墓(在府城西/北四十里)韓恭王墓(在府城東一/百三十里)韓懷¶
　王墓(在府城東/南五里)韓靖王墓(在府城東/北四十里)平利懷簡王墓¶
　(在府城東南一十里以/上五王俱本朝宗室)密康公墓(在靈臺縣西五十/里康公見古蹟)¶
　扶蘇墓(在府城東南四十/里扶蘇秦太子)䝉恬墓(在府城東一十五/里恬秦將按二墓)¶
<pb:KR2k0008_WYG_035-12a>¶
　(俱在綏德州此處/亦有之未知孰是)劉表墓(在鎮原縣西述征記表卒/子琮以珍香數十石置棺)¶
　(内晉永嘉中郡人衛熈發其墓見/表貎如生香聞數十里懼不敢犯)皇甫謐墓(在靈臺/縣西北)¶
　(一十/里)牛𢎞墓(在靈臺縣/南五里)呉玠墓(在靜寧州南/一百二十里)姚兕墓¶
　(在隆德縣西北三十/里兕宋鄜延路總管)¶
古蹟古密國(在靈臺縣周文王伐密左傳密湏之鼔與/其大輅史記周共王游涇丘密康公從皆)¶
　(此地見後/陰密城)長城(在固原州/北秦所築)鶉觚城(在靈臺縣接邠州/廢宜祿縣界秦䝉)¶
　(恬築長城時以觚爵奠祭有鶉/集觚上因名漢以來為縣唐省)陰密城(在靈臺縣西/五十里漢晉)¶
　(為縣屬安定郡/隋省入鶉觚)臨涇城(在鎮原縣西二里本漢縣晉/安定郡治此唐屬涇州元併)¶
<pb:KR2k0008_WYG_035-12b>¶
　(入鎮/原州)烏氏城(在涇州東氏音支漢為縣屬安定郡/王莾曰烏亭東漢復舊晉因之後省)第¶
　一城(在鎮原縣東漢冦恂傳云隗囂/將高峻據高平第一城即此)朝那城(在府城/東南春)¶
　(秋時地名朝那漢置縣屬安定郡/後魏割入臨涇後周復置唐省)薛舉城(在涇州東/北一十里)¶
　(唐破薛/舉於此)武州城(唐大中間于原州之蕭闗置武州中/和間僑治潘原領蕭闗一縣五代周)¶
　(顯德/中廢)武亭城(在鎮原縣/南六十里)西安城(在固原州北一百里/宋有西安州屬渭州)¶
　(金皇統間/以屬夏)陽武城(在固原州東/南一百里)平夏城(在鎮原縣境/石門峽江口)¶
　(好水河之陰舊名石門城宋章楶築紹聖/中賜名平夏後陞為懷德軍金以後廢)銅城(在崇/信縣)¶
　(西四十里廢潘原縣/有銅城山以此為名)赤城(在崇信縣西南五十/里金為鎮屬崇信)隴干¶
<pb:KR2k0008_WYG_035-13a>¶
　城(在静寧州治宋曹瑋所築募兵守之嘗曰異/時涇渭有警此必争之地也後置縣元省)水洛¶
　城(在静寧州西南一百里其地川平土沃又有水輪/銀銅之利宋招討使鄭戩遣劉滬築之以捍西夏)¶
　(金置縣元/省入隴干)威戎城(在静寧州南四十里宋為/堡屬德順軍金置縣元省)隆德古¶
　城(在隆德縣西北九/十里縣舊治于此)紅土城(在隆德縣/北四十里)蓮花城(在莊/浪縣)¶
　(西南一百里宋經畧使鄭戩行邊至蓮花堡天寒與/將佐置酒會暮塵起有報敵騎至者戩曰此必三川)¶
　(將按邊回非敵/騎也已而果然)廢開成路(在固原州治東北本宋鎮/戎軍開逺堡元至元中安)¶
　(西王分治秦蜀遂立開成/路及開成縣於此本朝省)廢廣安州(在固原州東四/十五里宋咸平)¶
　(中置東山寨金陞為縣𨽻鎮戎州元改廣/安縣尋陞為州𨽻開成路今仍為東山寨)彭陽廢縣¶
<pb:KR2k0008_WYG_035-13b>¶
　(在鎮原縣東八十里本漢舊縣屬安定郡後魏屬/原州元廢置雲州隋廢唐置豐義縣宋復曰彭陽)涇¶
　川廢縣(在涇州北五里本漢安定郡東漢省後魏置/涇川縣唐改保定縣為涇州治金復曰涇川)¶
　(本朝省/入州)良原廢縣(在靈臺縣西北九十里隋置屬安/定郡唐宋俱屬涇州元省入靈臺)¶
　(縣/)潘原廢縣(在府城東四十里本漢陰盤縣地唐天/寶初置潘原縣五代周以武州省入宋)¶
　(屬渭州元併/入平凉縣)羣牧舊監(在固原州/治東南)撒寶砦(在崆峒山/下秦始皇)¶
　(慕廣成子遊幸至/撤寶砦即此也)會盟壇(在府城西北五里唐貞元/五年築渾瑊與吐蕃會盟)¶
　(于/此)振履堆(在涇州故老云夸父/逐日振履于此阜上)¶
名宦漢王尊(安定太守到官出教告屬縣令正身率下/甫一月捕貪汚不軌者繫獄威震郡中盗)¶
<pb:KR2k0008_WYG_035-14a>¶
　(賊俱/散)蕭由(安定太守治郡有/聲由望之子也)馮異(建武時討盧芳將/賈覧等于安定破)¶
　(之遂領安/定太守事)耿弇(建武時以建威大將軍與中/郎將來歙分部狥安定北地)冦恂(隗/囂)¶
　(將高峻據高平第一/城光武遣恂討降之)三國張既(魏安定太守在郡/十餘年政惠著間)唐¶
　劉感(武德初以驃騎將軍戌經州為薛仁杲/所埶不降埋其半身射之至死罵益甚)尉遲敬¶
　德(涇州道行軍總管突厥入冦/至涇敬德輕騎與戰敗之)叚秀實(涇州營田官/時大將焦令)¶
　(諶取人田給與農曰且熟歸我半是歲旱諶督責益/急秀實賣所騎馬市榖代償及為刺史别將王童之)¶
　(謀作亂約聞警鼓而縱秀實知之召鼓人陽怒失節/戒曰毎籌盡當報因延數刻盡四鼓而曙童之不果)¶
　(發後節度涇原/吐蕃不敢犯塞)渾瑊(德宗時吐蕃請盟詔瑊為㑹盟/使徃平涼又命李元諒韓游環)¶
<pb:KR2k0008_WYG_035-14b>¶
　(軍潘原洛/口為援)李元諒(渾瑊㑹平凉時元諒以鎮國節度/使軍潘原望雲物知賊必變傳令)¶
　(約部伍賊果刼盟瑊奔還元諒兵成列出戰乃解去/後更節度隴右治良原闢美田歲入粟數十萬涇隴)¶
　(以安西/戎憚之)李觀(涇原節度使訓練部伍儲藏衍/饒平涼之盟吐蕃遂不得志)郅昌(涇/原)¶
　(節度使築城于金佛峽口以控吐蕃/列燧相望其後吐蕃入冦望風而退)馬璘(邠寧節度/移鎮涇原)¶
　(在涇八年人樂為/用吐蕃不敢來犯)劉昌(涇原節度使在邊凡十五年/築七城二堡率士墾田軍有)¶
　(羡食邊障安寧瘞將士骸骨分建二塚大將/曰旌義士曰懷忠率諸將臨祭莫不感泣)馮河清¶
　(涇原兵馬使數與吐蕃戰有功德宗幸奉天又與/姚况發儲鎧完仗百餘乗獻行在拜涇原節度使)裴¶
　識(涇原節度使鎮平涼治保障整戎器開屯田立/限戌邊將士歲限滿者就近戌由是人人感悦)郝¶
<pb:KR2k0008_WYG_035-15a>¶
　玭(臨涇鎮將説節度使叚佑城臨涇為行原州以玭/為刺史戌之自是虜不敢犯玭在邊積三十年每)¶
　(生獲虜輒刳剔而歸其尸/虜大畏道其名以怖啼兒)朱忠亮(涇原四鎮節度使/綜覈軍籍得竄名)¶
　(三千人又涇俗多賣子忠/亮以財贖免者前後數百)周寶(涇原節度使務畊力/農聚糧二十萬斛時)¶
　(稱良/將)宋王彦昇(原州防禦使羗人有犯法者割其/耳而嚼之戎人畏服一方安静)李¶
　繼隆(至道初李繼遷判時白守㤗等送糧靈州為賊/所邀太宗亟命赴之繼隆帥師由蔚如河進遂)¶
　(壁古原州/為鎮戎軍)盧鑑(知儀州州有制勝闗最號險要李繼/遷欲乗虛襲取之放言將由此大入)¶
　(有詔徙老㓜芻粟於内地鑑曰此/姦謀也卒不徙已而賊亦不至)張綸(知渭州徙知/鎮戎軍為人)¶
　(仁恕有材畧所/至興利除害)柴禹鍚(知涇州寛厚愛民土産諸/物循例歲貢悉不入私槖)張¶
<pb:KR2k0008_WYG_035-15b>¶
　齊賢(涇原安撫經畧使時李繼遷䧟清遠軍齊賢/部分諸将却之邊境遂安又上言邊事甚悉)曹¶
　瑋(知渭州時年十九馭軍嚴明賞罰立决善用間有/告戍卒叛入夏州者瑋方與客奕怒曰吾遣之去)¶
　(耳汝再三顯言耶夏人聞之即斬叛/者首投境上又知鎮戎軍甚有治績)陳興(知鎮戎軍/上言軍去)¶
　(渭州瓦亭砦七十里中有二堡請留兵戌守與曹瑋/領兵掩擊蕃冦擒斬五百人奪鎧甲牛馬三萬計詔)¶
　(書嘉/奬)王素(知渭州素三守是州馭將卒有恩又善料/敵情故塞下戌常少而積粟可支十餘年)¶
　趙昌言(知涇州太宗喜/其鎮安有勞)薛奎(儀州推官嘗部丁夫運/糧至鹽州㑹久雨粟麥)¶
　(潰腐奎白轉運請縱民還/州而償所失民皆便之)孫繼鄴(涇原路副都總管/兼知渭州建言蕭)¶
　(闗故道前控大川賊騎所出誠得屬羗與奉/賜且覊其酋領使為藩籬則可無西顧憂矣)陳堯佐¶
<pb:KR2k0008_WYG_035-16a>¶
　(知渭州有惠/政邊界安静)侯可(簽書儀州判官西夏冦邊使者使/可按視即以數十騎涉夏境猝遇)¶
　(之遇亟分其騎為三四令建旗幟旋/山徐行夏人疑以為誘騎不敢擊)范祥(通判鎮戎/軍元昊圍)¶
　(城急祥率將士拒退之請/築劉璠堡定川砦從之)劉謙(涇原路總管兼知涇/州會賊寇鎮戎軍謙)¶
　(引兵深入賊境/破其聚落而還)叚少連(知涇州改知渭州有能名事/無鉅細剖决如流人以方張)¶
　(詠/)王堯臣(仁宗時趙元昊叛詔堯臣安撫陜西/又遣安撫涇原路招降得勝寨叛兵)程戡¶
　(知渭州陜西有保毅軍人苦其役戡奏已𨽻保㨗兵/而保毅籍如故州縣以供力役率破財産因詔私役)¶
　(保毅者以計/傭律坐之)曹琮(知秦州兼涇原路兵事琮請自闗/以西籍民為義軍遂簡鄉兵弓箭)¶
　(手數/萬人)李復圭(知涇州始時二税之入三司移折已重/轉運使又復折之復圭為奏免民立生)¶
<pb:KR2k0008_WYG_035-16b>¶
　(祠/)陳貫(知涇州督察盗賊禁戢不肖子弟簿書完庫/賦租出入皆自檢覈嘗謂僚屬曰視縣官物)¶
　(如己物容/有奸乎)韓𤦺(以經畧安撫招討使屯涇州秦増土/兵以代戍兵建德順軍以蔽蕭闗鳴)¶
　(沙之道琦與范仲淹在兵間/乆名重一時朝廷倚以為重)尹源(通判涇州時趙元/昊圍定川堡大將)¶
　(葛懷敏救之源遺懷敏書宜駐兵/瓦亭見利而動懷敏不聽果敗死)王㳂(涇州觀察使/元昊入冦葛)¶
　(懷敏率兵出捍㳂教其背城為砦以羸師誘賊懷敏/不從果為所敗賊乗勝犯渭州㳂城守為疑兵賊遂)¶
　(引/去)滕宗諒(知涇州葛懷敏軍敗諸郡震恐宗諒集農/民數千戎服乗城又募勇敢諜知冦逺近)¶
　(檄報旁郡使為備又籍定川戰殁者/祭酹之厚撫其孥於是邊民稍安)尹洙(知涇州徙/渭州涇原)¶
　(自葛懐敏之敗傷痍殘缺千罅/百漏洙夙夜撫葺一道以完)狄青(涇原路副都總/管每以寡當衆)¶
<pb:KR2k0008_WYG_035-17a>¶
　(出竒制勝/賊衆大敗)种世衡(環慶路鈐轄羗人常為原州患范/仲淹命世衡募戰士于古細腰城)¶
　(晝夜興築旬/日而城成)任福(康定中以都虞侯詣涇原計事適/趙元昊入冦渭州韓𤦺命福統諸)¶
　(將擊賊涇原都監桑懌鎮戎軍巡檢劉肅俱戰没或/勸福自免福曰吾當以死報國遂挺身决鬬而死)¶
　王珪(涇原都監趙元吴入冦珪從任福戰好水川諸/將皆敗任福䧟圍中珪誓以死報國復入戰援)¶
　(福殺數十百人鞭撓掌裂奮/擊自若矢中目乃還夜中卒)王仲寶(涇原路總管任/福與夏人戰兵)¶
　(敗别將朱觀被圍于姚家堡仲寶以兵救之/拔觀出圍時諸將皆没獨仲寶與觀得還)耿傅(涇/原)¶
　(等路行營叅軍遺書任福戒以持重及賊大至福/戰殁或以其無軍責勸令避去傅不顧亦死之)安¶
　俊(涇原鈐轄因條上禦戎十三事俊乆在邊羗人識/之知環州种世衡嘗得俘虜問之曰若屬於吾將)¶
<pb:KR2k0008_WYG_035-17b>¶
　(孰畏曰畏/安太守)武英(涇原行營都監與任福合諸將戰張/義堡斬首數十百敵偽遁諸將皆趨)¶
　(利英謂必有伏衆不聽伏發福/等既敗英猶力戰矢盡遇害)劉滬(渭州瓦亭寨監/押權静邊寨擊)¶
　(破党留等族時任福敗邊城晝閉居民畜産/多被掠滬獨開門納之邊人呼為劉開門)章楶(知/渭)¶
　(州奏城胡盧河川以據形勝及敗夏人於平夏城/楶在涇原四年創州一城砦九立邊功為西方最)游¶
　師雄(德順軍判官鄜延將劉琯欲自延安入安定師/雄以地薄賊境懼有伏請由他道既而諜報夏)¶
　(伏精騎黒水傍琯謝/曰微君言吾不返矣)張守約(知涇州涇水善暴城每/春必増治隄堰費不貲)¶
　(適歲饑罷其役或曰如水害何守約曰歉歲勞民甚/於河患禱於河神一夕雷雨明日河徙而南其比遂)¶
　(為沙/磧)張亢(涇原路總管知渭州馭軍嚴明/凡燕犒皆過厚人樂為之用)景㤗(知原/州趙)¶
<pb:KR2k0008_WYG_035-18a>¶
　(元昊入㓂㤗率兵遇敵彭陽城西依山/而陣張旗幟為疑兵其戰斬首千餘級)劉仲武(涇原/路第)¶
　(一將夏人欲犯天聖寨主帥檄仲武㑹兵約過某日/不來即分屯去仲武乞緩分屯不聽賊果至獨戰禦)¶
　(之賊/遁去)蔡挺(神宗時知渭州挺熟兵法教陣甚善諜告/夏人集胡蘆河挺出竒兵迎擊夏人潰分)¶
　(諸將躡而討/之蕩其士族)周永清(渭州鈐轄訓兵以李靖法蔡挺/嘉其整圖上之詔推于諸道又)¶
　(知德順軍夏衆/入㓂擊擒其酋)劉舜卿(知水洛城神宗經畧西邊召/問狀對曰自元昊稱臣秦中)¶
　(不復戒嚴今宜先自治帝善之/後又歴知原渭二州善於料敵)吕大忠(紹聖初知渭/州奏言闗陜)¶
　(民力未裕非假之歲月未易/枝梧為章惇所嫌坐降待制)毛漸(以陜西轉運使攝/帥涇原日夜治兵)¶
　(乗夏人犯邊遣將擣其虚遂破/没烟砦進直龍圖閣知渭州)折可適(知渭州及鎮/戎軍有武畧)¶
<pb:KR2k0008_WYG_035-18b>¶
　(守邊威惠兼用/夏人不敢入冦)姚雄(以涇原將駐甘谷城後又知通/逺鎮戎軍勇鷙有謀累立戰功)¶
　种詁(知原州羗人犯塞詁禦之斬首數百後知鎮/戎軍熈河師十萬道境上湏芻糧詁皆給之)盧¶
　秉(知渭州五路大出西討惟涇原有功夏境胡蘆/川恃險逺不設備秉遣將襲擊之俘斬萬計)姚¶
　麟(以涇原副總管從副都總管劉昌祚出戰/勝于磨&KR1529;隘轉向鳴沙趨靈州奪門幾入)王恩(涇/原)¶
　(副都總管城西安臨羗天都十餘壘後知渭州/括隠地二萬三千頃分弓箭士耕屯以省餽餉)种師¶
　道(通判原州後又知渭州督諸道兵城席葦坪賊坌/至據胡蘆河師道陳於河滸陰遣姚平仲以精甲)¶
　(要擊之賊大潰斬首/五千級卒城而還)劉昌祚(知鎮戎軍為涇原副總/管有保障功後又知渭)¶
　(州復牧馬地/耗馬復初)李嚞(建炎中知彭陽縣與民移治境上/令執之以獻金人欲官之固拒不)¶
<pb:KR2k0008_WYG_035-19a>¶
　(受後死/于原州)王庶(知保定縣時方改錢法平物價郡縣奉/行過當官吏迯竄涇州四邑惟此邑無)¶
　(一譁/者)朱友恭(涇原路第一副将捍金人有功㑹金/兵大集友恭力戰被獲以不降遇害)金¶
　任天寵(明昌中為威戎令縣故堡寨無文廟學舍天/寵以廢署建有兄弟訟田者天寵諭以義理)¶
　(委曲周至皆/感泣而去)持嘉紐勒歡(興定中以右都監行平凉/帥府事上言鎮戎土肥沃)¶
　(平衍臣禆將所統幾八千人若授以荒田使耕且戰/則可以禦備一方縣官省費而食亦足矣金主嘉納)¶
　元趙思明(鎮原州判官/惠及於民)孫勉(華亭縣尹興學/勸農政聲流聞)本朝顧¶
　佐(洪武末知荘浪縣在邑㢘能邑民頌德守將初以/不閑武藝易之㑹端陽聚射佐從容據禮持弓矢)¶
　(連發三中守將大竒/之尋擢監察御史)何士英(永樂初知平凉府有亷/能幹濟之譽郡人感其)¶
<pb:KR2k0008_WYG_035-19b>¶
　(德乆而/不忘)李顯(宣德中鎮原縣丞亷謹有/為勤于撫字民多復業)向侃(宣德中/静寧州)¶
　(判官潔已愛民不避/難苦尋陞監察御史)¶
人物漢梁統(安定烏氏人性剛毅而精法律更始拜為/酒泉太守更始敗統與竇融起兵保境建)¶
　(武中與融俱詣京師拜太中大夫統在朝廷數陳便/宜以功封高山侯後出守九江有治績吏民畏愛之)¶
　梁松(統子為虎賁中郎將博通經書明習故事與諸/儒脩明堂辟雍郊祀封禪禮儀子扈永初中為)¶
　(長樂/少府)梁竦(松弟嘗濟沅湘感悼屈原作賦繫石沉之/後還閉門自養以經籍為娯著書名曰七)¶
　(序嘗嘆曰大丈夫生當封侯死當廟食不然閒居可/以養志州縣之職徒勞人耳後辟命交至皆弗就三)¶
　(子素樂羊侯雍東/氏侯翟單父侯)梁商(竦孫永建初襲乗氏侯累進/大將軍自以戚屬居大位毎)¶
<pb:KR2k0008_WYG_035-20a>¶
　(存謙抑虛已下賢遇饑饉輒載租穀賑/貧餒御門族不以權盛干法子冀嗣)李恂(安定臨/涇人少)¶
　(習韓詩教授諸生仕為侍御史持節使幽州能宣布/恩澤章帝嘉之拜兖州刺史清約率下後歸鄉里潜)¶
　(居山澤間詣洛陽時歲/荒公卿餽糧悉不受)王符(安定臨涇人少好學有/志操與馬融張衡崔瑗)¶
　(友善時人務游宦而符獨耿介隠居著書以/譏當時得失不欲彰顯其名號曰潜夫論)皇甫䂓¶
　(安定朝那人延熹中上疏論羗事三公舉為中郎將/討平先零詩種後黨人染建時賢䂓自以西州豪傑)¶
　(不得與上疏自言前亦附黨坐繫/廷尉會赦歸家後舉為𢎞農太守)皇甫嵩(䂓兄子父/節鴈門大)¶
　(守嵩少有文武志介好詩書習弓馮靈帝時為北/地太守以破黃巾功領冀州牧拜太尉時號名將)三¶
　國皇甫謐(嵩曽孫居貧躬稼穡帶經而農遂博綜典/籍以著述為務後得風痺疾猶手不輟巻)¶
<pb:KR2k0008_WYG_035-20b>¶
　(魏晉時屢徴舉並/不就號𤣥晏先生)胡奮(臨涇人魏陰密侯遵之子從/司馬懿伐遼東以功封夏陽)¶
　(子累遷散騎常侍奮晚節好學居邊有威惠兄廣弟/烈並知名廣子壹仕至凉州刺史烈為將與鍾㑹伐)¶
　(蜀㑹反諸將皆被閉烈子世/元時年十八與士卒攻殺㑹)晉皇甫重(朝那人性沉/果有才用為)¶
　(司空張華所知/仕至新平太守)張軌(烏氏人少好學有器望以時方/多難永寧初求為凉州刺史威)¶
　(著西州化行河右在州十三年寢/疾遺令將佐盡忠報國以安百姓)南北朝鄧彦海(安/定)¶
　(人祖羗符堅車騎將軍父翼冀州刺史彦海性貞素/言行可復博覧經書長于易筮魏道武時擢著作郎)¶
　(與尚書崔宏叅定朝儀律令音樂及國/軍文記詔策多其所為賜爵下博子)韓茂(安定人/父耆魏)¶
　(常山太守卒諡成茂善騎射後從太武討赫連昌征/蠕蠕累功拜散騎常侍殿中尚書爵安定公卒諡曰)¶
<pb:KR2k0008_WYG_035-21a>¶
　(桓子備爵行唐侯次子均襲爵/歴定青冀三州刺史甚有聲譽)皇甫和(魏朝那人㓜/孤母夏侯氏)¶
　(才明有禮親授經書及長深沉有雅量尤明禮儀卒/於濟陰太守弟亮九歲䘮父哀毁若成人為齊大行)¶
　(臺郎中子聿道隋大業初/為比部郎以幹局知名)席法友(安定人仕魏為豫/州刺史封苞信縣)¶
　(伯宣武末刺濟州以亷和/著稱終光祿大夫諡曰襄)金祚(安定人性驍勇尚氣/俠仕魏以軍功至太)¶
　(中大夫歴東雍州刺史討仇池氐/楊紹先於百頃還封安定縣公)胡國珍(臨涇人魏/靈太后之)¶
　(父少好學雅尚清儉太和中襲父爵為武始侯孝明/即位封安定郡公進位中書監與侍中崔光俱授帝)¶
　(經侍直禁中又上表陳/刑政之宜詔皆行之)席闡文(安定臨涇人㓜孤貧/涉獵書史仕南齊為)¶
　(雍州刺史梁武帝受禪除都官尚書封山陽伯出為/東陽太守在郡有能名冬至悉放獄中囚依期而至)¶
<pb:KR2k0008_WYG_035-21b>¶
　(改封湘西侯/卒諡曰威)梁士彦(烏氏人少任俠好讀兵書頗涉/經史周武帝聞其勇决自扶風)¶
　(郡守除為九曲鎮將進位開府齊/人甚憚之後平齊以功封郕國公)梁睿(安定烏氏人/父禦西魏太)¶
　(尉睿少沉敏有行檢周太祖時襲爵廣平郡公進蔣/國公歴敷州刺史凉安二州總管俱有惠政後平代)¶
　(王謙之亂威振西川隋/文帝受禪顧待彌厚)隋皇甫績(安定朝那人祖穆/魏隴東太守父道)¶
　(周雍州都督績專精好學畧涉經史初仕周封義陽/縣男隋初轉晉州刺史言陳可滅狀文帝從之陳平)¶
　(累拜信州總/管卒諡曰安)梁毗(安定烏氏人祖越魏涇豫洛三州/刺史封郃陽縣公父茂周滄兖二)¶
　(州刺史毗性剛謇頗有學識隋初拜治書侍御史遷/雍州賛務直道而行出為西寧州刺史諸蠻酋長以)¶
　(金遺之一無所納徴為大理/卿處法平允官終刑部尚書)牛𢎞(鶉觚人本姓尞父/允後魏侍中賜姓)¶
<pb:KR2k0008_WYG_035-22a>¶
　(牛𢎞性寛裕好學博聞隋初為祕書監請開獻書之/路脩五禮立明堂帝善之拜吏部尚書選舉甚稱弟)¶
　(弼&KR1196;酒嘗射殺𢎞駕車牛妻屢言之/𢎞不以為意但曰作脯其性度如此)梁彦光(烏氏人/七歲時)¶
　(父遇篤疾藥用紫石英求不得彦光憂瘁忽于園中/見一物不識怪而持歸即紫石英也高祖時為岐州)¶
　(刺史有惠政轉相/州發姦擿伏如神)皇甫誕(烏氏人剛毅有器局仕為/比部郎中有能名累遷尚)¶
　(書左丞漢王諒在并州作亂誕時為司馬力諫且勉/以忠義諒怒囚之主簿豆盧毓出誕于獄相與拒諒)¶
　(並遇害追/封𢎞義公)唐皇甫無逸(誕子在長安聞并州變即號/慟人問故曰吾父重節義必)¶
　(無茍免訃至果然高祖即位以無逸隋勲舊拜刑/部尚書遷御史大夫後為益州大都督府長史)吕¶
　向(涇州人學通古今尤工草𨽻書𤣥宗召入翰林兼/集賢校理向始生時父岌客逺方存亡莫知訪索)¶
<pb:KR2k0008_WYG_035-22b>¶
　(累年不得他日自朝還道見一老人問之乃父也向/抱足號慟帝聞之咨嘆官岌朝散大夫向官至工部)¶
　(侍/郎)牛僊客(鶉觚人累官河西節度使能勤職業𤣥宗/擢拜同中書門下三品僊客為相謹身無)¶
　(他唯唯恭愿而/已後封豳國公)牛僧孺(鶉觚人𢎞之裔第進士憲宗/時以賢良方正對策條指失)¶
　(政累官御史中丞穆宗時同平章事敬宗立封竒章/郡公終太子少師諸子蔚叢皆第進士蔚子徽亦舉)¶
　(進士累官刑部尚/書致仕家于樊川)皇甫鏞(臨涇人舉進士累官河南/少尹兄鏄為相權寵大盛)¶
　(毎極言之鏄不悦鏞時慟哭于家謂鏄必滅族後鏄/果敗朝廷賢之授國子祭酒太子少保鏞寡言正色)¶
　(不屑世務所交皆知/名士著書數十篇)宋胡順之(原州臨涇人舉進士/知休寧縣民有汪姓)¶
　(者豪横順之械送州置之法為青州從事高麗入貢/中貴人使州官旅拜于郊順之獨不拜嘗再上宰相)¶
<pb:KR2k0008_WYG_035-23a>¶
　(書乞太后還政仁宗嘉其忠遷尚書屯田/員外郎其後數論朝廷事范仲淹愛其才)曲珍(隴干/人世)¶
　(以才武稱珍忠朴好義善騎射從劉温潤討羗有功/累遷懷州防禦使後為環慶路副總管破夏人於涇)¶
　(原進忠州/防禦使)向寶(鎮戎軍人為涇原秦鳳鈐轄積勞歴/真定鄜延副總管累遷嘉州團練使)¶
　(寶善騎射年十四與敵戰斬首兩級及壯以勇聞有/虎距五原卑邪州東西百里斷人跡寶一矢殪之神)¶
　(宗稱其勇以/比薛仁貴云)郭執中(華亭人累官樞密承㫖建中靖/國初應詔言事切直忤蔡京籍)¶
　(為元祐黨入邪等斥居同谷二十餘年因家焉紹興/初金人犯乾州執中乃集鄉豪守禦敵以兵脅遣人)¶
　(來招執中/立斬其使)郭成(德順軍隴干人仕為供奉官元豐中/王師趨靈武成將涇原兵出竒奮擊)¶
　(斬敵將及築平夏城章楶擇成為第十將/駐平夏陞統制成輕財好施名震西鄙)劉惟輔(涇/州)¶
<pb:KR2k0008_WYG_035-23b>¶
　(人為熈河馬步軍副總管金人䧟秦州惟輔迎戰殺/傷大當又刺殺其將黒鋒敵為奪氣金人畧熈河惟)¶
　(輔出焚積粟匿山寺中為金人所執誘之不言遇/害張浚承制贈昭化軍節度使官其子孫十二人)郭¶
　浩(成子為渭州都監擊敗夏人建炎初知原州與金/人戰有功累官永興路經畧安撫使歴知秦利金)¶
　(等州後拜檢校少保樞密院都統制/屯金州建帥府卒贈少師諡恭毅)郭滸(德順軍中安/堡人從軍積)¶
　(官至武經即為涇原第八副將金人犯陜西渭帥以/下叛降獨滸不許帥傳致以罪下之獄滸奮呼曰大)¶
　(丈夫今得死所矣終不能受汚叛逆大惡天地/所不容衆醜其言殺之建炎中贈忠州刺史)曲端¶
　(鎮戎人父渙任左班殿直戰死端警敏知書善屬文/有將畧歴秦鳳路隊將夏人入冦力戰破之建炎初)¶
　(金婁宿攻陜西端遣副將呉玠與戰/大破之累官涇原路經畧安撫使)呉玠(隴干人少/有志節日)¶
<pb:KR2k0008_WYG_035-24a>¶
　(誦書史凡徃事可師者錄寘座右用兵决機變化如/神建炎中以戰功累遷涇原路副總管徙秦鳳張浚)¶
　(承制用為都統制與弟璘戮力恊心據險抗敵卒保/全蜀後累加檢校少師四川宣撫使孝宗時追封涪)¶
　(王/)呉璘(玠弟從玠攻戰積功擢秦鳳路經畧安撫使/歴知熈秦二州節制陜西安撫利路時和議)¶
　(方堅而璘治軍經武常如敵至孝宗時拜太傅後封/新安郡王及卒追封信王代兄守蜀二十年隠然為)¶
　(方面/之重)楊政(原州臨涇人崇寧初夏人入冦父忠戰殁/建炎間政從呉玠破金烏珠等於箭栝闗)¶
　(和尚原諸處累官涇原路經畧安撫使知/渭州守漢中十八年後拜太尉卒諡襄毅)本朝張諒¶
　(華亭人永樂中以才幹歴任工部營繕司員/外郎克勤所務官至貴州布政司左叅議)¶
列女皇甫䂓妻(不知何氏女善屬文能草書䂓卒董卓/以厚禮聘之妻乃詣卓門自陳卓俾侍)¶
<pb:KR2k0008_WYG_035-24b>¶
　(者拔刀圍之妻知不免罵曰君羗胡之種毒害天下/猶不足邪皇甫氏文武上才為漢忠臣君其走吏敢)¶
　(行非禮卓乃引車庭中以其頭懸軶鞭朴/交下妻謂持杖者曰速盡為惠遂死車下)倪氏女(後/魏)¶
　(涇州人許嫁彭老生居貧常自荅汲以養父母老生/徃逼之女曰未及成禮何敢擅陵辱不従老生怒而)¶
　(刺之女曰我所以執節自固者正欲奉君耳今反為/君所殺言終而絶老生持女衣服至叔宅叔執以告)¶
　(遂論死詔旌/其墓曰貞女)¶
仙釋朱有(涇州人少竄名五符宋元豐初瀘賊犯塞詔/起秦卒征之軍次資中郡有醮壇山李阿試)¶
　(僊臺有徃來臺上俄二烏飛鳴争食墜地若松肪者/有取食之即䐜脹且渴求池水飲焉遇一道士指松)¶
　(日食此葉可療也忽不見如其言渴遂止自覺心爽/神清有始不知書不飲酒至是高吟劇飲脱五符而)¶
<pb:KR2k0008_WYG_035-25a>¶
　(神/去)¶
　　鞏昌府(東至鳳翔府隴州界五百五十里西至臨/洮府渭源縣界七十五里南至漢中府鳳)¶
　　　(縣界一千三百里北至平凉府固原州界六百/里自府治至京師三千六百二十里至南京三)¶
　　　(千六百/三十里)¶
　　　(糧十五萬/九千石零)¶
建置沿革禹貢雍州之域天文井鬼分野春秋戎羗所¶
　居秦屬隴西郡東漢靈帝時分立南安郡三國魏隴¶
　西郡治襄武南安郡治豲道晉仍舊後魏為隴西南¶
<pb:KR2k0008_WYG_035-25b>¶
　安安陽三郡兼置渭州後周併為南安郡隋廢後復¶
　置隴西郡唐置渭州天寶初改隴西郡寶應後䧟於¶
　吐蕃宋皇祐中以渭州地置古渭寨熈寧中改通逺¶
　軍崇寧中改鞏州金始為鞏昌府元初改鞏昌路本¶
　朝洪武三年改為鞏昌府領州三縣十四¶
　隴西縣(附郭本漢隴西郡之襄武縣唐為隴西縣宋/立古渭寨元祐中復置隴西縣金元仍舊本)¶
　(朝因之編户/三十二里)安定縣(在府城北一百八十里本唐渭/州西市貿馬之所五代時淪於)¶
　(先零宋元豐中始築定西城屬通逺軍金大定中改/為定西縣屬鞏州貞祐中陞為定西州領西安通西)¶
<pb:KR2k0008_WYG_035-26a>¶
　(二縣元省二縣入州後因地震改安/定州本朝改為縣編户一十九里)㑹寧縣(在府城/北二百)¶
　(二十里本隴西郡地後魏置㑹寧縣西魏置㑹州尋/廢後周併廢縣隋復置㑹寧縣屬平凉郡唐于縣置)¶
　(西㑹州後改㑹寧郡又改㑹州金時䧟于河西僑治/會川城名新㑹州又陞西寧縣為州金廢元復置西)¶
　(寜縣以㑹州徙治于此尋省縣入州/本朝改為㑹寧縣編户一十二里)通渭縣(在府城/東北六)¶
　(十里本唐隴西縣地至德初䧟于吐蕃宋置通渭縣/熈寕初廢為寨金復陞為縣屬鞏州元以甘谷雞川)¶
　(二縣省入本朝因/之編户一十六里)漳縣(在府城南七十里漢舊縣隋/屬隴西郡唐䧟於吐蕃宋立)¶
　(鹽川寨後改為鎮金屬鞏州元初併入隴西縣/至元中置漳縣復漢舊名本朝因之編户五里)寧逺¶
　縣(在府城東九十里本唐隴西縣地宋置寧逺寨崇/寧中陞為縣金仍廢為寨元以來逺鎮省入至元)¶
<pb:KR2k0008_WYG_035-26b>¶
　(中陞寨為寧逺縣本朝/因之編户一十四里)伏羗縣(在府城東一百八十/里本冀戎地秦武公)¶
　(伏冀戎置冀縣東漢於此置漢陽郡晉屬天水郡後/魏改當亭縣後周改冀城縣唐改為伏羗縣兼置伏)¶
　(州尋廢州以縣屬秦州宋初為伏羗寨屬清水縣後/為伏羗城屬秦州金廢為寨元復陞為伏羗縣本朝)¶
　(因之編户/一十二里)西和縣(在府城東南四百里本秦臨洮縣/地屬隴西郡漢為宜祿縣地西魏)¶
　(分置長道縣屬天水郡隋屬成州唐廢咸通中復置/屬秦州宋改屬岷州建炎中岷州徙治縣之白石鎮)¶
　(改曰西和州以長道縣為附郭元以長/道縣省入州本朝改州為縣編户七里)成縣(在府城/東南六)¶
　(百里古西戎地戰國時白馬羗居之秦屬隴西郡漢/為武都郡下辦道地東漢晉皆為郡治後魏置仇池)¶
　(郡梁改郡為南秦州西魏改為成州隋改為漢陽郡/唐復改為成州天寶初改同谷郡乾元初復為成州)¶
<pb:KR2k0008_WYG_035-27a>¶
　(後没于吐蕃咸通中仍置成州徙治同谷縣五代梁/改汶州唐復為成州宋因之寶慶初陞同慶府元仍)¶
　(為成州以附郭同谷縣及天水縣/省入本朝改州為縣編户五里)秦州(在府城東三/百里本西戎)¶
　(地周孝王封非子於此秦屬隴西郡漢置天水郡治/平襄東漢改漢陽郡治冀三國魏置秦州晉改漢陽)¶
　(為天水郡治上邽尋廢復置秦州宋齊復為天水郡/隋廢郡為秦州大業初復為天水郡唐復為秦州天)¶
　(寶初改天水郡乾元初復為秦州後移治成紀宋開/禧初為天水軍治天水縣金為鎮逺軍治成紀元復)¶
　(為秦州以成紀縣省入本朝/因之編户三十二里領縣三)秦安縣(在州西北九十/里本宋納甲城)¶
　(金正隆間始置秦安縣屬秦州元以雞/川隴城二縣省入本朝因之編户七里)清水縣(在州/東一)¶
　(百五十里本漢舊縣屬天水郡晉屬畧陽郡後魏分/畧陽置清水郡尋廢隋屬天水郡唐初置邽州於清)¶
<pb:KR2k0008_WYG_035-27b>¶
　(水城尋廢州以縣屬秦州後䧟于吐蕃大中初收復/五代唐移置于上邽鎮宋金仍舊元以治坊縣省入)¶
　(本朝因之/編户八里)禮縣(在州西一百六十里本朝/置為縣編户一十九里)階州(在府/城南)¶
　(八百里戰國白馬氐所居漢武以其地為武都郡後/魏置武都鎮西魏置武階郡又置武州後周為武都)¶
　(郡又改永都郡隋復置武都郡唐復為武州天寶初/改武都郡乾元初復為武州景福初改曰階州宋初)¶
　(𨽻秦鳳路後𨽻利州路元移桞樹城以福津將/利二縣省入本朝因之編户一十三里領縣一)文縣¶
　(在州東二百一十里本古氐羗地漢開西南夷置陰/平道屬廣漢郡晉置陰平郡永嘉末為氐羗所據始)¶
　(置文州隋廢為縣屬武都郡唐復置文州天寶初改/陰平郡乾元初復為文州屬隴右道宋建炎以來屬)¶
　(利州路元屬鞏昌路本朝洪武四年改為文縣屬階/州二十三年省入階州二十八年建文縣守禦軍民)¶
<pb:KR2k0008_WYG_035-28a>¶
　(千户所𨽻陜西都司尋廢/所置縣及今屬編户三里)徽州(在府城東四百八十/里春秋時氐羗所居)¶
　(秦為隴西郡地漢為河池縣屬武都郡晉䧟於氐羗/後魏置廣化郡及縣隋初郡廢以縣屬鳳州仁壽初)¶
　(復名河池縣唐宋因之元於此置南鳳州至元初改/為徽州以河池及永寧縣省入屬鞏昌本朝因之編)¶
　(户一十九/里領縣一)兩當縣(在州東八十里本漢故道縣地屬/武都郡晉元嘉以後䧟於氐後魏)¶
　(置兩當郡及縣因界内兩當水為名隋廢郡以縣屬/鳳州唐因之宋徙治廣鄉鎮元仍舊屬徽州本朝因)¶
　(之編户/五里)¶
郡名隴西(秦/名)天水(漢/名)漢陽(東漢/名)¶
形勝西傾朱圉鳥䑕諸山稱雄(郡/志)天水名郡秦地重鎮¶
<pb:KR2k0008_WYG_035-28b>¶
　(天水/志)用武之國(同谷志成州為郡界秦隴間得/兩界山河之首古為用武之國)土地¶
　險阻(華陽國志武都東接梓潼西/接天水北接始平土地險阻)接壤羗戎通道隴¶
　蜀(宋鄭价知/階州制)背山面池襟帶秦隴(宋成州題名記城/郭之勝背山面池)¶
　(風土之盛/襟帶秦隴)¶
風俗尚存古風(圖經秦國風十篇車鄰美秦仲駟鉄美/㐮公小戎美襄公歴世雖逺軍旅乆戍)¶
　(而婦人言念君子温/其如玉尚存古風)高尚氣力(漢書天水隴西皆迫/近戎狄修習戰備高)¶
　(尚氣力以射獵為生又/云民俗質木不耻冦盜)勤稼穡多畜牧(隋志天水於/古為六郡之)¶
　(地其人性尤質直然尚儉約習仁/義勤於稼穡多畜牧無復冦盗矣)獵野務農(圖/經)習無¶
<pb:KR2k0008_WYG_035-29a>¶
　澆浮(讀書/堂記)其民質朴勁勇(宋成州郡/守題名記)俗於婚葬之儀¶
　多循古制(元/志)¶
山川仁壽山(在府/城南)東山(在府城東一十五/里赤亭水所出)赤觜山(在府/城南)¶
　(二十/里)馬鹿山(在府城南八十里/四圍石崖甚險)西山(在府城西九十/里廣漢水所出)¶
　興原山(在安定縣/東二里)西巖山(在安定縣/西二里)雪山(在會寧縣/北五百里)¶
　(春夏積/雪不消)照城山(在通渭/縣治北)廟山(在通渭縣南二/里上有東嶽廟)玉狼山¶
　(在通渭縣北四十里俗傳/元時嘗有白狼遊此因名)箭筈山(在漳縣西/南三十里)西傾山¶
　(在漳縣西北八十里即/禹貢所謂西傾是也)廣呉山(在寧逺縣西二十里/廣呉堡故城在焉)¶
<pb:KR2k0008_WYG_035-29b>¶
　石門山(在寧遠縣東/北五十里)斗山(在寧逺縣/南七十里)天門山(在伏羗/縣南三)¶
　(里/)朱圉山(在伏羗縣西南三百里即禹/貢所謂朱圉俗名白崖山)大像山(在伏/羗縣)¶
　(西南五里上有石佛像元志大像寺石崖上/有大佛一自山頂至山下一千二百三十丈)錦鏡山¶
　(在伏羗縣/南三十里)石鼓山(在伏羗縣南五十里山有/石鼓不擊自鳴鳴則兵起)祁山(在/西)¶
　(和縣北七里山上有城極嚴固三/國諸葛亮率諸軍攻祁山即此)雞峰山(在西和縣/東北一十)¶
　(五里又云其形/如圭古名圭峰)寶泉山(在西和縣北二/十里上有湫池)崆峒山(在西/和縣)¶
　(南一百二十里寰宇/記在溢樂縣治西)通靈山(在西和縣東南三百餘/里四山環合二水縈流)¶
　(有清泉自巖竇/飛落如玉䋲然)紫金山(有二一在成縣舊成州治所/一在徽州北三十里有水入)¶
<pb:KR2k0008_WYG_035-30a>¶
　(於漢中為/山河堰)鳳凰山(在成縣東南一十里漢世曽有鳳/凰棲其上山有瀑布名迸璣泉唐)¶
　(哥舒翰有題/宛然半巖間)寶井山(在成縣東南一十里宋石洵直/題名記云長慶長始遷於寶井)¶
　(即今/治也)鹿玉山(在成縣東一十里雲徑如線山有獅子/洞洞旁溪中水潄石如玉名曰玉井宋)¶
　(游師雄詩有玉井/響侵獅子洞之句)雞頭山(在成縣西南一十五里狀/如雞首中有龍洞院後有)¶
　(覩佛臺傍有五兄弟山/五峰突起如兄弟然)天井山(在成縣西二十里/有漢耿勲磨崖碑)泥¶
　功山(在成縣西二十里上有泥功廟石像古怪唐趙/鴻詩立石泥翁狀天然詭怪形未嘗私禍福終)¶
　(不費/丹青)兊山(在成縣東廢栗亭縣境堯申命和仲宅西/曰昧谷鄭康成曰西者隴西之西今人謂)¶
　(之兊/山)五仙山(在成縣南三十里山半有洞五相去各/百步嘗有公孫氏五子學仙于此因名)¶
<pb:KR2k0008_WYG_035-30b>¶
　(後又有洞時流出/小圓石如碁子)方山(在成縣東四十里/晉武都氐嘗據此)石船山(在/成)¶
　(縣北四十里/上有龍湫)黒谷山(在成縣北大山喬林跨數郡山/有黒谷闗宋紹興中郡守程俊)¶
　(置/)太祖山(在成縣東南巖巒聳秀林壑邃深下瞰/數州歴歴可辨宋元豐間李宜作記)仇¶
　池山(在成縣西北一百里四面壁立峭絶險固自然/有樓櫓却敵狀上有平地方二十餘里羊腸盤)¶
　(道三十六迴有豐水煮土成鹽唐杜甫詩萬古/仇池穴潜通小有天神魚人不見福地語真傳)天靖¶
　山(在成縣西/北二十里)龜峰山(在秦州東/南四十里)大陽山(在秦州南/五十里)崦¶
　嵫山(在秦州西/五十里)嶓□山(在秦州西南六十里禹貢嶓/□導漾東流為漢上有異草)¶
　(名花骨空若食之令人無子按通典云嶓□山有二/一在天水郡之上邽一在漢中之金牛在天水者西)¶
<pb:KR2k0008_WYG_035-31a>¶
　(漢水之/所出也)麥積山(在秦州東南九十里狀如麥積為秦/地林泉之冠又有豆積山在其中宋)¶
　(李師中詩路入青松翠靄間斜陽倒影下/溪灣此中猿鶴休相笑謝傳東歸自有山)金門山(在/秦)¶
　(州東二百/三十里)岳平山(在秦州西南四百/里上有龍王廟)瓦亭山(在秦州/東北即)¶
　(漢時隗囂使將/軍牛邯所守處)九龍山(在秦安縣東北六十/里九峰相拱故名)邽山(在/清)¶
　(水縣治後寰宇記/云在大潭縣南)寶葢山(在清水縣北/一百五十里)臥龍山(在階/州治)¶
　(北一名北山其在州境/者又有露骨龍拽等山)石雞山(在階州東七十里上/有石雞神廟過東一)¶
　(十里又有/石鶴山)盤堤山(在階州東南七十三里近有盤堤/城元和志晉將鄧艾與蜀將姜維)¶
　(相持於此築/城置茄蘆戌)南山(在文縣南清水江遶其下宋閻蒼/舒詩老夫睡熟青天帳只借南山)¶
<pb:KR2k0008_WYG_035-31b>¶
　(作畫/屏)天牢山(在文縣西北二里相傳即/古羑里也上有羑里城)龍女山(在文/縣西)¶
　(南二里相傳蜀廣政間有郡守夣一女於此山自稱/龍女因名上有慈澤廟宋孫諤詩烟嵐合處日華明)¶
　(龍女山橫擁/郡城謂此)螳蜋山(在文縣東三/里以形似名)龍頭山(在文縣西/七里從故)¶
　(松州党藂山來至當州石/馬水口絶其山如龍頭)鄧至山(在文縣東/二十五里)鐵窟山¶
　(在文縣北/八十里)金珠山(在文縣東寰宇記云武德元年移/州于陰平白馬水東接金珠山即)¶
　(此/)素嶺山(在文縣西其山高聳冬夏積雪因名黒水/源於此元和志云山在故扶州尚安縣西)¶
　(北/)天魏山(在文縣西北一百三/十里舊屬長松縣)壁玉山(在文縣東/二百里)太¶
　白山(在文縣南二百五十餘里其山谷/高深嘗多霜雪春夏不消因名)伶倫山(在徽/州南)¶
<pb:KR2k0008_WYG_035-32a>¶
　(一十里石壁如/舞優狀故名)青泥山(在徽州界唐史瑜詩溪從沮/水流嶓□嶺接青泥入劍天)大夫山¶
　(在兩當縣東南圖經云唐末/郡守滿存移治于此因名)鸑鷟山(在兩當縣東一十五/里古鳳州以此得名)團¶
　巒山(在兩當縣境/山峰聳秀)道士崖(在成縣南五里高亞/雞頭山一名仙巖)醉仙崖(在/成)¶
　(縣南連鳳凰山一名醉仙巖宋魯百能詩高倚青𡨕揖酒/星小崖誰作醉仙形從來天地為衾枕應笑人間有獨醒)¶
　楊家崖(在階州北一百里宋呉玠兄弟繼為大將保蜀於/此為家計寨控扼險阻又素有積粟水泉之利㓂)¶
　(至不/能破)仙家嶺(在秦州東南三十里土中常出/藥丸色黒相傳服之可以療病)木皮嶺(在徽/州西)¶
　(一十里唐杜甫詩首路栗亭西尚想鳳凰村季冬携童稚辛/苦赴蜀門南登木皮嶺艱難不易論始知五嶽外别有他山)¶
　(尊黃巢之亂王鐸置/闗于此以遮秦隴)七佛巖(在成縣南七里上有/古佛士及有香木)滴水巖(在/文)¶
<pb:KR2k0008_WYG_035-32b>¶
　(縣北亂山矗立劃開兩峯如丫髻對/峙有飛泉千尺州人置槽引以給用)游仙巖(在徽州/西舊傳)¶
　(有仙人游/于巖間)觀音洞(在成縣東北兩山/壁立半山有洞)雷洞(在成縣南/一十里龍)¶
　(峽之南半山上宋紹興初金人南侵前樞密都承㫖/郭執中集鄉豪駐守於此虜遣使説誘執中斬其使)¶
　(於/洞)黃蜃洞(在成縣北中有塊石其色/青黃其形夭矯若蜃然)鐘乳洞(在成縣/東北三)¶
　(十五里/産鐘乳)龍洞(在成縣西洞口可容十餘人北有崖直/下三十丈側身縋而上下中有水不涸)¶
　(禱雨/輙應)登真洞(在鸑鷟山乃張果登真之所洞高一丈/深百尺有水自頂注于石盆中宋楊延)¶
　(宗詩修成金骨煉歸真洞鎻遺蹤不記/春野草謾隨青嶺秀開花長對白雲新)飛卬洞(在文/縣西)¶
　(山接天/□湫)上清洞(在文縣北四十里深逺不可/窮石壁上有大觀間留題)棲真洞¶
<pb:KR2k0008_WYG_035-33a>¶
　(在徽州南洞有石榻相/傳嘗有道人出入于此)鐵堂峽(在秦州天水廢縣東/五里峽有石笋青翠)¶
　(長者至丈餘小者可為礪唐杜甫詩峽形藏堂隍壁/色立積鐵謂此郡志蜀漢姜維居此峽有鐵堂庒四)¶
　(山環抱對面有古/塚相傳維祖塋也)屏風峽(在西和縣北四十里宋郭/思作祁山神廟記以屏風)¶
　(峽為正/祁山)飛龍峽(在仇池山下昔氐/楊飛龍據此因名)魚竅峽(在成縣西/二十里有)¶
　(漢武都太守/李翕磨崖頌)花石峽(在階州峽中有石青質黒理其/文有松栢人物溪橋水石山林)¶
　(樓屋日月之/狀可為屏)峰貼峽(在階州西一百二十/里與蕃羗地相接)三都谷(在/秦)¶
　(州境宋曹瑋破斛厮羅十/萬衆于州之三都谷即此)赤谷(在秦州西南七里中/有赤谷川唐杜甫詩)¶
　(晨發赤谷亭/艱險方自兹)雕窠谷(在秦州南麥積山之北舊有隗/囂避暑宫其故基對面有瀑布)¶
<pb:KR2k0008_WYG_035-33b>¶
　(瀉出蒼崖問/亦勝景也)東柯谷(在成縣東南唐杜甫姪佐居此/谷其居後為寺山下有大樹人)¶
　(呼為子美樹甫詩云傳道東柯谷深/藏數十家對門藤蓋瓦暎竹水穿沙)公主谷(在成縣/東北或)¶
　(云後魏宣武時以/為公主湯沐邑)白水江(在西和縣北二里一名白/江後西蕃界東流經武階)¶
　(州下文龍/合嘉陵江)嘉陵江(源出大散闗之西流至鳳州入兩/當徽州又經興利果合州重慶府)¶
　(入于/蜀江)裴公湖(在成縣西南隅唐刺史裴守真所剏荷/花數十畝花桞夾岸為一郡之勝因名)¶
　(湖隄曰雲錦宋李師中詩對面/好峰橫翠幕繞城垂桞拂清連)天水湖(在秦州南七/里其水冬夏)¶
　(無増减天水郡以此得名宋建隆初立宇其上號天/水殿又以水療疾有効改惠應殿蔣之竒詩靈源符)¶
　(國姓麗澤應州名地脉/薰來潤雲根出處清)瓦亭川(在秦州境源出瓦亭/山西南流歴僵人峽)¶
<pb:KR2k0008_WYG_035-34a>¶
　渭水(在府城北五里源出臨洮府渭源/縣禹貢導渭自鳥鼠同穴是也)漳水(在漳縣/南三里)¶
　(自縣西木寨坡發源西北㑹西傾山/水西南會東匝谷水合流東入于渭)東河水(在成縣/治東源)¶
　(出秦州南入龍峽注嘉陵江又有南河水/亦名下辦水出青渠堡會東河水入龍峽)泥陽水(在/成)¶
　(縣東五十里廢栗亭縣境其水自天水谷發源/東南流至泥陽鎮與栗亭水合通入興縣界)六漢¶
　水(在成縣西北六十里源出西和縣境流/經縣之六漢保入翠牛江即西漢水也)洛谷水(在/成)¶
　(縣西八十里洛一作駱唐太和初/詔于駱谷築城廢上祿縣治于此)白水(在文縣城外/源自松州赤)¶
　(磨嶺流下東北流至縣境宋閻蒼舒詩廣深無際燭/鬚眉過者魂驚不敢窺為語世人須具眼誰知此地)¶
　(有天/池)黒水(源出素嶺山水經註云黒水出于羗中/西南經黒水城西南入于白水即此)金¶
<pb:KR2k0008_WYG_035-34b>¶
　珠水(在文縣西五里寰宇記云經松州/東流合大同水口因金珠為名)東維水(寰宇/記云)¶
　(出曲水縣東北卯維谷水經註/云出西北維谷東南入白水)白馬水(寰宇記云出/曲水縣西南)¶
　(曾敬山水經註云出長松/縣西南白馬溪北注白水)太白水(在文縣北/一名羗水)忠義水¶
　(在徽州南/十五里)西漢水(在西和縣西南源出嶓□山西流/與馬池水合有諸葛亮壘壘左右)¶
　(有豐草葢/亮所植也)鹽官水(在西和縣北自秦州舊天水縣界/流入漢地理志隴西亦有鹽官唐)¶
　(因號為/鹽官鎮)清水(在清水縣境/縣因以名)濁水(在西和縣境從長道/縣界穿大潭舊鎮合)¶
　(清水入/階州)叚谷水(在清水縣東南山下蜀將姜維為/鄧艾敗於叚谷星散流離即此)馬¶
　池水(在嶓□山下南流與西漢水合開山圖隴西神/馬山有淵池龍馬所生又名龍淵水昔人嘗於)¶
<pb:KR2k0008_WYG_035-35a>¶
　(此得馬頭/骨長三尺)沮水(在階州境西有角弩谷即蜀/漢將姜維勦五部氐羗之所)紫水(在/階)¶
　(州境漢封璽書用武都紫泥即此水/之泥也又出上品雄黃色如雞冠)兩當水(在兩當/縣境流)¶
　(入故道川又/名故道水)萬丈潭(在成縣東南七里俗傳昔有黒/龍自潭飛出唐杜甫詩青溪合)¶
　(𡨕漠神物有顯晦龍依積水/蟠窟壓萬丈内一名鳳凰潭)黃龍潭(在成縣西二十/里潭深莫測其)¶
　(際有東漢武都太守李翕磨崖/記縣西八十里又名白龍潭)八角潭(在徽州境上/有樓八角故)¶
　(名/)琵琶洲(在兩當縣南三/十里人跡罕到)枉渚(在兩當縣境渚斜曲/而不直故謂枉渚唐)¶
　(杜甫詩鵾雞號枉/渚日色傍阡陌)碧雲溪(在兩當/縣治北)孝亷溪(在兩當/縣東)六¶
　泉(在府城東南五里乞伏國仁率/騎兵襲鮮卑三部于六泉即此)馬跑泉(在秦州東/四十里唐)¶
<pb:KR2k0008_WYG_035-35b>¶
　(尉遲敬德與蕃將金牙戰士卒罷敬德馬忽跑出泉/三軍飲足宋游師雄愛其清潔宜茶因與葉康直詩)¶
　(清甘一𣲖古祠邊昨日親烹小鳳團/却恨竟陵無品目煩君精鍳為當㸔)十九泉(在成縣/南唐杜)¶
　(甫詩近接西南/地長懷十九泉)玉繩泉(在飛龍峽之下萬丈潭之旁/宋喻陟詩萬丈潭邊萬丈山)¶
　(山根一竇落飛泉玉繩自我/題巖石留作人間美事傳)龍馬泉(在西和縣境源/出廢大潭縣西)¶
　(北平地長老相傳每春夜牧馬飲此泉自然懷駒初/無毛色以氊褁之經數月生毛不三歲與大宛馬同)¶
　九龍泉(在西和縣長道廢縣西三里四時/湛然雖水旱未嘗損夏凉冬温)温泉(在清/水縣)¶
　(東二十里倚東山之麓有湧泉二脉/其上泉甚温下泉極熱俗號小驪山)藥水泉(在成縣/東四里)¶
　(相傳人有病/飲之多愈)金泉(在成縣東郭外有泉出洞穴中清/澈甘寒深二丈相傳昔人曽于此)¶
<pb:KR2k0008_WYG_035-36a>¶
　(得金/因名)瀑布泉(在文縣北一十/五里滴水洞)𤣥真洞泉(在徽州南一/十五里歲旱)¶
　(禱之/輒雨)靈應泉(在兩當縣東南七里一名旱澇泉自/石眼中流出有宋人夏世昌碑記)龍¶
　池(在徽州西南二十里/漢郡國志天池即此)河池(在徽/州境)靈湫池(在府城東/南三十里)¶
　聖母池(在府城西南五/十里禱雨多應)天池(在文縣西北一百六十/里一名大□湫合衆山)¶
　(凹為大壑環一百五十里水積其中/不見畔岸其傍有陽湯廟禱雨輒應)西池(在文縣西/宋王敏仲)¶
　(詩一村烟樹喚秋色/十里江華浮雪香)¶
土産鐵(寧逺/縣出)麝(隴西/縣出)熊　麂　狨(文縣/出)鹽(西和縣東北/八十里有井)¶
　(煮水/成鹽)杉木(文縣/出)當歸(秦州/出)防風(會寧/縣出)雄黃(階州/出)芎藭¶
<pb:KR2k0008_WYG_035-36b>¶
　(秦州/出)天門冬　麥門冬(文縣/出)羚羊角(階州/出)¶
公署鞏昌衞(在府治北本元總帥府/本朝洪武三年建為衞)秦州衞(在州治東/洪武十五)¶
　(年/建)禮店守禦前千户所(在秦州西南二百/二十里洪武中建)階州守禦¶
　右千户所(在州治西洪武四/年建俱𨽻秦州衞)¶
學校鞏昌府學(在府治東元建本/朝洪武中重脩)秦州學(在州治西南/元建本朝洪)¶
　(武四年/重脩)階州學(在州治西元建本/朝正統間重脩)徽州學(在州治東/元建本朝)¶
　(洪武間/重脩)隴西縣學(在縣北門外/洪武四年建)安定縣學(在縣治西/元建本朝)¶
　(洪武間/重脩)㑹寧縣學(在縣治西元建本/朝正統四年重脩)通渭縣學(在縣/治西)¶
<pb:KR2k0008_WYG_035-37a>¶
　(洪武六/年建)漳縣學(在縣治東北元建本/朝洪武四年重脩)寧遠縣學(在縣/治東)¶
　(元至元中建本朝/正統十三年重脩)伏羗縣學(在縣治東南元至正中/始建本朝洪武六年重)¶
　(脩/)西和縣學(在縣治西北元建本朝/洪武二十六年重脩)成縣學(在縣治/西宋元)¶
　(豐中建本朝洪/武七年重脩)秦安縣學(在縣治東南元至元中始/建本朝洪武四年重脩)¶
　清水縣學(在縣治西北/洪武四年建)禮縣學(在縣治東/成化間建)文縣學(在/縣)¶
　(治西南洪/武中建)兩當縣學(在縣治東元建本/朝洪武七年重脩)¶
宫室威遠樓(在府治/東宋建)八景樓(在成縣裴公湖側八景取/仇池子美祠鳳凰臺醉仙)¶
　(巖仙人龕鹿玉山泥功山裴公湖也宋游師雄詩行/盡秦川路誰如此一州半湖無盡藏八景最高樓張)¶
<pb:KR2k0008_WYG_035-37b>¶
　(舜民詩八景更從何處/覔一湖惟有此樓高)清暉樓(在舊文州宋/張覺民有賦)石皷閣¶
　(在階/州)邀月閣(在成縣舊州治又有招/仙發興二閣皆宋時建)讀書堂(在府治/東宋建)¶
　雄武堂(在秦州東三里宋/呉璘嘗于此發軍)雙梧堂(在成縣/舊郡治)帥正堂(在/舊)¶
　(天水軍/治宋建)德惠堂(在成縣/舊州治)湖山堂(在成縣裴公湖/雲錦堤上唐建)文化¶
　堂(在舊文州治又有平理來逺翠/葢囿山仰高五堂皆宋時建)安静堂(在舊文州/設㕔後宋)¶
　(吕凝之詩峽束秋空一線青萬山深處見/官㕔此堂虚曠無餘物四面齊開碧玉屏)三山堂(在/舊)¶
　(文州通判㕔内/有石筍最佳)坐嘯堂(在舊文州治吕凝之詩使君/坐嘯無餘事楊桞隂平放早)¶
　(衙/)玩芳亭(在秦州其間池沼間雜花木/叢茂遊者覽之無窮故名)得要亭(在文/縣東)¶
<pb:KR2k0008_WYG_035-38a>¶
　(一十里吕凝之詩人在江山窟裏居江山雖好/不闗渠使君獨具登樓眼亭上江山畫不如)畫卦¶
　臺(在秦州西北三十里相傳伏羲/畫卦於此又陳州亦有八卦壇)昇仙臺(在秦州西/南一十五)¶
　(里大霄觀世傳老子於此昇仙宋蔣之竒詩主臺猶/在碧山層想像真仙為勉登况是仙風乆傾挹何當)¶
　(騎鹿共/飛昇)進馬臺(在秦州東三十里宋太平廣記漢武/帝元鼎初西巡至赤砂驛羗氐有千)¶
　(里馬築臺拜/表以進因名)鳳凰臺(在成縣鳳凰山漢時嘗有鳳棲/於此因名唐杜甫詩亭亭鳳凰)¶
　(臺北對西康州西伯/今寂寞鳳聲亦悠悠)¶
關梁石榴關(在秦州南九十里又南一十/里有現子闗對隴州呉山路)大震關(在清/水縣)¶
　(東五/十里)玉壘關(在文縣東一/百二十里)熟羊寨(在府城北四十/里宋熈寧中置)通¶
<pb:KR2k0008_WYG_035-38b>¶
　安寨(在㑹寧/縣境)栢關寨(在西和/縣城内)定西寨(在秦州西北/宋置領六堡)三¶
　陽寨(在秦州北四十/里領十四堡)鐵爐寨(在文縣南/四十里)陰平寨(在文/縣西)¶
　(八十里又西有鎮羗寨/又西南有哈南壩寨)臨江寨(在文縣北一/百二十里)三坌堡¶
　(在府城北二十/里宋熈寧中置)鐵城堡(在西和縣東十八里縣西十/里又有穀藏堡俱宋熈寧中)¶
　(置/)白環堡(在成縣北二百一十里宋紹興間/置後廢過南十里又有上店堡)皂郊堡¶
　(在秦州西南/三十里宋置)古渭橋(在府治/北三里)惠民橋(在安定/縣治東)鳳凰橋¶
　(在漳縣西/四十里)西寧橋(在㑹寧縣東/二十五里)東阿谷橋(在秦州東/五十里)¶
　陰平橋(在文縣治南宋閻蒼舒詩魚貫/嬴師堪坐練爾時可嘆蜀無人)新關橋(在文/縣西)¶
<pb:KR2k0008_WYG_035-39a>¶
　(八十/里)保安橋(在文縣境宋鮮于侁詩卑谷山/中峰似劍保安橋下水如雷)孝亷橋¶
　(在徽州/治東)環碧橋(在徽州/治北)臨江渡(在文縣北一/百二十里)¶
寺觀萬壽寺(在府治東北元大德中/建本朝洪武中重建)崇福寺(在安定/縣治南)報¶
　恩寺(在㑹寧縣南三里又通渭/伏羗二縣俱有報恩寺)寶泉寺(在漳縣/治西)興教¶
　寺(在成縣/治西北)㑹福寺(在秦州西二里已上/五寺俱洪武中建)崇寧寺(在秦/州東)¶
　(北山上漢隗囂故居後建為寺唐/杜甫詩秦州城北寺勝跡隗囂官)瑞應寺(在麥積山/上初名石)¶
　(巖後秦姚興重脩有隋塔記存焉杜甫詩野寺殘/僧少山園細路高麝香眠石竹鸚鵡啄金桃謂此)大¶
　佛峽寺(在寧逺縣東/北五十里)興谷寺(在秦安縣/治東北)安國寺(在清/水縣)¶
<pb:KR2k0008_WYG_035-39b>¶
　(治東/南)清凉寺(在階州西/北二里)普覺寺(在文縣北八十/里永樂中建)觀音¶
　寺(在徽/州西)法林寺(在兩當縣治西已上/二寺俱洪武中建)聖壽院(在寕逺/縣治南)¶
　(洪武/中建)萬壽觀(在府治南元建本/朝洪武中重脩)𤣥都觀(在寧逺/縣治南)玉泉¶
　觀(在秦州西北二/里俱洪武中建)栢林觀(在秦州東七十里相傳老/子嘗駐此後人因建觀焉)¶
　玊皇觀(在文縣北/洪武中建)集休觀(在兩當縣東二十里登真/洞旁宋建内有碧桃軒朝)¶
　(陽/亭)¶
祠廟女媧廟(在秦州北/四十里)漢高祖廟(在秦州東五/里隗囂建)漢武帝¶
　廟(在秦州東二十里平蘭嶺有唐開元/中祠堂碣云武帝幸隴西嘗憇斯地)唐公廟(在鳯/凰山)¶
<pb:KR2k0008_WYG_035-40a>¶
　(唐髙祖成紀人祖虎為後周柱國進封唐公高祖/得天下從隴州刺史之請為虎立廟宋建炎初廢)尉¶
　遲敬德廟(在馬跑泉側其水有灌田/之利民德之故立為廟)杜甫祠(在秦州/廢天水)¶
　(縣/)文王祠(在舊文州治後石臺上唐時/被災宋時移建南園之西)忠烈廟(在成/縣宋)¶
　(建炎中建熈河副總管劉惟輔為/金人所執死節詔立廟號忠烈)旌忠廟(在西和縣/宋隆興間)¶
　(金人䧟環州環慶路統制彊霓及其弟統領/震皆不屈而死詔贈觀察使立廟賜今額)¶
陵墓伏羲陵(在秦州北四十里世傳三陽寨媧牛堡有/伏羲陵舊有碑斷裂按史記庖犧氏風姓)¶
　(母曰華胥履大人跡於雷/澤而生庖犧氏於成紀)秦文公墓(在麥積山下秦/嶺史記秦文公)¶
　(寕公皆葬於西山徐廣引皇甫/謐云今隴西西縣葢此地也)紀信墓(在秦州北門/唐人詩紀信)¶
<pb:KR2k0008_WYG_035-40b>¶
　(生降為沛公草荒古塚臥秋風不知青/史縁何事却道蕭何第一功墓側有廟)李廣墓(在秦/州南)¶
　(二里近/墓有宅)和太尉墓(在文縣西大渡壩太尉名文唐興/德軍節度使文州馬歩軍都虞侯)¶
　(大中間/卒葬此)楊難當墓(在成縣西四十里又有祠在廢/栗亭縣西一里名楊將軍廟)楊¶
　政墓(在成縣東政原州人仕宋累官至/太尉左右呉玠兄弟保全川蜀)汪世顯墓(在/漳)¶
　(縣東南/三里)¶
古蹟襄武城(在府城東南五里漢縣屬隴西郡晉隴/西郡治此隋因之唐為渭州治所宋廢)仇¶
　池城(在西和縣南仇池山戰國為白馬氐羗國晉時/楊難當三世據此後魏於此置仇池郡舊志仇)¶
　(池城天生斗絶壁立千仞石角外向如雉堞/然惟有一門可通上有田百頃泉九十九眼)白石鎮¶
<pb:KR2k0008_WYG_035-41a>¶
　城(在西和縣西五里漢惠帝三年隕石綿諸道乃名/白石唐宣宗時始築城宋郭思詩落星一石幾千)¶
　(年門外行/人扣漢川)漳縣故城(在漳縣西南五/里鹽川鎮是也)鹽官城(在西和/縣東三)¶
　(十里去嶓□西四十里有鹽井/水與岸齊鹽極甘美食之破氣)顯親城(在秦州東南/漢置顯親縣)¶
　永寧城(在伏羗縣西四十/里宋置縣元省)西寧城(在會寧縣東二十/五里城有三俗呼)¶
　(西寧連城金西/寧州以此為名)羑里城(在天牢山上舊有城徐矩詩/文州古羑里孤城何巍巍逺)¶
　(居極邊地萬山走參差土瘠民甚貧豐年恒苦饑羣/蕃繞四面錯處如布棊西園及桞園為州西藩籬一)¶
　(十四隘口𦂳/與番相持)安昌城(在文縣東北三十三里西/魏廢帝立寧州脩築故城)盧北¶
　城(在廢長松縣東五十一里/西魏置盧北郡隋初郡廢)鄧艾城(在文縣東七里/魏鄧艾由陰平)¶
<pb:KR2k0008_WYG_035-41b>¶
　(道伐蜀盖/此時所築)姜維城(在文縣東七里蜀姜維/於此築城與鄧艾相守)獂道廢縣¶
　(在府城東一十五里漢置屬天/水郡東漢南安郡治此隋廢)成紀廢縣(在秦州伏/羲氏所生)¶
　(之地漢置縣屬天水郡晉以/後皆因之本朝省入秦州)上邽廢縣(在秦州境漢/置屬隴西郡)¶
　(晉天水郡治此/隋因之唐廢)盤隄廢縣(在階州舊治南一百三十/五里本晉鄧艾與姜維相)¶
　(持所築茄蘆戍後魏置南/五部縣後改名盤堤唐廢)河池廢縣(在徽州本漢舊/縣屬武都郡晉)¶
　(廢後魏置廣化縣隋復漢名唐屬鳳州/宋紹興初宣撫司治此元省入徽州)大潭廢縣(在/西)¶
　(和縣東南三百里西魏置潭水郡隋為潭水/縣宋初改大潭縣熈寧中屬岷州後兵廢)長道廢¶
　縣(在西和縣後魏分上祿縣置隋改曰長道唐天/寶末廢後復置宋屬岷州後為西和州附郭)將¶
<pb:KR2k0008_WYG_035-42a>¶
　利廢縣(在階州北三百一十里本後魏石門縣西魏/改安育後周又改今名唐武州治於此元廢)¶
　福津廢縣(在階州東七十里本後魏覆津縣屬武階/郡隋屬武州唐改曰福津為武州治元移)¶
　(階州治此/併縣入焉)廢扶州(在文縣西魏置鄧州後改寧州唐/初為扶州大厯中廢為鎮以屬文)¶
　(州元領同昌帖夷尚/安鉗川四縣俱廢)廢文州(在文縣内後周置文州/治陰平郡隋初郡廢煬)¶
　(帝時州廢唐復置德宗時以舊城在平地遂/移於故城東四里高原上即今縣城是也)天水廢¶
　縣(在成縣北二百二十里去秦州七十/里唐置縣後廢宋復置元併入成州)上祿廢縣(在/成)¶
　(縣西一百二十里漢置屬武都郡東晉/屬仇池郡隋初為蒼泉縣後改上祿)栗亭廢縣(在/成)¶
　(縣東五十里本後魏蘭蒼縣地五代唐時置栗/亭縣屬成州宋因之元以縣置金洋州後並廢)廢長¶
<pb:KR2k0008_WYG_035-42b>¶
　松縣(在文縣西一百里本西魏建昌縣屬/盧北郡隋屬文州唐省入曲水縣)廢曲水縣¶
　(在文縣内本漢之陰平道西魏置縣屬文州唐以/為文州治在南白二江之曲因名今為千户所治)秦¶
　亭(在秦州境舊志云秦亭秦國始封/之邑今天水郡有秦亭秦谷是也)諸葛壘(在秦州/東二里)¶
　(俗謂下募城傍有司馬懿壘俗謂上募城魏/大和中諸葛亮攻天水詔懿拒之此其壘也)南北岈¶
　(在長道縣今西和縣也二岈有萬餘家諸葛亮表言/祁山去沮五百里有人萬户瞻其丘墟信為殷矣即)¶
　(此/)石營(漢姜維出石營經/董亭圍南安即此)鄼公營(在西和縣西南三/里唐行軍元帥鄼)¶
　(國公竇軌討薛舉/餘黨嘗營於此)西安鎮(在成縣唐杜甫詩/驅車石龕下即此)龍門鎮¶
　(在成縣東唐杜甫詩石門雲雷/隘古鎮峰巒集後改府城鎮)陰平道(同谷志云秦/蜀出入兵之)¶
<pb:KR2k0008_WYG_035-43a>¶
　(路又有陰平道今為蜀門户鍾會伐蜀姜維請備陰/平後主不從故及於難今麻闗谷口有鄧艾姜維故)¶
　(城宋孫諤詩陰平徃事渺/難論表裏山河儼獨存)兩當驛(在兩當縣宋趙抃/詩里數三千七百)¶
　(餘兩當冬/夜冨中途)虎穴(在成縣西唐杜甫詩停/騎龍潭雲回首虎崖石)木門(在秦州/西南九)¶
　(十里魏張郃追諸葛/亮于此中飛矢死)犀牛社(在階州北二百六十/里有犀牛江廟在焉)脩¶
　經閣碑(在鳳凰山後唐天復中天雄軍指揮使/知成州李彦琛脩經閣碑判官韋汶撰)玉枕¶
　(在文縣山有石狀如玉枕在巉巖壁間人跡所不能/到但可望見而已有驛曰玉枕驛宋鮮于侁詩羣岡)¶
　(聳秀抱孤峰一枕依稀玉色同織/女不知機石墜嫦娥翻覺海蟾空)金窟(在麻倉與昭/化縣接界其)¶
　(窟如井取之甚難鮮于侁詩云碧峰環合大江潯土/脉旁穿百尺深又云三時不勉良農事萬死空堅厚)¶
<pb:KR2k0008_WYG_035-43b>¶
　(利/心)趙充國宅(在清水縣北二里東/漢建安中建為寺)姜維宅(在鐵堂峽/今有墳墓)¶
　(子孫居之前人詩亂山三處一茅廬元是姜公/舊隠居惟有鐵堂空峽在六韜留與子孫無)呉郁¶
　宅(在兩當縣西南唐杜甫與呉十侍御江上宅詩寒/城朝烟淡山谷落葉赤陰風千里來吹汝江上宅)¶
　杜甫故宅(在成縣飛龍峽之東唐天寶間甫避難居/此甫詩徘徊虎穴上面勢龍泓頭是也)¶
　地網(在秦州西南舊天水長道二縣近邊地勢平衍/騎兵縱橫無礙宋宣撫使呉璘乃創地網於平)¶
　(田間縱橫鑿為渠每渠濶八尺深丈餘連綿/不斷如網其後金人來犯騎馬始不得肆)雲下田¶
　(輿地紀勝郡有耕天村其田之良者曰雲下田宋鮮/于侁詩行行未省見平川雲下誰知别有田山聚邑)¶
　(居能習險人愁/粒食自耕天)¶
<pb:KR2k0008_WYG_035-44a>¶
名宦漢爰盎(隴西都尉仁愛/士卒皆争為死)馮野王(隴西太守/治行甚高)公孫述¶
　(哀帝時為清水長太守以其能使/兼攝五縣政事脩理姦盜不發)馬援(隴西太守引/兵擊破先零)¶
　(羗於/臨洮)孔奮(建武中武都太守為政明斷/甄善疾非郡中穪其清平)虞詡(武都太/守初去)¶
　(日夜進道令吏士各作兩竈日増倍之以示强羗不/敢逼乃大破叛羗郡遂以安開漕船道水運通利初)¶
　(到郡户纔盈萬詡招/還流散増至四萬户)李翕(武都太守開西陜/及天井道有政績)亷范(武/都)¶
　(太守隨俗化/導各得其宜)龎參(漢陽太守抑彊助/弱以惠牧得民)种暠(漢陽太守/化行羗胡)¶
　(禁止侵掠/甚得民心)傅爕(漢陽太守善䘏人叛羗懷其恩化並/來降附乃廣開屯田列置四十餘營)¶
　葢勲(漢陽太守時人饑相食勲調穀廪乏/先出家糧以率衆存活者千餘人)南北朝裴¶
<pb:KR2k0008_WYG_035-44b>¶
　方明(楊難當冦漢中梁南秦二州刺史劉道真破之/文帝又遣方明討之大㨗乃以道真為雍州刺)¶
　(史方明為梁南/秦二州刺史)張彞(魏秦州刺史務尚典式考訪故/事羽儀赫然可觀羗夏畏服憚)¶
　(其威整一方肅/静號為良牧)邢巒(魏持節梁秦二州刺史開地定/境東西七百南北千里獲郡十)¶
　(四二部䕶軍/及諸縣戍)獨孤信(周隴右大都督秦州刺史在州/事無壅滯示以禮教勸以耕桑)¶
　(數年之中公私富實/流人願附者數萬家)唐裴守真(成州刺史其政不/務威嚴吏民懷之)五¶
　代郭瓊(唐階州刺史時蜀人屢冦/瓊徙城保險民乃無患)王𢎞贄(漢階州刺/史到任添)¶
　(户三千餘復請置將/利福津二邑詔褒之)焦繼勲(周秦州觀察使推恩信/設方畧以招誘諸部酋)¶
　(長相率奉牛酒/請盟邊境以安)宋宋璫(太宗時知秦州有善政擢陜/西轉運使代以韋亶未幾亶)¶
<pb:KR2k0008_WYG_035-45a>¶
　(坐事命璫再知州事/安集諸戎部内清肅)田况(知秦州以威惠守邊羗人/不敢近塞吏畏民信治最)¶
　(著/聞)曹瑋(知秦州有德澤于民秦人請立碑紀功弟/琮亦知秦州以恩信懷生羗多請内屬)張¶
　整(利文州都巡檢使邊夷歲鈔省地吏習/不與校整密募死士時其來掩擊幾盡)呉元載(太/宗)¶
　(時知秦州民李益者恣橫害/民奏捕誅之民皆飯僧相慶)馬知節(咸平初知秦州/嘗質羗酋子弟)¶
　(二十餘人踰二紀矣知節曰羗亦人爾豈/不懷歸悉遣之羗懷其德訖終更不犯塞)劉熈古(知/秦)¶
　(州州接蕃部多冦患熈古諭以朝廷/恩信取酋豪子弟為質邊鄙以寧)高防(知秦州州/與夏人雜)¶
　(處罔知教養防齊/之以刑舊俗稍革)雷有終(知秦州契丹入冦真宗幸/澶淵有終入援威聲大振)¶
　(既而契丹脩/好命還州)李及(知秦州為人詳厚將吏頗易之㑹/有禁卒犯法吏執以來及方坐觀)¶
<pb:KR2k0008_WYG_035-45b>¶
　(書召前畧問其人服罪亟命斬/之觀書如故於是將吏驚服)王隨(知秦州秦卒有/負罪逃入蕃部)¶
　(者戎人輒奴畜之小不如意復執出求賞前此坐/法當死隨下令能自歸者免死由是多來歸者)温¶
　仲舒(知秦州先是羗戎為民患仲舒諭其酋以/威信諸部獻地内屬民感其惠畫像祠之)梁適¶
　(知秦州古渭初建砦間為屬羗所鈔益兵拒守羗復/驚疑適召諭其種罷所益兵羗不為患秦人為立生)¶
　(祠/)吕公綽(知秦州安逺砦古渭諸羗來獻地公綽曰/天下之大豈利尺寸地却之弓箭手馬多)¶
　(闕公綽諭諸砦户凡十丁為/社秋成募出金帛市馬給之)宇文之邵(曲水令轉運以/輕縑高其價使)¶
　(縣鬻於民之卲言縣地狹人貧歲歉饑羗夷數/入冦不可復用之以求利咈轉運意遂乞致仕)張方¶
　平(帥秦州諜告夏人將壓境方平料/簡士馬聲言出塞已而冦不至)吕公孺(知秦州/為政亷)¶
<pb:KR2k0008_WYG_035-46a>¶
　(明内侍李憲以詔出兵欲盡駐原渭/公孺不可與憲相諭奏坐徙相州)吕公弼(以宣徽/使判秦)¶
　(州羗董氊輙治書稱勅公弼郤之曰/藩臣安得妄稱勅董氊自是不復敢)唐肅(秦州司理/叅軍有商)¶
　(人寓逆旅而同宿者殺之亡去血沾商人衣為捕吏/所執州趣具獄肅探知其寃持之後數月得殺人者)¶
　李公璹(知階州郡東北隅河水為害公璹命鑿山/囬河俾入于江由是水不為害郡人稱之)家¶
　愿(通判文州郡守鄭行純憑内使勢自恣罷蕃夷互/市啟邊隙愿争之不從徑下令復其舊守怒交章)¶
　(互奏俱報罷而愿以曽/入黨籍謫英州酒稅)韓琦(知秦州兼秦鳳路經略/招討使増廣州城招集)¶
　(屬户厲兵待賊訖/琦去賊不敢入冦)薛奎(知秦州州宿重兵經費常不/足奎務為儉約教民水耕謹)¶
　(商算歲中積芻粟數十萬徙知益州/秦民與夷落數千人列奎治狀請留)尹洙(通判秦州/韓琦薦其)¶
<pb:KR2k0008_WYG_035-46b>¶
　(材可用詔加/直集賢院)文彦博(知秦州在邊二年有/威名夏人不敢犯塞)王拱辰(秦/州)¶
　(帥威惠並用羗人/信服不敢擾邊)余靖(知秦州有操略條教精/明未踰年以治最聞)李參¶
　(知秦州蕃酋藥家族作亂討平之居鎮閲歲未嘗以/邊事聞英宗使問故對曰將在邊期於無事不敢妄)¶
　(以㓂貽/主憂)馬仲甫(知秦州得箄栗城故址自雞川砦築/堡北抵南谷環數百里為内地詔賜)¶
　(名甘/谷堡)張詵(知秦州前此將吏貪功多從羗地獵射因/起邊患詵至申令毋得犯得一人斬諸境)¶
　(上羣羗/感悅)蔡抗(通判秦州居官清約家人有/得龍鬚席為臥具者斥還之)蒲卣(通判/文州)¶
　(有獻議者欲開文州徑路達陜西卣言異時鬼章欲/從此窺蜀為其阻隘而止夏人志此乆矣可為之通)¶
　(乎議/遂塞)工博文(知秦州初沿邊軍民逃入蕃部有能擒/至者得重賞由是間有自歸而為舊部)¶
<pb:KR2k0008_WYG_035-47a>¶
　(所得者亦皆執以坐斬博文乃遣人宻持/信紙徃招至則貸其死由是自歸者衆)吕大忠(知/秦)¶
　(州時郡糴民粟豪家因之制操縱之柄大忠選僚宷/自旦入倉雖斗升亦受不使有壅閼民喜争運粟於)¶
　(倉弟大防亦知秦州大/鈞秦州右司理叅軍)謝良佐(秦州教授州守吕大/忠每過之聽講論語)¶
　(必正襟歛容曰聖人言/行在焉吾不敢不肅)錢明逸(知秦州講明武備䆒/心民政吏民懷服)¶
　李師中(知秦州前此多屯重兵於境師中簡善守者/列塞上而使善戰者中居約束既熟常以取)¶
　(勝/)葉康直(神宗時知秦州夏人侵甘谷康直戒諸/將設伏以待殱其二酋自是不敢犯塞)孫¶
　永(知秦州王韶以布衣入幕府建取熈河策永/折之曰邊陲方安静無故騷動恐變生不測)蘇寀¶
　(利路轉運使文州歲市羗馬羗轉買蜀貨猾駔上下/物價肆為姦漁宷議置折博務平貨直以易馬宿弊)¶
<pb:KR2k0008_WYG_035-47b>¶
　(頓/絶)蔡延慶(秦鳳路都轉運使王韶進兵河州賊邀其/歸路延慶救觧之㑹上元觀燈賊伏兵北)¶
　(闕下遣使偽請内屬延慶/知之斬首以狥伏兵遁去)姚祐(知秦州或請調熈河/弓箭士徙邊以省更)¶
　(戍祐謂人情懷土重遷丐以二年為更/發之期滿歲樂業而願留者乃聽從之)何常(知秦州/諜告夏)¶
　(人多築堡柵朝議出兵牽制常言羗人生長射獵今/困於版築違所長用所短可拱手以待其敵也從之)¶
　种師道(權知同谷縣縣吏有田訟彌二年不决師道/繙閲案牘其所訟止毋及兄而已師道又引)¶
　(吏詰曰母兄法可/訟乎吏叩頭服罪)趙鼎(徽宗時調兩當尉自初/仕有大志後為名相)王淵¶
　(知鞏州寧逺砦諸羗入冦經畧司討之表淵總領/岷山蕃兵將城澤州羗衆來争淵奮擊大破之)劉¶
　宥(知天水縣後致仕而金騎犯天水木門掠宥行槖/禮其誥命曰隨我去官北朝宥罵曰我為南朝鬼)¶
<pb:KR2k0008_WYG_035-48a>¶
　(不為敵國/官遂遇害)劉韐(知隴城縣有亷稱子子羽叅議張/浚軍事駐秦州有方畧及富平之)¶
　(敗復單騎至/秦召諸亡將)張浚(紹興初以川陜宣撫等使置幕府/於秦川至即出行闗陜訪問風俗)¶
　(罷斥姦贓以搜/攬豪傑為先務)呉璘(以秦鳳路經畧安撫使知秦州/常以疊陣法敗敵雖和議方堅)¶
　(而治軍經武/常如敵至)陳寅(紹定初知西和州元兵圍城寅率/民兵晝夜苦戰城䧟妻子先死寅)¶
　(亦伏劍而死賓客同/死者二十有八人)劉銳(知文州嘉熈初元兵至銳/與通判趙汝曏相誓死守)¶
　(更迭出戰被圍旬有五日汲道絶兵民水不入口者/半月卒無叛志城䧟汝曏被執以死銳先殺其妻父)¶
　(子三人登文/王臺自刎死)賈子坤(西和州推官攝通判闗外被兵/子坤與郡守陳寅誓死守城城)¶
　(䧟子坤朝服與其/家十二口死之)劉祿(文州守將䝉古按竺邇破宕/昌殘階州攻文州祿固守數)¶
<pb:KR2k0008_WYG_035-48b>¶
　(月不可䝉古諜知城中無井乃奪/其汲道率勇士梯城城破祿死之)金愛申(定西州刺/史有治蹟)¶
　本朝楊忠(洪武初為秦州知州守已愛/民政聲著聞尋陞臨洮知府)徐矩(洪武初/文縣知)¶
　(縣存心愛民嘗作詩云願天賜豐年稍/蘇民力疲常禦蕃邊静安居樂雍熈)陳敏(洪武中/知鞏昌)¶
　(府亷能勤慎政無/過舉吏民恱服)李貴(永樂初知伏羗縣在任公勤/人不敢干以私尋陞吏部考)¶
　(功司/主事)解原(永樂初任階州知州孜孜勸/民生理奉公守法民皆感慕)張璞(永樂中/為徽州)¶
　(同知盡心撫字未/嘗少倦民感其惠)孫亶(永樂中知鞏昌府仁恕端恪/役均刑省吏民畏愛宣德初)¶
　(官滿當去民上章乞/留復任政績益著)王澤(永樂初知㑹寧縣公勤愛/民邑人稱頌至今不忘)¶
流寓杜甫(襄陽人唐天寶末為華州司功屬闗輔饑亂/乃棄官之秦州寓居成州同谷負薪採橡栗)¶
<pb:KR2k0008_WYG_035-49a>¶
　(以自給不盈/月遂入蜀)趙翺(唐長安人徙居天水母沒廬墓刺/血以寫佛書及父沒益毁瘠後翺)¶
　(死子光遠毁瘠如/其父詔表其門墓)文彦博(宋汾州人微時嘗客兩當/縣富民郇氏之館教授生)¶
　(徒/)李彦仙(寧州人徙鞏州宋建炎中金人䧟陜州彦/仙復之授寧州觀察使守陜再踰年大小)¶
　(二百戰金人不得西彦仙以信義治陜與其/下同甘苦故士樂為用至城䧟民無貳心)¶
人物周石作蜀(成紀人孔子弟子唐贈/石邑伯宋封成紀侯)漢紀信(成紀人/項羽圍)¶
　(漢王於榮陽急信請誑楚乃乗王車出東門日食盡/漢王出降楚皆之城東觀漢王乃得出西門去羽燒)¶
　(殺/信)李廣(隴西成紀人其先李信秦時為將廣世受射/文帝時擊匈奴以功為散騎常侍數從獵格)¶
　(殺猛獸文帝曰惜廣不逢時當高祖世萬户侯何足/道哉歴上谷隴西北地鴈門雲中太守武帝時為北)¶
<pb:KR2k0008_WYG_035-49b>¶
　(平太守匈奴畏之號飛將軍從弟蔡及三/子曰當户曰叔曰敢皆為郎孫陵亦為將)趙充國(隴/西)¶
　(上邽人良家子善騎射沉勇有方畧武帝朝拜中郎/將車騎將軍與霍光定冊立宣帝又屯金城討平西)¶
　(羗封營平侯卒年八十六諡/曰壯侯成帝時圖形麒麟閣)叚㑹宗(天水上邽人好/大節竟寧中以)¶
　(杜陵令舉為西域都䕶騎都尉西域諸羗伏其威信/後遣入烏孫安輯其國賜爵闗内侯未幾以疾卒諸)¶
　(羗為發䘮/立祠焉)隗囂(天水成紀人季父崔素豪俠聞王莾/兵敗謀起兵應漢咸謂囂素有名好)¶
　(經書共推為上將軍稱漢復元年據天水更始敗士/大夫皆歸囂囂素謙恭下士由此名震西州建武初)¶
　(鄧禹承制以囂為西州大將軍囂將王元勸其/據險自守後光武西征囂奔西城而死子純䧏)趙壹¶
　(漢陽西縣人體貎超羣恃才倨傲元和間舉至京師/名動一時士大夫想望其風采未幾西還十辟公府)¶
<pb:KR2k0008_WYG_035-50a>¶
　(皆不就終于家所著有賦頌/箴誄書論及雜文十六篇)龎德(南安豲道人初平/中從馬騰擊反羗)¶
　(有功累官中郎/將封都亭侯)任棠(漢陽上邽人隠居教授有竒節/太守龎參初到先候之棠不與)¶
　(言但以薤一大本水一盂置户屏前自抱兒孫伏户/下參思其微意良乆曰水者欲吾清也拔大本薤者)¶
　(欲吾擊强宗也抱兒當户欲/吾開門撫孤也嘆息而還)姜岐(漢陽人守道隠居/名聞西州大守橋)¶
　(𤣥欲召以為吏岐稱疾不就𤣥怒勅督郵尹益逼致/之曰岐若不至趣嫁其母益固争不能得遽曉譬岐)¶
　(岐堅臥/不起)張恭(天水人為燉煌功曹㑹太守馬艾卒郡/人推行長史事恩信甚著遣子就詣曹)¶
　(操至酒泉為賊黃華所執恭遣從弟攻酒泉而自為/首尾之援黃華遂詣金城太守蘇則降後賜恭爵闗)¶
　(内/侯)楊阜(天水冀人為安定長史後去官察孝亷辟丞/相府言於曹操曰馬超得西羗若不嚴為之)¶
<pb:KR2k0008_WYG_035-50b>¶
　(備隴上非國家有操善之後與/戰超敗隴右平累官武都太守)趙趙昂(天水人㑹馬/超攻冀城昂)¶
　(與楊阜尹奉戮力討超功聞朝/廷遷昻益州刺史奉燉煌太守)三國閻温(天水人仕/魏以凉州)¶
　(别駕守上邽㑹馬超奔上邽郡人舉迎之温不能禁/乃還州超復圍之温夜潜出欲告急夏侯淵賊執之)¶
　(詣超超曰若謂城中無救則貸汝温偽許之及詣/城下大呼曰大軍不過三日至勉之超怒殺之)姜¶
　維(天水人居鐵堂峽初在魏為郎中後入蜀漢詣諸/葛亮累遷征西將軍亮卒還成都與費褘共録尚)¶
　(書事封平襄侯/遷征西大將軍)晉彭祈(襄武人仕為州别駕從事歴/西郡酒泉𢎞農畧陽四守累)¶
　(官封侯所至忠以衛上清以/守已威以克敵恩以惠下)朱冲(南安人少有志行/鄰人失犢認冲犢)¶
　(以歸後得犢大慚以還冲竟不受有牛犯其禾稼冲/屢持芻送牛而無恨色主愧乃不復為暴咸寧中召)¶
<pb:KR2k0008_WYG_035-51a>¶
　(補博士不應冲居近夷俗羗戎奉之若君/冲亦以禮讓為訓邑里化之路不拾遺)姚弋仲(南/安)¶
　(赤亭羗人累遷冠軍將軍石虎召弋仲擊梁犢弋仲/輕騎至鄴貫錍跨馬于庭中遂滅梁犢嘗遣子襄討)¶
　(冉閔戒曰汝才十倍於閔若不梟/擒不須復見我襄大敗閔而歸)王嘉(安陽人外若/不足而内聰)¶
　(明清虛服氣隠于東陽谷鑿崖穴居弟子/受業者數百人遂棄其徒隠于終南山)楊軻(天水/人好)¶
　(易弟子受業至數百人後趙徴之固辭逼之乃發既/見不拜與語不言命舍之既而上疏求還歸秦乃教)¶
　(授不/絶)姜平子(天水人為秦州别駕符堅饗羣臣皆賦/詩平子詩内丁字直而不屈堅問其故)¶
　(對曰屈下者不正之物未/足以獻也堅笑擢上第)尹緯(天水人每覧書至宰相/立勲之際常輟書而嘆)¶
　(符堅敗緯輔翼姚萇萇遣緯請堅堅問緯曰卿於朕/何官緯曰尚書令史堅嘆曰卿宰相材王景畧之儔)¶
<pb:KR2k0008_WYG_035-51b>¶
　(而朕不知卿亡/也不亦宜乎)南北朝焦度(南安郡氐祖文珪避難/仇池宋元嘉中父明與)¶
　(千餘家隨居襄陽度少有氣幹便弓馬沈攸之反度/守郢城有功嘗于城樓上罵辱攸之後人呼其樓為)¶
　(焦度樓官終/游擊將軍)尹正(天水人梁蕭詧蒞雍州正為府叅/軍擒張纉獲杜彦皆正之力詧稱)¶
　(帝除正䕶軍將軍封新野縣/侯卒諡曰剛後配食詧廟)趙知禮(天水人涉獵文/史善書翰初為)¶
　(陳武帝書記及武帝征侯景上表於梁元帝與王僧/辯論軍事其文並知禮所製景平授中書郎封始平)¶
　(縣子武帝受命拜/散騎侍郎太府卿)李叔仁(隴西人驍徤有武力仕魏/前後數從征討有功梁王)¶
　(超宗侵魏叔仁為統軍𨽻揚州刺史薛真度討/破之累遷洛州刺史封陳郡公官終大都督)楊機¶
　(天水冀人祖伏恩徙居洛陽機少有志節為士流所/稱魏永熈中除度支尚書方直之心久而益厲家貧)¶
<pb:KR2k0008_WYG_035-52a>¶
　(無馬多乘小犢車/時論許其清白)趙善(天水人好學涉獵經史初仕/魏累督長史加都督征虜將)¶
　(軍後仕西魏進爵為公從征邙山為敵/所獲卒於東魏詔贈大都督諡曰敬)趙貴(天水人/少頴悟)¶
　(有氣慨魏孝昌中討元顥有功累遷大都督孝武時/以功遷太保大宗伯封南陽郡公周閔帝初遷太傅)¶
　(進封楚/國公)趙昶(天水人少聰敏有志節魏孝昌中拜都/督積功封章武縣伯加驃騎大將軍開)¶
　(府儀同三司時氐酋羗反昶悉平之/後仕周進爵長道郡公賜姓宇文)李逺(成紀人兄/賢少志于)¶
　(學仕魏為原州刺史恭帝初賜爵西河郡公卒諡曰/恒逺仕西魏累官大將軍尚書左僕射周閔帝踐祚)¶
　(進位/柱國)李穆(成紀人倜儻有竒節從宇文㤗撫定闗中/進位大將軍原州刺史穆以二兄賢逺並)¶
　(為佐命功臣而子弟布列清顯深懼盈滿辭不拜不/許數年進位上柱國并州總管兄子崇隋幽州總管)¶
<pb:KR2k0008_WYG_035-52b>¶
　權景宣(天水顯親人曉兵權有智畧仕西魏為南陽/郡守郡臨敵境舊制發人防守多廢農業景)¶
　(宣至唯脩起城樓多備噐械人為立碑頌德後/周時累授荆州刺史爵千金郡公卒諡曰恭)李弼¶
　(隴西成紀人初仕魏封石門縣伯後歸周與齊神武/戰河東以功進封趙國公弼每征討朝受命夕上路)¶
　(性沉雅有深識故能以功名終曾孫宻志氣/雄逺少襲父蒲山公爵隋末兵亂自稱魏公)辛威(隴/西)¶
　(人慷慨有志略西魏時以功封白土縣伯為鄜河二/州刺史頗得人和後仕周拜大將軍爵抱罕郡公威)¶
　(性持重有威嚴歴官數十年未嘗/有過其家五世同居時以此稱之)趙文表(天水人累/世為二千)¶
　(石文表少脩謹好讀春秋能左右射累/功至大將軍爵為公子仁海襲其爵)董純(隴西成/紀人父)¶
　(昇周柱國純少有膂力便弓馬從武帝平/齊拜儀同爵大興縣侯隋開皇末進封公)趙煚(天水/人深)¶
<pb:KR2k0008_WYG_035-53a>¶
　(沉有氣局嘗從宇文㤗破洛陽後事/周武帝累官大將軍賜爵金城郡公)趙芬(天水人少/有辯智頗)¶
　(涉經史仕周累官内史時朝事疑不能决者芬輒為/評斷隋初拜尚書左僕射與王誼脩律令兼内史令)¶
　(未幾以老病出/為蒲州刺史)隋權武(天水人勇力絶人以平陳功/拜豫州刺史進位大將軍)¶
　李充(成紀人慷慨有英畧開皇中擊突厥有功拜上/柱國武陽郡公朔州總管為突厥所憚或譛其)¶
　(謀反上譴怒/之憂憤而卒)李景(天水人容貎竒偉驍勇善射開皇/中以行軍總管從王世積代陳有)¶
　(功進位/開府)姜謩(秦州上邽人為晉陽長吏唐公李淵引/為司空叅軍薛舉冦秦州以謩安撫隴)¶
　(外拜秦州刺史謩至邊撫以恩信盗賊衰/止人喜曰不意復見太平官府卒諡曰安)唐姜晦(謩/弟)¶
　(仕為蒲州叅軍累遷長安令人畏愛之擢御史中丞/改吏部侍郎處事精明皆以為神後貶春州司馬)¶
<pb:KR2k0008_WYG_035-53b>¶
　姜寶誼(秦州上邽人父逺後周秦州刺史封朝邑縣/公寶誼嘗游太學受書以積勞遷鷹揚郎將)¶
　(從高祖督盗太原及起兵歴右武衛大將軍與宋剛/戰被害贈幽州總管諡曰剛子恊善篆籕歴夏州都)¶
　(督封成/紀縣侯)姜確(謩子貞觀中為將作少監以幹力稱高/昌之役為行軍副總管高昌平拜金城)¶
　(郡公帝將征高麗而確諫不從至葢牟城/中矢卒帝賦詩悼之贈郕國公諡曰襄)尹愔(秦州/天水)¶
　(人父思貞明春秋擢高第愔愽學尤通老氏書𤣥宗/召對喜甚厚禮之拜諫議大夫集賢院學士卒贈左)¶
　(散騎/常侍)姜皎(上邽人初為尚衣奉御𤣥宗即位授殿中/少監尋遷太常卿監脩國史後坐洩禁中)¶
　(語流欽州病/死世以為寃)李白(隴西成紀人唐宗室性倜儻善詩/歌才思飄逸天寶初召見金鑾殿)¶
　(論當世事詔供奉翰林𤣥宗愛其才欲官之㑹髙力/士以脱靴為耻譛於貴妃輒為所沮遂浮游四方寓)¶
<pb:KR2k0008_WYG_035-54a>¶
　(情詩酒有詩/集三十卷)李揆(隴西人性警敏善文章乾元中進/禮部侍郎後拜中書侍郎同平章)¶
　(事揆美風儀善奏對帝曰卿門地人物文章當世/第一信朝廷羽儀時稱三絶族孫訓亦有賢稱)趙¶
　昌(天水人初拜南安都䕶夷落嚮化後還朝以裴㤗/代之未幾州將逐㤗德宗召昌問狀昌年踰七十)¶
　(占對精明復拜安南都䕶詔書至人相賀叛/兵即定憲宗時為工部尚書遷太子少保)趙憬(渭/州)¶
　(人德宗時李泌薦其志行拜給事中未幾進同平章/事精於治道每以國本在選賢節用薄賦歛寛刑罰)¶
　(懇懇為/帝言之)李中敏(隴西人元和中第進士性剛峭與杜/牧李甘善其文辭氣節大抵相上下)¶
　(太和中旱中敏上疏指陳/時政得失文宗嘉納之)李讓夷(隴西人性亷介不/妄交武宗時拜相)¶
　(位雖顯劇以儉約/自持為世咨美)五代王仁裕(天水漢陽人唐廢帝/時召令隨駕一時詔)¶
<pb:KR2k0008_WYG_035-54b>¶
　(書皆出其手漢初充翰林承㫖兼知貢舉為兵部尚/書周初遷太子少保所著有紫泥集西江集入洛集)¶
　(共百/卷)唐景思(秦州人周世宗戰高平得漢降兵數千/以景思為指揮使戍淮上有功領饒州)¶
　(刺史後遷濠州戰傷重/卒贈武清軍節度使)宋尹崇珂(秦州天水人初事/周世宗以謹厚稱)¶
　(為殿前都指揮使宋初出為淄州刺史有善政民詣/闕請刻石頌德太祖命李穆撰文後征嶺表錄功遷)¶
　(保信軍/節度使)李士衡(成紀人後徙家京兆進士及第歴知/數州累遷刑部侍郎嘗為三司使真)¶
　(宗作寛財利論以賜之仁宗即位拜尚書左丞子丕/緒累官司農卿知華州致仕居官亷静不為矯激家)¶
　(多圖書集歴代石/刻為數百卷藏之)董湜(天水人家多田未嘗親治稼/穡好讀書以教子為樂住京)¶
　(師以錢萬緡買監書以歸後其子經/四登能書綬緯同擢第而約繼之)王君萬(秦州寕/逺人以)¶
<pb:KR2k0008_WYG_035-55a>¶
　(殿侍為秦鳳指揮使積功擢熈河路鈐轄洮西羗叛圍/河州君萬以計解之累官副總管子瞻立戰功積官)¶
　(榮州防禦/使知鄯州)劉愿(天水人天資耿介時王安石新書盛/行學者靡然向風愿獨不喜穿鑿附)¶
　(㑹之説潜心伊洛/之學後以八行舉)趙隆(成紀人從王韶収復熈河為/涇原將戰平夏川功最多每)¶
　(戰勝不矜嘗知西寧州羗豪信服累遷棒日/天武都指揮使卒徽宗自篆碑額曰旌忠)張覺民(文/州)¶
　(人游大學元祐間第進士後與馬涓等上書忤權貴坐/黨錮退居成都與張正已等游號草堂先生所著有歌)¶
　(詩雜著/百餘篇)劉仲武(秦州成紀人資貌雄偉累官東上閣/門使知河州吐蕃叛命仲武擊敗之)¶
　(累遷瀘川軍節度使再帥熈河卒/贈少保諡威肅子鍚為閣門祗候)劉錡(仲武第九子/徙德順軍美)¶
　(儀狀善射聲如洪鍾宣和間授閣門祗候高宗即位/差知岷州紹興中召還為江東路副總管金人圍順)¶
<pb:KR2k0008_WYG_035-55b>¶
　(昌錡大敗之以計令終夜自戰積屍盈野後烏珠自/來錡又大敗之死者數萬累官至太尉帥荆南府卒)¶
　(諡武/穆)張俊(成紀人好騎射負才氣咸和中以討河朔/羣冦為都指揮使靖康中以隊將擊金人)¶
　(於太原金人圍汴俊勒兵勤王高宗即位擢後軍統/制平苗劉之變後又拒金烏珠於明州及討平諸盜)¶
　(累遷太傅封益國/公進封清河郡王)王德(通逺軍熟羊寨人欽宗末以/武勇應募時號王夜叉建炎)¶
　(初以勤王兵從劉光世與金人大小百戰未嘗敗北/南渡後屢平劇賊積功封隴西郡侯後為荆南副都)¶
　(統制卒/贈少傅)牛皓(福津人仕為川陜宣撫後軍中部將紹/興初金人冦秦川呉玠遣諸校分伺皓)¶
　(至瓦吾谷遇金將乃與所部下馬戰金人見皓異欲/招之皓力戰而死時承信郎高萬熈河步將任安隊)¶
　(官秦元薛琪張/亨皆死于陣)張子葢(俊從子父宏從俊軍河上金/人破開德府宏戰死子葢初)¶
<pb:KR2k0008_WYG_035-56a>¶
　(從韓世忠討苗𫝊又從俊擊劉猊又大敗金人於栢/臯海州累官安德軍節度鎮江都統孝宗初立授檢)¶
　(校少保淮東招撫使/卒贈太尉諡恭莊)張威(成州人仕為利州副都統/制屢立竒功嘉定中官終)¶
　(揚州觀察使威初在行伍以勇見稱進充偏禆每戰/輒克每臨陣戰酣則精采愈奮金人聞其名畏憚之)¶
　丁焴(福津人為人剛直不受私謁累官至大府少卿/嘉定間為利州路安撫使兼知興元府决事明)¶
　(白吏民信服魏了翁嘗曰丁晦/叔武階一人而已晦叔其字也)曹友聞(同慶栗亭人/彬十二世孫)¶
　(少有大志登寶慶初進士授天水軍教授時城已被/圍友聞單騎夜入與張維共城守後權知沔州元兵)¶
　(入興元制置使趙彦呐檄友聞控制大安友聞曰吾/重兵在此敵必不能越沔入蜀彦呐不從友聞馳至)¶
　(雞冠隘與敵殊死戰及弟萬俱死之事/聞贈龍圖閣學士賜廟褒忠諡曰節)楊堯(兩當人/少刻志)¶
<pb:KR2k0008_WYG_035-56b>¶
　(于學仕為/進武副尉)金虞仲文(寧逺人七歲能詩十歲能文日/記千言刻苦學問第進士累仕)¶
　(州縣以亷能稱官終翰林侍講學士/卒諡文正正隆二年贈特進濮國公)張邦憲(秦州人/正大中)¶
　(進士為永固縣令天興初避兵徐州元卓翼率兵至/城邦憲被執將驅之北邦憲罵曰我進士也悞䝉朝)¶
　(廷用為邑長可從/汝曹反耶遂遇害)元汪世顯(鞏昌鹽川人仕為都總/帥開拓西蜀有功累遷)¶
　(鞏昌便宜都統帥後追封隴右王子七人忠臣鞏昌/便宜副總帥德臣都統帥直臣都統領良臣中書左)¶
　(丞翰臣奥魯兵馬都元帥佐臣左翼都總/領清臣四川行樞密院副使累世廕封)李庭玉(隴/西)¶
　(人中統初以功授鞏昌後元帥及將兵赴成都還守章/廣平山寨與宋兵每戰輙勝累遷四川南道宣慰使)¶
　(至元末以老乞歸授陜西/行中省右丞卒謚襄敏)汪惟正(世顯孫㓜頴悟藏/書二萬卷喜從文)¶
<pb:KR2k0008_WYG_035-57a>¶
　(士論議古今治亂尤善談兵累官中書左丞行秦蜀/中書省事改陜西行省左丞卒諡貞肅二子嗣昌成)¶
　(都管軍副萬户壽/昌江南行臺中丞)楊大淵(天水人與兄大全弟大楫/皆仕宋大淵總兵守閬州)¶
　(元憲宗至閬遣使來招大淵殺之憲宗怒督諸軍力/攻大淵懼乃降後為管軍總管有戰功世祖數奬諭)¶
　(之及卒追封閬中郡公諡肅翼/子文粲仕為閬蓬等路都元帥)楊文安(大淵兄子父/大全守叙州)¶
　(元兵入蜀大全戰死贈眉州防禦使諡愍忠官其長/子文仲文安方二嵗依大淵於閬州中統初授監軍)¶
　(遷閬州䕫東路安撫使積功甚多再遷叅知政事行/四川南道宣慰使子艮之厯湖南宣慰副使岳州總)¶
　(管/)本朝門克新(秦州人洪武中由儒士任州學訓導/生徒多至成效秩滿陞左春坊左賛)¶
　(善未幾陞/禮部尚書)曹銘(㑹寧人由進士任兵科給事中才/名顯著進陞都察院左都御史)汪¶
<pb:KR2k0008_WYG_035-57b>¶
　壽(世顯之後廕襲指揮同知守鞏昌永樂中陞指揮/使宣德初陞都指揮僉事正統中歴陞都指揮使)¶
　(復以靖邊功陞署都督僉事協副總兵官守/備凉州為人恭謹敬禮士大夫名重一時)楊仕敏¶
　(隴西人由舉人拜監察御史在任端謹用薦者進/陞太平知府平易近民官至山西布政司左叅政)¶
仙釋尹喜(天水人周康王時為凾谷闗令東見紫氣乃/占風知有神人過老子果至授喜鍊氣吐納)¶
　(之術三宫正一之法復求著書於是為道德經以/授之後仙成復與老子相㑹於蜀賜號文始先生)山¶
　圖(隴西人少好乗馬馬踶之折其脚遇山中道人教/令服地黃苦參散服之一歲病愈身輕復遇道士)¶
　(言能隨吾使汝不死圖即隨之遍遊名山踰六/十年一旦歸家以母死葬畢復去莫知所之)封衡¶
　(隴西人㓜學道得真訣服黃連五十年入山採藥百/餘年還鄉里聞病者輙以腰間竹筒藥與之立應復)¶
<pb:KR2k0008_WYG_035-58a>¶
　(周遊天下駕一青牛鬼物遇之莫不竄避魏武帝召/問飬性大畧衡曰减思慮節嗜欲而已所著有養氣)¶
　(術隠形法衛/生經數十卷)法冲(隴西成紀人㓜而秀異遂發心出/家入武都山脩業唐貞觀初勅私)¶
　(度者處死于是僧多逃嶧陽山避難冲憫其饑詣州/宰曰如有死事冲身當之但施道糧終獲福祐守宰)¶
　(嘉其烈乃濟之山有虎冲詣告曰/今窮客相投可見容否虎皆避去)¶
　¶
　¶
　¶
　¶
<pb:KR2k0008_WYG_035-58b>¶
　¶
　¶
　¶
　¶
　¶
　¶
　¶
　明一統志卷三十五¶
