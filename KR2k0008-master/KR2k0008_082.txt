# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.827051
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八十二
<pb:KR2k0008_WYG_082-1a>¶
欽定四庫全書¶
　明一統志卷八十二¶
　　　　　　　　　　　　明　李賢等　撰¶
　　㢘州府(東至化州石城縣界一百三十里西至廣/西上思州界三百三十里南至海崖八十)¶
　　　(里北至廣西南寧府横州界二百六十里自府治/至南京五千六百二十里至京師九千六十五里)¶
　　　(糧二萬六/千石零)¶
建置沿革古南粤地天文翼軫分野秦為象郡地漢武¶
　平南粤置合浦郡三國吳改珠官郡未幾復為合浦¶
<pb:KR2k0008_WYG_082-1b>¶
　郡劉宋於郡置越州隋初郡廢州存大業初改曰祿¶
　州尋改為合州又廢州為合浦郡治合浦縣唐初罷¶
　郡復置越州貞觀中改為㢘州因郡有大㢘洞故名¶
　天寶初復為合浦郡乾元初又復為㢘州宋徙州治¶
　長沙改置太平軍咸平初復為㢘州元置㢘州路本¶
　朝洪武初改為㢘州府又改為㢘州屬雷州府十四¶
　年復為府領州一縣二¶
　合浦縣(附郭本漢舊縣属合浦郡隋属合州唐属㢘/州宋開寶間省封山蔡龍大㢘三縣入焉元)¶
<pb:KR2k0008_WYG_082-2a>¶
　(仍舊本朝洪武初省入石康/縣十四年復置編户三十里)欽州(在府城西一百四/十里本秦象郡地)¶
　(漢為合浦縣地劉宋置宋夀郡梁兼置安州隋罷郡/改安州曰欽州治欽江縣大業初又改州為寧越郡)¶
　(唐復為欽州宋属廣西路元置欽州路治安逺縣本/朝洪武二年立欽州府八年改為州属㢘州府以安)¶
　(逺縣省入編户/九里領縣一)靈山縣(在州北二百一十里本漢合/浦郡地隋置南賔縣属欽州)¶
　(唐貞觀中改為靈山縣宋開寶中廢遵化欽江内亭/三縣入焉天聖初自欽江徙州治於此元徙州治安)¶
　(逺以靈山為屬縣本朝/因之編户二十二里)¶
郡名合浦(漢/名)珠官(吳/名)¶
形勝南轅窮途(欽州天涯/亭代荅云)瀕海而郡(宋張栻/州學記)鑿山為城¶
<pb:KR2k0008_WYG_082-2b>¶
　門威服蠻夷(元/志)大㢘峙於東巨海環於南(郡/志)¶
風俗以匏笙銅鼓為樂(寰宇記夷人多採珠及甲香為/業㑹親友以匏笙銅鼓為樂)¶
　以臘月為嵗首(同上别有夷人名髙梁人不事耕稼/以入海捕魚為業婚娶不避同姓用)¶
　(臘月為/嵗首)郡無耕稼所資珠璣(圖/經)以亥日聚市(同上俗/以亥日)¶
　(聚市黎蜑壮稚以荷葉/包飯而往謂之趂墟)病不求醫惟事巫祝(同/上)俗有¶
　四民(同上俗有四民一曰客户居城郭解漢音業商/賈二曰東人雜處鄉村解閩語業耕種三曰俚)¶
　(人深居逺村不解漢語惟耕墾為活四曰/蜑户舟居穴處亦能漢音以採海為生)人性儉朴¶
　詞訟簡稀(郡/志)¶
<pb:KR2k0008_WYG_082-3a>¶
山川黄稻山(在府城北凡十里州/人多於山下種稻)北峨山(在府城西北/一百里以峯)¶
　(勢嵳峩/而名)夫人山(在府城東一百二十里劉宋陳/伯紹葬妻於此因名亦名殯山)糠頭¶
　山(在府城西北一百四十里相傳昔人舂穀積糠如/山今呼狼頭山又名軍頭山盖尉佗嘗駐軍於此)¶
　姜山(在府城東北一百四十里/遶山居人多姜姓故名)五黄山(在府城北一/百五十里相)¶
　(傳昔有樵者迷路遇五人黄冠/朱顔相與談笑指示迷者得歸)大㢘山(在府城東一/百五十里上)¶
　(有大㢘洞/州以此名)畫山(在府城東一百五十/里峯巒秀麗如畫)百良山(在府城/東一百)¶
　(五十里多産/大木良材)文筆山(在欽州南二里又石鎮安/峰山巒峭拔狀若文筆)横山¶
　(在欽州東南二十里一名鷄/鳴山其形延逺横拱州治)那懷山(在欽州北三/十里那懷村)大¶
<pb:KR2k0008_WYG_082-3b>¶
　墓山(在欽州東三十里相傳唐/諫議大夫甯悌原𦵏於此)銅魚山(在欽州西北/六十里相傳)¶
　(山下有巨石陂下鑄/一大銅魚以為水竇)羅浮山(在欽州西北六十五里/形若惠州羅浮故名又)¶
　(名安/京山)十萬山(在欽州西北一百里/峯峦髙聳甲於衆山)登髙山(廢石康縣/治東毎遇)¶
　(重九士民/登眺於此)白石山(廢石康縣東三/十里山石皆白)三山(廢石康縣東/四十里三峯)¶
　(峭/立)綠蘆山(在靈山縣南二十/里其山多産蘆竹)龍牙山(在靈山縣北/一十餘里)洪¶
　牙山(在靈山縣北/二十五里)愽嶺山(在靈山縣/東四十里)流洞山(在靈山/縣西南)¶
　(五十里中有/洞水經流)西靈山(在靈山縣西百餘里唐貞/觀中移靈山縣治於此)黄樓¶
　山(在靈山縣/西一百里)石六峯山(在靈山縣西其/峯有六因名)林冶山(在靈/山縣)¶
<pb:KR2k0008_WYG_082-4a>¶
　(西南一百三十里古金坑之所昔人詩/云天涯亭下有龍窟林冶山頭出碎金)龍門嶺(在府/城東)¶
　(八里龍/門村)冠頭嶺(在府城南八十里形勢/穹窿山石皆黒如冠)三山嶺(在欽/州南)¶
　(五里三峯特立山中/多孔雀又名孔雀山)望海嶺(在欽州北一十五/里可登以望海)分茅¶
　嶺(在欽州西南三百六十里漢馬援征交阯立銅柱/其下與之分界山頂産茅草頭南北異向至今猶)¶
　(然/)峰子嶺(在靈山縣東北二十/五里縣之主山也)三海巖(在靈山縣西/三里有三岩)¶
　(曰錢巖月巖龜巖宋郡守陶弼改今名有詩序云一/呀雲際天光内通如月破一若巨龜殻側倚崖下一)¶
　(中窪上隆狀如覆鼎盖于竈上下有盤/石螺蚌負之予疑上古時海漸於此)僊巖(在靈山/縣西八)¶
　(十里地名/陁令村)蔡龍洞(在合浦縣界内唐武徳/中置蔡龍縣以此為名)楠石(在靈/山縣)¶
<pb:KR2k0008_WYG_082-4b>¶
　(治/東)珠母海(在府城東南八十里巨海中有平江楊梅/青嬰三池中出大蚌剖而得珠即古合浦)¶
　(也/)㢘江(在府城北三十里即合浦江又名南流江或/名晏江源出廣西容縣大容山南至本府地)¶
　(名州江口分為五江曰州江陳屋江白沙塘/江大橋江新村江環流郡城西南入于海)欽江(在/欽)¶
　(州東源發洪牙/山南入于海)如洪江(在欽州西二十里源發/羅浮山南流入于海)南岸¶
　江(在靈山/縣東)舊州江(在靈山縣西六十里源出流洞/山西㑹南岸江入欽江注于海)鴈¶
　湖(在府城西北七十里毎秋冬有/雙鴈遊于其間為其罕有故名)銅船湖(舊石康縣/相傳漢馬)¶
　(援鑄銅船五隻一留於/此四隻將過海征林邑)五湖(在欽州城外有東西南/北中五湖宋陶弼築亭)¶
　(於其上毎/湖各有詩)龍門水(在府城東二里源出龍門嶺西流/分二支曰源頭曰龍門環城北入)¶
<pb:KR2k0008_WYG_082-5a>¶
　(于/江)晏水(在府城北源出/石康縣界内)思鄉水(在石康縣發源思洞/山出武利江復回本)¶
　(縣界入晏江以其/去而復還故名)金雞水(廢石康縣東二十里相/傳昔有金雞浴于水傍)石¶
　欄水(在欽州西五里水/底有石欄横生)羅浮水(在欽州南四十里即/羅浮發源之水也)¶
　巢溪(在府城北/七十里)明月溪(在府城北八十里/清夜湛然如月色)綠雲溪(在/府)¶
　(城北一百/七十里)張沭溪(在府城東北八十里/昔有隠士張沭居此)鍾灣(在府城/南七里)¶
　(有灣接江通海相傳宋政和間靈覺寺鐘一夕飛去/既明懸空而下鐘猶濕灣旁居人言灣中毎夜有鐘)¶
　(聲謂必與龍戰寺僧鑿去頂上龍角乃止至今/灣中風起有一物大如車輪藍色湧出波心)瀑布¶
　灣(在欽州那容村瀑自石頂飛激/下成深灣嵗旱鄉人祈雨于此)圍洲(在珠母海中/周回一百里)¶
<pb:KR2k0008_WYG_082-5b>¶
　(昔有野馬渡/此又名馬渡)廟前井(在府治東元壇廟前清泉/湧出一方用之未嘗枯竭)¶
土産銀(欽州/出)翡翠羽　玳瑁　鼊皮(瀕海/縣出)珍珠(合浦縣/東海中)¶
　(有平江等池産珠蜑人採之極難毎以長繩繫腰擕/竹籃入水拾蚌置籃内則振繩令舟人汲取之不幸)¶
　(遇惡魚一線之血浮于/水面則已𦵏魚腹矣)甲香　鹽　髙良薑(州縣/俱出)孔¶
　雀(欽州/出)¶
公署海北鹽課提舉司(舊在雷州府洪武初遷于石康/縣西領白沙等十五鹽課司)¶
　㢘州衞(在府治東洪武/二十八年建)永安守禦千戶所(在合浦縣/東六十里)¶
　(洪武二十/七年建)欽州守禦千户所(在欽州城内洪/武二十八年建)守鎮靈¶
<pb:KR2k0008_WYG_082-6a>¶
　山千户所(在靈山縣東正統六年建/已上三所俱𨽻㢘州衞)¶
學校㢘州府學(在府城東門外宋紹興間/建本朝洪武二年重建)欽州學(在州/城東)¶
　(門外宋紹興間建本/朝洪武七年重建)合浦縣學(在府學東洪/武十四年建)靈山縣¶
　學(在縣治東洪/武四年建)¶
宫室簡靜堂　喜豐堂(俱在欽州/治宋建)海角亭(在府城南昔/人詩騎馬客)¶
　(來驚路斷採魚/人去喜帆輕)還珠亭(在府城東漢孟嘗守合浦去/珠復還後人慕其㢘建亭以)¶
　(表之宋陶弼詩合浦珠還舊有亭使君方似/古人清沙中蚌蛤胎常滿潭底蛟龍睡不驚)天涯亭¶
　(在欽州東江岸上宋余靖守欽州為直鈎軒于亭□/左偏即江濵三石命曰鈎石醉石臥石令狐震有記)¶
<pb:KR2k0008_WYG_082-6b>¶
　(陶弼詩霧雨昬昬風益驕天涯亭上覺魂/消一家生意付秋瘴萬里歸心隨暮潮)三山亭(在/三)¶
　(山嶺上宋陶弼詩商誇合浦珠胎賤民樂占城/稻米豐火炬影沈江岸北潮聲流過郡城東)五湖¶
　亭(在欽州東/江岸上)¶
關梁如昔寨(在欽州西一百六十里交阯界上寨據大/山之巔勢甚險阻宋置管轄如昔等七洞)¶
　(天禧間嵗/調兵守之)鹿井寨(在合/浦縣)龍津橋(在府城東/龍門水上)登雲橋(在/府)¶
　(學/前)白石橋(在故石/康縣東)大庵橋(在欽州東/北四里)龍門橋(在靈山/縣西南)¶
　(六十/里)¶
寺觀東山寺(在府城東北元至正間/建本朝永樂中重修)龍興寺(舊石康縣/西洪武中)¶
<pb:KR2k0008_WYG_082-7a>¶
　(建/)崇寧寺(在欽州東門/外永樂中建)元妙觀(在府治東宋元祐間/建本朝永樂初重脩)¶
　天慶觀(在府城東北/洪武末建)淨行院(在興㢘村宋蘇軾南謫/時宿此有詩荒涼海南)¶
　(北佛宇如雞棲忽此榕林中跨空飛拱枅當門列碧/井滌我兩足泥髙堂磨新磚洞戶分角圭倒床便甘)¶
　(寢鼻息如虹霓僮僕不肯去我為半日稽晨登/一葉舟醉兀十里溪醒來知何處歸路老更迷)¶
祠廟孟太守祠(在合浦縣界内太/守即漢孟嘗也)陳王祠(在府城東北/三十里劉宋)¶
　(刺史陳伯紹有恩惠于民民為立祠/陳覇先稱為叔父及受禪尊為帝)伏波將軍廟(州/縣)¶
　(皆有漢馬援征交阯時經此/土人至今祀之有禱即應)諫議廟(在欽州北二里/祀唐諫議大夫)¶
　(郡人甯/悌原)烏雷廟(在欽州南五里自唐以來碑/記尚存本朝永樂初重修)楊梅廟¶
<pb:KR2k0008_WYG_082-7b>¶
　(在府城東南六十里相傳昔有盤石浮海而至漁人/以為神因祝曰若得魚副所祈當立祠以報果如所)¶
　(祝遂舁石至楊梅山繩斷即其/處立祠凡水旱札瘥禱之輒應)惠澤廟(在府城東龍/門水上嵗七)¶
　(八月致祭凡旱官民/取其水禱雨多有應)平江廟(在合浦縣東南七十/五里本朝洪武末建)¶
古蹟㢘州故城(在府城東北七十五/里蓬萊鄉唐州治此)越州城(在府城東/一十里一)¶
　(名青牛城劉宋置越州時見三/青牛圍之即其處置城故名)欽州故城(在欽州東/三十里隋)¶
　(唐州/治此)廢常樂州(在石康縣治南漢置宋太祖按嶺南/圖籍命潘美王明并省遂廢此州及)¶
　(省愽雷/等三縣)廢玉山州(在欽州境本梁安平縣置黄州及/寧海郡隋廢郡改州曰玉州後廢)¶
　(唐復置玉山州領安/海玉山二縣後廢)廢南亭州(在欽州境唐初置領/内亭遵化二縣貞觀)¶
<pb:KR2k0008_WYG_082-8a>¶
　(初/廢)廢太平軍(在府城西南三十五里海門/鎮宋太宗時置咸平初廢)廢欽江縣¶
　(在靈山縣境劉宋於此置宋夀郡隋罷/郡改曰欽江縣為欽州治宋併入靈山)廢封山縣(本/漢)¶
　(合浦縣地南齊置封山郡隋罷郡為縣寰宇記云在/舊㢘州南一百二十里唐武徳中以縣置姜州後州)¶
　(廢以縣/属㢘州)廢遵化縣(在靈山縣境隋置屬欽州/唐屬南亭州宋省入靈山)廢内亭¶
　縣(在靈山縣境劉宋置宋廣郡隋廢郡改置新化縣/又改曰内亭唐初於此置南亭州後廢宋省縣入)¶
　(靈/山)廢蔡龍縣(在舊㢘州北一百五十里唐初置/屬姜州貞觀中改屬㢘州後廢)廢珠¶
　池縣(在合浦縣境唐貞/觀中置廢入合浦)廢東羅縣(唐初置属姜州貞/觀中州廢属㢘州)¶
　(後/省)廢大㢘縣(在舊㢘州東南一百里/唐初置後廢入石康)廢髙城縣(在舊/㢘州)¶
<pb:KR2k0008_WYG_082-8b>¶
　(境貞觀中省/入蔡龍縣)廢石康縣(在府城北三十/里宋置本朝省)廢安海縣(在/欽)¶
　(州境唐置属玉山/州後改曰寧海)廢安逺縣(在欽州梁置安京郡隋/廢郡為縣唐改曰保京)¶
　(宋改曰安逺元因之俱/属欽州本朝省入州)銅柱(在分茅嶺下漢馬援立/以界欽州安南或云柱)¶
　(在安南安南人過其下毎以石培之遂成丘/陵援有誓云銅柱折交阯滅培之懼其折也)銅皷(古/蠻)¶
　(人所用欽州村落土中時有掘得者相傳/馬伏波所餘又云諸葛孔明征蠻之具)石室(在靈/山縣)¶
　(西唐甯悌原讀書之所有石室石壁/石門門外有石橋有兩石人夾侍)媚川都(在合浦/縣初南)¶
　(漢劉鋹置此都令人入海採珠/溺死者衆宋開寶五年詔廢之)三石(在欽州東欽江/水中宋守陶弼)¶
　(常遊憩名其首曰釣石/次曰醉石次曰吟石)¶
<pb:KR2k0008_WYG_082-9a>¶
名宦漢費貽(公孫述時漆身為癩佯狂/避世後仕為合浦太守)孟嘗(合浦太守/郡不産穀)¶
　(實而海出珠寶常通商販貨糴粮食先時宰守貪穢/珠漸徙于交阯郡界嘗到官革易前弊未踰嵗去珠)¶
　(復還商貨流/通稱為神明)三國薛綜(呉合浦太守上疏言南海蒼/梧鬱林珠官四郡未綏新刺)¶
　(史宜得方略智計假之/威寵責其成效從之)唐顔游泰(武徳初為㢘州刺/史撫䘏境内禮讓)¶
　(興行人歌之曰㢘州顔有道性行同莊老愛/人如赤子不殺非時草髙祖以璽書勉之)李邕(元/宗)¶
　(時為欽州遵化尉以文學著聞于時從中/人楊思朂討嶺南賊有功遷澧州别駕)宋蔣元振¶
　(淳化中知㢘州清苦勵節家屬多貧不能贍悉/寄潭州在任啜菽飲水政尚簡易民甚愛之)余靖¶
　(知欽州撫寧夷獠嶺海晏然嘉祐間交阯蠻冦邕以/靖為廣西體量安撫使至則召交阯用事臣費嘉祐)¶
<pb:KR2k0008_WYG_082-9b>¶
　(責之嘉祐惶悚願取首惡以/獻即械五人送欽州斬于界)徐的(欽州軍事推官欽/土煩鬱人多死瘴)¶
　(癘的請徙州□水可無患轉運鄭天益為上聞從之/因奏留的使辦役的短衣持梃與役夫同勞苦築城)¶
　(郭立樓櫓畫地居/軍民民皆便之)陶弼(仁宗時知欽州重葺舊城濬/治濠塹郡治愈固政暇吟咏)¶
　(甚/富)陳永齡(熙寧間知欽州時交阯入冦永齡躬率兵/嬰城固守城陷不屈而死邦人感而祀之)¶
　蘇緘(神宗時知㢘州屋多覆茅竹民苦火災緘教民/陶瓦民悉改造先是民嘗厭吏之侵緘勵以清)¶
　(白貪汚者/為之化)毛温(神宗時靈山主簿交阯入冦欽㢘守/令望風奔遁温率部民迎敵遂挫賊)¶
　(鋒/)楊友(紹興初知欽州交阯遣使爭地界友植鐵鎗/於庭謂曰若欲地界請鏖戰交使惕息而退)¶
　(郡人呼為/楊鐵鎗云)沈杞(紹興初知㢘州時本州科舉附雷州/杞閔士子逺渉鯨波奏請自置科塲)¶
<pb:KR2k0008_WYG_082-10a>¶
　(詔從之由是士益奮志得人為/盛後立祠于學宫像而祀之)岳霖(淳熙間知欽州/交阯入貢使者)¶
　(肆毁驛舍霖封劍示其都監曰若不葺而行當/以軍法相待交人畏服繕而後行霖飛次子也)劉丙¶
　(嘉泰初知㢘州建修橋梁便民往來凡催科徵賦前/弊盡革民免其擾尋遷太常寺丞父老攀留不得乃)¶
　(繪其像/而祀之)羅守成(紹定中知㢘州愛民禮士百廢脩舉/築城壘創貢闈賑貧乏施藥劑力可)¶
　(到處靡不為之/郡人立祠祀焉)元棟阿矩(欽州監郡勤于政務興學/校開屯田置義倉仁政旁)¶
　(洽邦人/思之)王恭允(至正中石康縣尹治有善/政尤以興脩學校為務)本朝蔡惟¶
　溥(洪武中知欽州興學校除/豪猾勤力撫字州中稱治)¶
流寓張說(唐武后時為鳯閣舍人張易之誣陷魏元忠/援說為助說廷對元忠無不順言忤后㫖流)¶
<pb:KR2k0008_WYG_082-10b>¶
　(欽州中宗/立召還)陳瓘(宋徽宗時以左司諌極論蔡京奸邪/被貶再起復論曽布専擅遂貶袁州)¶
　(移㢘州瓘在貶所杜門絶客觀經史百家之書/善者必錄粘于壁既而合為一册名曰壁記)蘇軾¶
　(元符末貶瓊州别駕居昌化軍徽宗立移㢘州瘴癘/所侵蠻蜑所侮胸中洞然無所芥蔕人無賢愚咸得)¶
　(其懽/心)程千秋(建炎初守公安縣盜不敢犯後為京西/制置使盜桑仲攻襄陽千秋不能守遁)¶
　(去紹興初/謫欽州)吕祖泰(嘉泰初以布衣上書論趙汝愚有/大勲不當以黨錮論請亟誅韓侂)¶
　(胄及蘇師旦周筠而罷逐陳自强之徒/遂杖配欽州牢城收管後放歸自便)¶
人物唐甯悌原(欽江人少好學永昌中進士累官至諫/議大夫兼脩國史一日元宗取所脩史)¶
　(閲之見直書隠巢事諭曰白馬求卿黄金贖罪卿以/為何如悌原扣首曰周公誅管蔡季友鴆叔牙雖太)¶
<pb:KR2k0008_WYG_082-11a>¶
　(宗不得已之誅亦隠巢有以自取爾由是忤㫖去官/而卒𦵏于大墓山詔發嶺南五府兵以給𦵏事立祠)¶
　(于土/蒙村)宋李元方(故石康人崇寧間上書論廣西便民/十事稱㫖累遷朝奉大夫知貴髙二)¶
　(州有/治行)黄渙(靈山人元符初進士崇寧初授密州文學/後權知鬱林州宣和末以選赴京㑹金人)¶
　(入冦渙率在部官奔詣南薫門聯表留駕已而奔南/京奉表勸進髙宗壯其忠擢權兵部侍郎建炎三年)¶
　(戰沒贈秘閣修/撰官其一子)陳治安(故石康人淳熙間經畧司募/土豪與諸將討陸川叛寇治)¶
　(安慨然自奮率莊客入主將沙世堅麾下/獨擒賊首以功補秉義郎邕州左右提舉)本朝韓珠¶
　(故石康人永樂初進士授刑部主/事尋陞員外郎官終山西右叅政)¶
　　雷州府(東至海岸一十里西至海岸二百里南至/海岸二百里北至髙州府石城縣界三百)¶
<pb:KR2k0008_WYG_082-11b>¶
　　　(二十里自府治至南京五千五百/九十五里至京師九千四十里)¶
　　　(糧五萬五/千石零)¶
建置沿革古粤地天文牛女分野秦平百粤置三郡此屬象¶
　郡漢為徐聞縣屬合浦郡梁分合浦郡置合州尋改南合¶
　州隋仍為合州治海康縣大業初州廢唐武徳間復置南¶
　合州貞觀初改為東合州尋又改為雷州因郡有擎雷水¶
　故名天寳初改為海康郡至徳初復為雷州五代時屬南¶
　漢宋𨽻廣南西路元置雷州路本朝改為雷州府領縣三¶
<pb:KR2k0008_WYG_082-12a>¶
　海康縣(附郭本漢徐聞縣地属合浦郡梁属南合州/隋于此置海康縣唐為雷州治宋初以遂溪)¶
　(徐聞二縣併入南渡後分為三縣/元仍舊本朝因之編戶五十里)遂溪縣(在府城北/一百八十)¶
　(里本漢合浦郡徐聞縣地隋為椹川鐵杷二縣地属/合州唐天寶初置遂溪縣属雷州宋併入海康縣紹)¶
　(興中復置元仍舊本朝/因之編户四十八里)徐聞縣(在府城南一百五里/本漢舊縣属合浦郡)¶
　(齊改建齊康縣置齊康郡隋罷郡改縣曰隋康属合/州唐貞觀初復為徐聞縣属雷州宋開寶初併入海)¶
　(康紹興中復置元仍舊本/朝因之編户二十九里)¶
郡名海康(唐/名)雷陽(郡在雷水之陽故名或又以謂雷聲/近在簷宇之間國史補雷州春夏多)¶
　(雷秋冬則伏地中其/狀如彘人取而食之)¶
<pb:KR2k0008_WYG_082-12b>¶
形勝地濵炎海(寰宇/記)多平田沃壤有海道可通閩浙¶
　三面並海(俱圗/經)窮服嶺並南海(宋州/學記)海山環抱(宋御/書樓)¶
　(上梁/文)¶
風俗人多居欄以避時鬱(寰宇/記)風俗頗淳人多嚮學(宋/余)¶
　(靖學記海康郡瀕海之樂郊也地域/雖遙風俗頗淳聖訓涵濡人多嚮學)州雜黎俗(圖經/州雜)¶
　(黎俗故有官語客語黎語官語則可對州縣官言/客語則平日相與言也黎語雖州人或不能盡辨)氣¶
　候倍熱(同上居海上之/極南氣候倍熱)以己酉為臘(郡志州人循習/以立冬後己酉)¶
　(為臘先祭其先然後集親故而共飲焉或云路伏波/闢九郡徐聞之人以冬己酉日遇害故臘祭必先祭)¶
<pb:KR2k0008_WYG_082-13a>¶
　(其/先)¶
山川擎雷山(在府城南八里/為府治之案山)英榜山(在府城西南八/里上有雷帥廟)雷¶
　公山(在府城西北四十里相/傳昔雷震此地因名)吉斗山(在府城西北四/十里形如盤斗)¶
　虎頭山(在府城東七/十里枕海)時禮山(在府城東南八十/里視諸山為最髙)麻囊¶
　山(在府城東北/八十里枕海)愽袍山(在府城西/八十里)徒㑹山(在府城南/一百三十)¶
　(里下歩村之西海中山巔有石/竒怪萬狀巖穴﨑嶇有泉清冷)英髙山(在府城西南/一百三十里)¶
　(兩峯聳然髙峭相並/而立山頂有泉出焉)烏蛇山(在遂溪縣東北/三十里出烏藥)螺岡山¶
　(在遂溪縣西六/十里峯如螺形)覆盂山(在遂溪縣東一百/二十里以形似名)調樓山(在/遂)¶
<pb:KR2k0008_WYG_082-13b>¶
　(溪縣西北一/百五十里)圍洲山(在遂溪縣西南二百里海中舊/名大蓬萊周圍七十餘里内有)¶
　(八村其民専/以採珠為業)靈山(在徐聞縣西四十里上有/神廟嵗旱禱雨輒應故名)石門山¶
　(在徐聞縣北六十里上/有石門山神祈禱有應)冠頭山(在徐聞縣東七十/里望之若冠冕然)屯¶
　雲山(在徐聞縣東八十里/四時雲霧䝉蔽故名)七星嶺(在遂溪縣南三十/五里上有七小峰)¶
　(形若/星列)湖光巖(在遂溪縣東南七十里一名陷湖相傳/隋開皇間嘗有白牛入村居民殺而食)¶
　(之惟一老嫗不食翌日風雨大作一村盡陷成湖惟/老嫗擕一&KR0987;竹行至湖岸以&KR0987;竹倒插于地而去湖)¶
　(有巖如屋後人接盖屋簷建佛像于中其前湖水澄/澈舊名淨湖後有峯嶺壁立宋李綱曽憩此改今名)¶
　(巖北有神祠嵗旱鄉人刑白牛祭之即/雨宋封神靈惠侯今其祠為湖光庵)思靈島(在海/中産)¶
<pb:KR2k0008_WYG_082-14a>¶
　(米/豆)英靈岡(在府城北五里府治之主山相/傳雷出於此英靈顯異故名)海(在府城/東一十)¶
　(里宋蘇軾渡海詩參横斗轉欲三更苦雨終風也解/晴雲散月明誰點綴天容海色本澄清空餘魯叟乘)¶
　(桴意粗識軒轅奏樂聲九死一/生吾不恨兹遊竒絶冠平生)羅湖水(在府城西又/名西湖宋蘇)¶
　(軾蘇轍/嘗遊此)擎雷水(在擎雷山下今南渡是也源出海康/縣銅鼓村南流七十里東入于海昔)¶
　(被雷震而水出/焉州以此得名)潭望水(在府城西南六里/源出遂溪縣界)平原水(在/府)¶
　(城西北一十五里/合擎雷水入于海)愽袍水(源出愽袍山之/南西流入于海)三鵶水(在/遂)¶
　(溪縣東南八十里/水傍有三石如鵶)古源水(在徐聞縣南一十六里源/出潭田村南流入于海)¶
　鐵杷溪(在遂溪縣東南七十里溪/有石似鐵杷隋以此名縣)邁勝溪(在徐聞縣/東二十里)¶
<pb:KR2k0008_WYG_082-14b>¶
　(溪水流澈/勝于他溪)三水池(舊在海康/縣治南)瑞星池(在府治南即寇/凖舊居也宋天)¶
　(聖間有星隕於池/翌日求之得一石)萊泉(在西館内宋冦萊公嘗飲此/元延祐間重浚憲幕王佐扁)¶
　(曰萊泉又萊公嘗遊英靈村酌井/泉稱其甘冽郡人號為萊公井)老鵶洲(抵瓊州界/四里渡海)¶
　(至瓊州折四/百一十里)鹿洲(在府城東南一/百八十里海中)卵洲(在府城西南/海中舊經云)¶
　(羣鳥伏卵于上或有船過採/其卵有鳥千萬隨飛十里)蛇洋洲(在遂溪縣西南/二百里特起海)¶
　(中古名小蓬萊洲/有山如蛇形故名)¶
土産孔雀　斑竹　髙良薑(俱府/境出)百部(海康縣出名婆/婦草可殺蠅蚋)¶
　米豆(思靈島出枝葉似栁花如鳥豆一種之後數/年收實淮南子云豆之美者有米豆是也)荔¶
<pb:KR2k0008_WYG_082-15a>¶
　枝(徐聞/縣出)大蜈公皮(合浦徐聞縣出大蜈公皮以冒/鼔不詳是何物或云蚺蛇也)浮¶
　留藤(海康縣出蒟苗也合㯽/榔食之辛香又名蔞藤)犦牛(海康其地多牛項/上有骨大如覆斗)¶
　(日行三百里爾雅/所謂犦牛是也)界稻(十一月種次/年四月熟)闍提(花甚/香)鯊魚¶
　(有虎鯊鹿鯊/鋸鯊四種)¶
公署雷州衞(在府治東洪/武五年建)海康守禦千戶所(在海康縣/西一百七)¶
　(十/里)樂民守禦千户所(在遂溪縣西南/一百九十里)海安守禦千户¶
　所(在徐聞縣/南二十里)錦囊守禦千戶所(在徐聞縣東一百里/以上四所俱洪武二)¶
　(十七年建/𨽻雷州衞)¶
<pb:KR2k0008_WYG_082-15b>¶
學校雷州府學(在府/治西)海康縣學(在縣/治東)遂溪縣學(在縣治/西俱宋)¶
　(建/)徐聞縣學(在縣治西元建以上俱/本朝洪武三年重建)¶
書院平湖書院(在府城外西湖之東宋寇凖蘇軾蘇轍/相繼謫此蘇軾嘗有西湖平狀元生之)¶
　(語郡守陳大震因取其語作書院/而名之元郭思誠重修吕思誠記)文明書院(在樂民/千戶所)¶
　(城内宋蘇軾謫儋州徙㢘州道經于此謂人曰斯地/景勝當有文明之祥後人遂即其地建書院扁曰文)¶
　(明元彭從龍重/修淩光謙作記)¶
宫室蘇公樓(在西湖宋蘇轍/謫雷州時所寓)楚濶樓(在府城東北宋袁/潭詩雉堞據形勝)¶
　(髙樓思無窮簷楹朝/紫極鼔角迎薫風)雲章閣(在府學/宋建)瑞芝堂(在府舊/治宋建)¶
<pb:KR2k0008_WYG_082-16a>¶
　(名無訟因瑞芝/産於堂易今名)十賢堂(在西湖傍宋咸淳間建十賢/寇凖蘇軾蘇轍秦觀李綱王)¶
　(岩叟任伯雨李光趙/鼎胡銓也文天祥記)四徳堂(在府治東南宋咸淳間/建取郡守有名績者張)¶
　(紘何庚戴之邵徐/應龍四人祀於此)百花堂(在府治西/偏宋建)帥正堂(在雷州/衞治後)¶
　(元王士/熙有記)嘉㑹亭(在府治/宋建)思亭(在雷州衞治宋郡守張/紘建取君子思不出其)¶
　(位之義/自為記)總宜亭(在西湖宋乾道間郡守戴之邵建取/蘇軾杭州西湖詩淡粧濃抺總相宜)¶
　(之句/為名)横舟亭(在府治西宋郡守陳大震建取/寇凖孤舟盡日横之句為名)正女臺¶
　(在徐聞縣西北一十里相傳昔有/女子父母沒後獨居於此故名)西館(在平湖書院/西宋寇準所)¶
　(居有西館書懷詩風雨淒清西館靜悄然懷舊/一長歎海雷消盡金波冷半夜無人獨凭欄)蓬萊¶
<pb:KR2k0008_WYG_082-16b>¶
　館(在府治東蓬萊坊一名/光華館宋守戴之邵建)遺直軒(近蘇公樓元辛鈞/詩一家兄弟兩詩)¶
　(仙同在蠻邦豈偶然今日開/軒見遺像當時美政亦光聨)¶
關梁阜民橋(在府治東宋郡/守戴之邵建)狀元橋(在府治東宋郡守/徐應龍建以狀元)¶
　(文天祥作/記因名)通濟橋(在府城南三里/宋郡守何庚建)雲梯橋(在遂溪縣/昔士人孫)¶
　(紹赴省試約中後/方登是橋故名)㢘賔橋(在徐聞縣北三十里洪/武中縣丞楊添祐建)¶
寺觀天寧寺(在府城内西一里唐建舊名報恩宋蘇軾/書萬山第一四字於門李綱趙鼎胡銓南)¶
　(謫時皆嘗/寓於此)廣濟寺(在府城西南八里五代梁時建宋/寇凖詩十里尋幽景寒泉數𣲖分)¶
　(僧同雪夜坐/鴈向草堂聞)圎通寺(在徐聞縣東宋建/本朝永樂中重修)𤣥妙觀(在府/治東)¶
<pb:KR2k0008_WYG_082-17a>¶
　(宋建名天慶元改今/名本朝永樂中重修)崇真觀(在徐聞縣西宋建/本朝洪武間重修)¶
祠廟伏波廟(在府城南三里祀兩伏波將軍前伏波路/愽徳後伏波馬援漢武帝時愽徳討南越)¶
　(開九郡光武時援討交阯皆有功徳于嶺南者宋/元豐間封忠顯王凡濟海者必卜焉蘇軾有記)雷¶
　公廟(在府城西南八里昔鄉人嘗造雷鼓雷車置廟/中有以魚彘肉同食者立為霆震舊記陳天建)¶
　(初州民陳氏者因獵獲一卵圍及尺餘擕歸家忽一/日霹靂而開生一子有文在手曰雷州後養成名文)¶
　(玉鄉俗呼為雷種後為本州刺史在任多善化殁而/有靈鄉人立廟祀之宋元累封王爵廟號顯震徳祐)¶
　(中更名/威化云)蕭大夫廟(在遂溪縣南三里相傳昔蕭姓者/來為瓊州守因渡海舟覆舉室死)¶
　(遂溪人為之立廟水旱札/瘥必禱之元封昭應侯)旌忠祠(在府城外西湖之/東宋相寇準謫此)¶
<pb:KR2k0008_WYG_082-17b>¶
　(既殁邦人立祠祀之紹興五年賜額旌忠蘇軾及/弟轍亦相繼謫此其後郡守陳大震合而祀焉)¶
古蹟廢雷川縣(在海康縣境隋志云大業初廢/摸落羅阿雷川三縣入海康)廢椹川¶
　縣(在遂溪縣境舊有椹縣隋改/曰椹川大業初廢入扇沙縣)澄海營　牢城營(俱/在)¶
　(府城北/宋置)水軍寨(在府城南二里宋/置屯兵以備海道)銅鼓(在天寧寺髙/二尺四寸徑)¶
　(四尺餘形極精緻廣南所出銅鼓甚多或云馬/伏波所製而晉書地理志又云諸獠所鑄也)¶
名宦唐張採　陳聽思(俱雷州刺史郡有太守題名碑/序雷在唐為下州置刺史見于)¶
　(紀傳者惟張採陳/聽思二人而已)李邕(武后時為左拾遺坐與張/東之善貶雷州司户叅軍)元¶
　琇(貞元中拜右相判度支為韓/滉所誣謫雷州司戶叅軍)栁仲郢(宣宗時為山/南西道節度)¶
<pb:KR2k0008_WYG_082-18a>¶
　(使以杖殺南鄭令權/奕坐貶雷州刺史)崔彦融(咸通間為刑部貟外郎/坐與宰相劉瞻之親善)¶
　(貶雷州司/戶叅軍)宋寇準(真宗朝貶雷州司戶叅軍及境吏/以圗獻閲之首載郡東門抵海岸)¶
　(凡十里凖恍然悟曰吾少時有詩到海只十里過山/應萬重人生得喪豈偶然耶初丁謂貶凖欲擬崖州)¶
　(以為再渉鯨波未幾謂貶崖州從者聞謂至欲釋憾/凖知之閉僮僕以蒸羊逆於境上而避之不見人以)¶
　(為得/體)張紘(至和初知雷州暇日延長老授諸生條教/初雷俗鄙陋常以宗子為長易數世諸父)¶
　(反拜紘諭以長幼親踈悉更舊習又増治/城壘闢田瀦水為久逺計雷人敬愛之)王趯(紹興/初知)¶
　(雷州宰相趙鼎南謫過雷趯厚欵之又假/肩輿以送州倅以聞秦檜怒坐謫全州)何庚(紹興/間知)¶
　(雷州修水利築堤以溉東洋/之田凡數千頃皆成膏腴)戴之邵(乾道間知雷州/興學校作萬頃)¶
<pb:KR2k0008_WYG_082-18b>¶
　(閘引水以溉田渠/成人號戴公渠)徐應龍(嘉定間知雷州為政寛厚/愛民如子勸農興學後累)¶
　(遷刑部/尚書)元烏庫哩澤(大徳間海北海南道㢘訪使圭/田之租量食而入餘悉委學官)¶
　(給諸生在雷州教民浚故湖築大隄堨三溪瀦之為/斗門七為渠二十有四得良田數千頃瀕海廣潟並)¶
　(為膏土民歌之曰瀉鹵為田兮孫父之教渠/之泱泱兮長我秔稻自今有年兮無旱無澇)吕珫(天/厯)¶
　(初㢘訪司副使有恵政於民後/卒父老軍民挽柩悲哀以送之)范梈(延祐初為㢘訪/司照磨學行詩)¶
　(文為時/所重)阿勒坦(海北海南道宣慰使海康與安南占城威/諸夷接境海島生黎叛服不常阿勒坦)¶
　(望素著夷人帖服生黎王髙/等二十餘洞皆願輸貢税)本朝李希祖(洪武初雷/州府通判)¶
　(築圩岸開萬頃田嵗獲豐熟民/賴其利在任未嘗妄辱一人)陳本(洪武初海康知/縣剏置公宇區)¶
<pb:KR2k0008_WYG_082-19a>¶
　(别廬井招撫流移逺近歸者七百餘/家導水以灌東洋之田民獲其利)王淵(洪武初知/遂溪縣剏)¶
　(公宇建學校編民定賦築隄海岸以/免斥鹵之患民享其利追思不忘)武亮(洪武初知/徐聞縣修)¶
　(舉廢墜學校公宇煥然俱新凡橋梁驛路/陂塘無不竭力經營民䝉其惠至今稱慕)秦時中(洪/武)¶
　(中知雷州府謹厚端嚴僚属吏民咸畏仰之嵗旱祈/雨輒應修復陂塘民沾其利各邑鄉都建立壇所以)¶
　(嚴春祈秋/報之祀)王敬(永樂間知雷州府先是府多囚繫敬/至悉為剖决數日之間一獄盡空府)¶
　(境被潮水民多溺死敬/設法賙其家多頼全濟)¶
流寓蘇轍(眉州人宋仁宗時為門下侍郎紹聖中謫化/州别駕雷州安置宰相章惇下令不許占官)¶
　(舍遂僦民屋惇又以為強奪民居下州追治以僦劵/甚明乃已及惇謫雷州問舍于民民曰前蘇公來為)¶
<pb:KR2k0008_WYG_082-19b>¶
　(章丞相幾破我家今/不可也人以為報)秦觀(揚州人宋秘書省正字兼/國史院編脩官紹聖中御)¶
　(史論其増損實錄貶監處州酒稅又/以謁告寫佛書為罪削秩編管雷州)李綱(閩人宋左/相落職安)¶
　(置萬安軍/嘗次雷陽)¶
人物宋呉國鑑(海康人紹聖中為太廟齋郎退居于家/先是居人舍寇凖為丁謂所害自後無)¶
　(人敢舍遷官者及蘇轍編管雷/州國鑑特創室館之因是連坐)元陳杞(海康人愽通/經史領鄉貢)¶
　(退居於家深究性理之學受業於門者甚衆所居之/里曰義江元末寇起過其鄉輒相戒曰勿犯陳教授)¶
　(家其為人/欽慕如此)王景賢(海康人號愚谷仕為邕州路教授/歴慶逺天河二縣尹文行政蹟著)¶
　(聞以靖江路推官致仕至治間文宗在潛/邸得所為詩嘉之手書愚谷二大字以賜)孫希武(遂/溪)¶
<pb:KR2k0008_WYG_082-20a>¶
　(人仕為賔州判官進臨賀尹㢘潔自守接人無妄言/在賔州猺蠻梗化官府莫能制希武作書招之徭蠻)¶
　(盡/附)吳正卿(遂溪人仕為平湖書院山長歴知南寧軍/在官絶私謁所得俸祿奉親外悉以賙鄰)¶
　(里鄉黨/之貧者)本朝林文亨(海康人永樂初鄉試第一登進/士歴官户部貟外郎為人淳謹)¶
　(鄉曲/重之)呉宗直(遂溪人通經史善筆札尤工於/詩永樂中為禮部儀制司郎中)¶
列女王妙璘(海康王谷榮室女年及笄有姿色元至元/間徭蠻寇雷州執妙璘將犯之妙璘誓不)¶
　(受辱乗間投水死有司/嘉其貞烈立石志之)周氏(雷州人朱克彬妻彬早/死不忍獨生遂以死從)¶
　(夫詔/褒之)¶
仙釋琮師(遂溪人隠湖光巖超然拔俗足跡不至城聞李/綱至即出謁官僚欲見之即飄然而去後趺化)¶
<pb:KR2k0008_WYG_082-20b>¶
　　瓊州府(東至海岸四百九十里西至海岸四百一/十里南至海岸一千一百三十里北至海)¶
　　　(岸一十里自府治至南京六千四/十五里至京師九千四百九十里)¶
　　　(糧八萬/石零)¶
建置沿革古粤地天文牛女分野漢武平南粤置珠崖¶
　儋耳二郡昭帝罷儋耳併入珠崖元帝又罷珠崖郡¶
　東漢置珠崖縣𨽻合浦郡三國呉置珠崖郡治徐聞¶
　縣晉省入合浦梁置崖州及珠崖郡治義倫縣隋初¶
　郡廢大業中州廢復置珠崖郡及置儋耳臨振二郡¶
<pb:KR2k0008_WYG_082-21a>¶
　唐置崖州及儋振等州後又増置瓊州治瓊山縣天¶
　寶初改瓊山郡乾元初復為瓊州五代時属南漢宋¶
　仍為瓊州大觀初以黎母山置鎮州及靖海軍節度¶
　政和初廢鎮州以其地及靖海軍歸瓊州属廣南西¶
　路宣和中改瓊管安撫都監元改置瓊州路属海北¶
　海南道宣慰司天厯初改乾寧軍民安撫司本朝洪¶
　武初改為瓊州㝷陞為府領州三縣十¶
　瓊山縣(附郭本漢瑇瑁縣地唐初置瓊山縣属崖州/貞觀中以縣置瓊州又析置曽口顔羅容瓊)¶
<pb:KR2k0008_WYG_082-21b>¶
　(三縣後俱省宋又以崖州舍城縣省/入元仍舊本朝因之編户一百七里)澄邁縣(在府城/西六十)¶
　(里本漢苟中縣地隋置澄邁縣属崖州後屬珠崖郡/唐屬崖州宋開寳中改𨽻瓊州元仍舊本朝因之編)¶
　(戶四十/八里)臨髙縣(在府城西一百八十里本唐臨機縣/𨽻崖州貞觀中改𨽻瓊州州罷仍𨽻)¶
　(崖州開元初更名臨髙貞元中復𨽻瓊/州宋元仍舊本朝因之編户五十二里)定安縣(在府/城南)¶
　(八十里本唐宋瓊山縣地元析置定安縣至治間陞/為南建州本朝洪武初復為定安縣編户二十六里)¶
　文昌縣(在府城東一百六十里本漢紫具縣地唐武/徳間置平昌縣属崖州貞觀中更曰文昌縣)¶
　(宋改属瓊州元仍舊本/朝因之編户三十八里)㑹同縣(在府城東南二百九/十里本唐瓊州樂㑹)¶
　(縣地元析置㑹同縣/本朝因之編戶七里)樂㑹縣(在府城東南三百五十/里唐顯慶中置属瓊州)¶
<pb:KR2k0008_WYG_082-22a>¶
　(宋大觀中割屬萬安軍後復屬瓊州/元仍舊本朝因之編户一十二里)儋州(在府城西/南三百七)¶
　(十里漢元鼎中置儋耳郡始元中省入珠崖郡隋廢/尋復置唐改為儋州天寳初改昌化郡乾元初復為)¶
　(儋州宋為昌化軍紹興中軍廢尋復置改南寧軍元/因之本朝洪武初復為儋州正統五年以宜倫縣省)¶
　(入編戶三十/一里領縣一)昌化縣(在州城南二百九十里本漢至/來縣後廢隋大業初置昌化縣)¶
　(属珠崖郡唐属儋州以吉安縣省入宋熙寧中省入/宜倫縣元豐初復置屬南寧軍元仍舊本朝改今属)¶
　(編户/六里)萬州(在府城東南四百七十里本漢珠崖郡地/唐為崖州文昌縣地貞觀中析置萬安縣)¶
　(𨽻瓊州後改𨽻崖州龍朔初置萬安州至徳初改萬/全郡乾元初復萬安州宋熙寧中改為萬安軍紹興)¶
　(初廢軍為萬寧縣後復置軍仍改縣曰萬安元仍舊/本朝洪武初改為萬州正統間以萬安縣省入編户)¶
<pb:KR2k0008_WYG_082-22b>¶
　(三十四里/領縣一)陵水縣(在州城南六十里隋大業中始置/陵水縣唐属振州後屬萬安州宋)¶
　(熙寧中省入萬安縣尋復置為縣紹興中屬瓊/州又改屬萬安軍元仍舊本朝因之編户九里)崖州¶
　(在府城南一千一百一十里本漢珠崖郡地隋置臨/振郡唐改為振州治寧逺縣天寶初改為延徳郡又)¶
　(改寧逺郡乾元初復為振州宋改崖州熙寧中改珠/崖軍紹興中軍廢尋復置改吉陽軍元因之本朝洪)¶
　(武初復為崖州正統間以寧逺/縣省入編户一十四里領縣一)感恩縣(在州城西北/三百二十里)¶
　(本漢儋耳縣地又為九龍縣隋改為感恩縣属珠崖/郡唐屬儋州宋省入宜倫縣元豐中復置屬南寧軍)¶
　(元仍舊本朝洪武初屬儋/州後改屬崖州編户六里)¶
郡名珠崖(漢/名)瓊山(唐/名)瓊管(同/上)¶
<pb:KR2k0008_WYG_082-23a>¶
形勝海中洲居廣袤千里(漢書賈/捐之傳)郡在大海之中(漢紀/應劭)¶
　(註郡在大海之中崖岸/之邉出真珠故曰珠崖)珠崖如囷廩大(唐元和志珠/崖如囷廩大)¶
　(與徐聞對渡北風/舉帆一日夕可至)南望連山若有若無(宋蘇軾伏/波廟記)四¶
　郡一島(瓊管志四郡各占島之一隅蘇/軾詩四州環一島如度月半弓)潮候不同(同/上)¶
　(江浙欽㢘之潮皆有定候瓊海之潮半月東流/半月西流潮之大小隨長短星不繫月之盛衰)中盤¶
　黎峒(同上瓊郡周圍二千餘里中盤黎峒有黎母山/諸蠻環居號黎人去省地逺不供賦役者號生)¶
　(黎耕作省地者號熟黎/黎人之外始是州縣)前瞰清河後連碧海(郡/志)多髙¶
　山大林(王士熙崖/州江亭記)¶
<pb:KR2k0008_WYG_082-23b>¶
風俗以㯽榔為命以藷菜為糧(瓊管/志)醖酒不用麯蘖(寰/宇)¶
　(記有木曰嚴樹搗其皮葉浸以清水以粳釀和/之或取石榴花葉和釀醖之數日成酒能醉人)衣冠¶
　禮樂(伏波廟記自漢末至五代中原避亂之/人多家於此今衣冠禮樂盖班班然矣)淳朴儉¶
　約(宋李光記昌江風俗淳朴雖無富民而/尚儉約無飢寒之民㓙年不見丐者)質野畏法¶
　(萬州圖經此邦與黎蜑雜居其俗質野而畏法不/喜為盜牛羊被野無敢冒認病不服藥信尚巫鬼)¶
山川蒼屹山(在府城南二里其上舊刻詩云盤/龍屈曲自何方起伏廻翔數里長)靈山(在/府)¶
　(城南一十五里上有神廟多/靈顯又陵水縣亦有靈山)陶公山(在府城東南五/十里道書以此)¶
　(山為第二十四福地山下有巨/潭水流三十六曲以達於江)瓊山(在府城南六十/里山下有瓊山)¶
<pb:KR2k0008_WYG_082-24a>¶
　(白石二村土石俱白似玉/而潤盖其石似瓊瑤故名)雲露山(在府城西南六十/里中有三潭俗呼)¶
　(陷屋潭上潭林木隂森人莫敢近次二潭/有小石如橄欖有竅可穿嵗旱禱雨多應)西石山(在/府)¶
　(城西六十里/一名馬鞍山)東石山(在府城南七十五里/山石上有巨人足跡)郍射山(在/府)¶
　(城東南八十里居/人以射獵為生)隴堆山(在府城東南一百里山下/有息石初甚小嵗久漸大)¶
　(鄉人祀/以為神)松林山(在儋州北三十里宋蘇軾詩突兀隘/空虛他山總不如君看道傍石盡是)¶
　(補天/餘)黎曉山(在儋州西/四十里)黎毗山(在儋州西北四十里/以近黎母山而名)¶
　徳義山(在儋州西/六十里)赤隴山(在萬州東南三十里其/土赤色又名赤龍山)獨¶
　洲山(在萬州東南五十里/以其孤在海中而名)馬鞍山(在萬州西北六十/里以形肖名宋胡)¶
<pb:KR2k0008_WYG_082-24b>¶
　(銓詩山脊/驊騮聳)南山(在崖州南一十里元王士熙/嘗遊此以其枕海更名鼇山)石版山¶
　(在崖州東南一十三里傍有横石平/如砥周圍數丈宋周□嘗結屋其上)澄島山(在崖州/西南一)¶
　(十五/里)黎莪山(在崖州東五十/里中産莪草)文裔山(在澄邁縣南三/十里中有泉俗)¶
　(呼龍井旱澇/禱之輒應)澄邁山(在澄邁縣/隋以縣名)毗耶山(在臨髙縣西/一十里山有)¶
　(獸似犬里人呼為毗耶故名山有神甚靈昔黎人/叛神輒驅蜂禦之官軍乘以破之至今廟祀焉)黎¶
　母山(在定安縣南四百里山有五峯又名五指山極/髙大屹立瓊崖儋萬之間為四州之望毎晝雲)¶
　(霧收斂則一峯聳翠插天至晡時復蔽不見相傳/婺女星常降此山一名黎婺山方言訛為黎母云)玉¶
　陽山(在文昌縣/北二十里)蒼錫山(在文昌縣西/北二十里)東峱山(在文昌/縣東一)¶
<pb:KR2k0008_WYG_082-25a>¶
　(百里舊傳此山居民如猿峱今不然其/婦紡績布縷吉貝細密瑩白謂之布籠)七星山(在文/昌縣)¶
　(東濵海山有七峯狀如七/星連珠亦名七洲洋山)銅皷山(在文昌縣東一百/里俗傳民嘗於此)¶
　(山得銅/皷因名)抱虎山(在文昌縣東北/一百二十里)紫貝山(在文昌縣境/寰宇記云舊)¶
　(屬紫/貝縣)雷扑山(在樂㑹縣東二里相傳/此山昔被雷震故名)隂陽山(寰宇記/云在樂)¶
　(㑹/縣)峻靈山(在昌化縣北一十五里上有落膊岡有石/若冠帽者黎人呼為山落膊五代末望氣)¶
　(者言此山有寶氣夷人艤舟其下斵山求之夜半大/風浪碎其舟夷皆溺死今碇石猶存南漢封山神為)¶
　(鎮海廣徳王宋改封/峻靈王因以名山)九峰山(在昌化縣東一百/六十里山有九峰)文筆¶
　山(在陵水縣西三/里一名獨秀山)聲山(在陵水縣東五十里/入其山有聲如人言)小五指¶
<pb:KR2k0008_WYG_082-25b>¶
　山(在陵水縣西三百里/小於五指山故名)息風山(在感恩縣東一十里/山下有巨穴深不可)¶
　(測毎颶風作黎/人禱之則止)感勞山(在感恩縣北一十里宋時大/軍平黎至此秋毫無犯土人)¶
　(感其徳而/勞之故名)黎虞山(在感恩縣東五十里/黎人虞獵于此故名)鴈塔峰(在府/城南)¶
　(三里拱揖郡庠宋時郡/人姜唐佐始登第因名)試劒峰(在崖州南二十里海/濵山有巨石髙二丈)¶
　(餘宋毛奎題小洞天三字刻石上其南有石臨海題/曰釣臺又入數歩名大洞天有石室題曰海山竒觀)¶
　(傍有石梯/題曰仙梯)瓊崖嶺(在府城南一十里下/有古珠崖郡城址)南岐嶺(在府/城西)¶
　(南一百六十里/南接生黎地)東山嶺(在萬州東五里南有髙石可/百餘尺元監郡大都書攀鳳)¶
　(二字/其上)金牛嶺(在萬州東北一百里相傳/昔有金寶氣掘之不得)豺狼嶺(在崖/州北)¶
<pb:KR2k0008_WYG_082-26a>¶
　(五里以/形似名)廻風嶺(在崖州東一百二十里/以颶風不過此嶺故名)大勝嶺(在澄/邁縣)¶
　(西一十里以伏波將軍於/此屯兵征蠻大勝故名)焚艛嶺(在文昌縣北一百/五十里相傳漢武)¶
　(帝遣李將軍於雷州造艛船渡兵過海/上岸黎人不出降乃焚船而過故名)多異嶺(在㑹/同縣)¶
　(東北二十里上有石/洞嵗旱禱雨輒應)華封巖(在萬州治東山/上刻華封二字)維石巖¶
　(在萬州治/東山之南)落筆洞(在崖州東一百里石壁峭立上有/石門中有二石如懸筆轉東數歩)¶
　(復有一洞中有石如屏外房有竅通/光内房深暗相傳深入有井通海)落膊石(在昌化/縣西北)¶
　(二十里石形如人帽其首面南側有橘柚食之則可/擕去即黒霧暴風駭人池中有魚亦然土人以為神)¶
　(往往/祈禱)獅子石(在儋州西八十里/海中形似獅子)雙女石(在陵水縣西/南一百九十)¶
<pb:KR2k0008_WYG_082-26b>¶
　(里海中雙石/並峙如人)赤石岡(在府城西南五里其色若丹唐/時占氣者謂其下有金南國人)¶
　(欲以金萬鎰市之刺史/韋明謂南州之鎮弗許)萬嵗岡(在澄邁縣西一十里/上有怪石如列屏號)¶
　(聖石天将雨則雲/霧滃塞下有清泉)南渡江(在府城東南一十里源發/五指山下流經此北入于)¶
　(海/)大江(在儋州治北源自黎母山/下流經此西南入于海)建江(在定安縣治/北源發五指)¶
　(山下經臨髙澄邁二縣/過此西北流入南渡江)南龍江(在感恩縣東北五里/源出五指山經此西)¶
　(入于/海)南湘江(在感恩縣南三十里源出/黎母山至此西南入于海)延澄江(在感/恩縣)¶
　(東北四/十里)東湖(在府城東一十五里相傳昔有/富家居此因大風雨陷而為湖)西湖(在/府)¶
　(城西一十五里/又名頓崖潭)南湖(在府城南五十里溉田百餘頃/旁有石井上刻詩山髙水碧半)¶
<pb:KR2k0008_WYG_082-27a>¶
　(巖泉水接桃花亦洞天又/府學前有水亦名南湖)黎母水(在府城東三里又/儋州東亦有黎山)¶
　(水盖黎母山有水五𣲖流/入四郡其源産長節竹)第一水(在府城西其水彎/環繞下田村入于)¶
　(海/)學前水(在府城南縣學前源出西湖/流經此東南入于南渡江)南陵水(在萬/州西)¶
　(南二/里)金仙水(在萬州北三里源出黎山/東入于海俗呼仙河溪)都封水(在萬/州西)¶
　(南三/十里)大河水(在崖州城外源出五指山至州北分/為二水環城而下復合而入于海)臨¶
　川水(在崖州東一百三十里唐以此水名縣中/産石蟹漁人採之初頗軟出水堅硬如石)南橋¶
　水(在文昌/縣東)都籠水(在陸水縣西南一十五里/源發那亮鄉東入于海)陵柟水¶
　(在陸水縣東北一十/五里又名陵柵水)感恩水(在感恩縣隋/以此水名縣)湳渭溪(在/府)¶
<pb:KR2k0008_WYG_082-27b>¶
　(城南一/十五里)銅銚溪(在府城東南八十里中有巨石形如/銅銚水注其中有聲旱聞之則雨雨)¶
　(聞之/則止)天塘溪(在㑹同縣北/二十五里)神應港(在府城北一十里/舊名白沙津畨舶)¶
　(所集之地初港不通大舟而海岸多風濤之虞宋淳/熙中瓊帥王光祖欲開而未遂忽颶風作自衝一港)¶
　(人皆以為/神應故名)海口港(在府城北一十里北接雷州徐聞/縣境舟行一日可抵岸又名海口)¶
　(渡/)小海港(在萬州東北二十里港口有二山峙/如門上有石神廟舟往來多禱之)鋪前¶
　港(在文昌縣西一百五十/里商帆海舶多集於此)洗馬池(在府城南三里竹/木清䕃地頗幽雅)¶
　清水池(在儋州城東又城南亦有池其中四季荷花/不絶臘月尤盛宋蘇軾詩城南有荒池𤨏細)¶
　(誰復採幽姿小芙蕖香色獨/未改胡銓李光皆嘗遊此)放生池(在府城南譙樓/下宋郡守韓璧)¶
<pb:KR2k0008_WYG_082-28a>¶
　(所鑿上建知樂堂取莊子濠/上之語為名朱文公有記)棲龍灣(在崖州西五十/里相傳昔有龍)¶
　(棲於/此)棊子灣(在峻靈山側有石肖棊子毎取之即以/紙錢抛山下取勿揀選取畢視之黒白)¶
　(相/均)鯉魚潭(在澄邁縣南五十里潭水深碧中有異魚/如鯉人取而烹之則化為水禱雨輒應)¶
　龍潭(在臨髙縣西三十里嘗有白龍出其/中宋於潭側立壇祈雨元范梈譔碑)白馬井(在/儋)¶
　(州西南三十里唐咸通中命辛傅李趙四將部兵過/海兵馬渴甚有白馬嘶鳴以足跑沙清泉湧出故名)¶
　蓮塘井(在府治西南其味甘/冽環城人皆汲之)魚爺井(在文昌縣西五/十里水極清冽)¶
　(相傳泉與海通中有一大魚頭/白俗呼為魚爺人呼之輒出)雙泉(在府城北宋蘇/軾於此鑿井得)¶
　(二泉相去咫尺而異味後李光謫瓊居雙泉/九年再移昌化有詩云曽是雙泉舊主人)卓錫泉¶
<pb:KR2k0008_WYG_082-28b>¶
　(在府城東北二十里有山巍然聳拔分兩臂/並趨西南一泉中湧乃景泰禪師卓錫之地)惠通泉¶
　(在府城東五十里三山庵下宋蘇軾經此僧惟徳以/水餉焉味類恵山因名之曰恵通盖取唐僧謂李徳)¶
　(裕言長安昊天觀井水與/惠山泉通之意而名也)乳泉(在儋州城南舊天禧/觀宋蘇軾寓此飲之)¶
　(味甘故名又/作乳息賦)相泉(在儋州西一十五里宋宰相趙鼎/謫吉陽時盛暑渴甚鑿井數尺得)¶
　(泉後因/以相名)澹菴泉(在臨髙縣西四十里宋胡銓南謫時/曽飲於此後人取其號書澹菴泉三)¶
　(字於/石)温泉(在感恩縣北七十里夏即清冷冬則沸熱/有患風疥瘴氣者洗之皆愈又萬州城西)¶
　(亦有/温泉)美隴灘(在臨髙縣東三十里水自石巔/瀉下髙數十丈如曵白練焉)¶
土産波羅蜜(大如斗剖之若/蜜其香滿室)椰子(諸州縣皆出樹似㯽/榔葉如鳳尾出文昌)¶
<pb:KR2k0008_WYG_082-29a>¶
　(者為/上)㯽榔(瓊山澄邁文/昌三縣出)瓊枝(文昌樂㑹㑹同三/縣出一名石花菜)沈香¶
　(崖州萬州并瓊山定安臨/髙三縣出又出黄速等香)烏木(萬州/出)土蘇木(各州縣/俱出)¶
　髙良薑(崖州昌/化縣出)花棃木(儋萬崖/三州出)藤(崖州/出)海漆(瓊山縣/出花如)¶
　(芍藥俗名倒粘子漬為膠可/代柿油宋蘇軾命以此名)知風草(叢生若藤蔓土/人視其節以占)¶
　(一嵗風候毎一節則/一風無節則無風)五色雀(海南出常以雨絳者為/長旱而見輒雨潦而見)¶
　(則/齊)鐵樹花(海南多此樹纔一/二尺葉密而紅)玳瑁　車渠(俱崖/州出)紅豆¶
　木　黄楊木(各州/縣出)¶
公署海南衞(在府城西洪/武五年建)儋州守禦千户所(在州/治西)萬州¶
<pb:KR2k0008_WYG_082-29b>¶
　守禦千户所(在州治西俱洪/武二十年建)崖州守禦千戶所(在州/治西)¶
　(洪武十/七年建)清瀾守禦千戶所(在文昌縣東南三十/里洪武二十四年建)昌化¶
　守禦千戶所(在昌化縣治北一十/里洪武二十五年建)南山守禦千戶所¶
　(在陵水縣治西南洪武二十七/年建已上六所俱𨽻海南衞)¶
學校瓊州府學(在府治東南/宋慶厯間建)儋州學(在州城東宋建於/城南元遷於此)¶
　萬州學(在州城東宋建於/城西元遷於此)崖州學(在州城西/南宋建)瓊山縣¶
　學(在府城南洪/武元年建)澄邁縣學(在縣/治東)臨髙縣學(在縣治東/俱宋建)¶
　定安縣學(在縣治/東南)文昌縣學(在縣治西/俱元建)㑹同縣學(在/縣)¶
<pb:KR2k0008_WYG_082-30a>¶
　(治東洪武/三年建)樂㑹縣學(在縣/治東)昌化縣學(在縣治西/南俱元建)陵水¶
　縣學(在縣/治東)感恩縣學(在縣治東俱宋建已上/學俱本朝洪武初重建)¶
書院東坡書院(在府城北宋蘇軾謫昌化軍時寓此後/北歸邦人思之因其號為建書院元時)¶
　(嘗設山長趙/孟頫書扁)桐墩書院(在瓊山縣東五里貢士陳文/徽建㑹鄉子弟講學於此)¶
宫室雲海樓(在府治/宋建)海山樓(在府城南宋郡守韓璧建/陳瓘詩勝事荒烟久髙城)¶
　(觀閣宜均勞青𤨏/客餘事海山詩)得月樓(在儋州城北宋知軍孫尚/建取古詩近水樓臺先得)¶
　(月之句/而名)通潮閣(在澄邁縣治西宋蘇軾嘗憩其上有/詩云倦客愁聞歸路遥眼明飛閣俯)¶
　(長橋貪看白鷺横秋浦不覺青林/没晚潮其後胡銓和韻李光書扁)靖端堂(在府治又/有虛白緩)¶
<pb:KR2k0008_WYG_082-30b>¶
　(帶退思平理燕喜等堂亦在焉在通判/㕔者有節愛超然二堂皆宋時所建)六瑞堂(在放/生池)¶
　(上宋時嘗開雙蓮者三郡守王光祖建堂因名謝諤/詩循良天恵海邉頭波浪澄清宿霧收纔把一麾從)¶
　(北闕便驚六/瑞應南州)載酒堂(在儋州城東宋蘇軾嘗載酒訪/郡人黎子雲郡守張中遂建此)¶
　(堂軾復為詩云城東兩黎子室邇人自逺呼我釣其/池人魚兩忘返使君亦命駕恨子林塘淺元太定間)¶
　(移祀軾於此范梈作/記本朝永樂間重脩)尊賢堂(在儋州治東盖蘇軾所/居郡守韓景先建命名)¶
　(以祀/軾)繼美堂(在儋州治東宋知軍陳適建/以其父中孚亦嘗為守因名)堅白堂(在/儋)¶
　(州治東宋陳適建名取磨不磷/湼不緇之義李光改曰無倦齋)秀香堂(在儋州治北/陳氏北園中)¶
　(宋李光取歐文野芳發而幽香佳木秀而繁隂之義/為名有詩云月林不動參差影花徑時供自在香)¶
<pb:KR2k0008_WYG_082-31a>¶
　感德堂(在崖州治後宋守裴/聞義建胡銓作記)愛民堂(在萬州治後宋/建元侍御史邱)¶
　(世傑/重建)望闕亭(在崖州城南一十里李徳裕貶崖州司/戶時建有詩云獨上江樓望帝京鳥飛)¶
　(猶用半年程青山也恐人/歸去百匝千遭重遶城)泂酌亭(與臨清濯纓二亭/俱在雙泉上宋蘇)¶
　(軾有泂/酌亭記)問漢亭(在儋州大江橋北宋時州人所築胡/銓扁名李光詩河畔牽牛織女星東)¶
　(西相望幾千程乘槎我欲/機邉坐應解停梭問姓名)湧月亭(在儋州城北下臨/大江宋李光建取)¶
　(杜甫月湧大江/流之句而名)瑞蓮亭(在府城南有/池産瑞蓮)江亭(在崖州西/元叅政王)¶
　(士熙謫居/時建有記)瓊臺(在府治西瓊州自唐以來置都督府/宋置瓊管安撫都監瓊臺盖當時所)¶
　(名/)風月臺(在府治舊通/判㕔宋時建)東坡臺(在府城南舊開元寺/東宋蘇軾嘗寓其間)¶
<pb:KR2k0008_WYG_082-31b>¶
　(故/名)熙春臺(在儋州/治宋建)愽望臺(在儋州東北/重岡之上)茉莉軒(在臨/髙縣)¶
　(治東胡銓詩眼明漸見天/涯驛脚力行窮地盡州)息軒(在儋州有宋/蘇所識古詩)¶
關梁南橋(在府城東南/又名虹橋)洗馬橋(在府城/南二里)迎恩橋(在府城/北一十)¶
　(里/)大江橋(在儋州/城北)萬安橋(在萬州城南宋建/舊有屋三十餘楹)仙河橋¶
　(在萬州城北三里橋東/石上有仙人跡及馬跡)義興橋(在崖/州東)太平橋(在臨髙/縣治南)¶
寺觀天寧寺(有二一在府治北一在萬州城/西俱宋建本朝洪武中重脩)普明寺(在/府)¶
　(城南元文宗未登極時嘗謫居此後/建為大興龍普明禪寺學士虞集記)永慶寺(在澄邁/縣治東)¶
　(宋建本朝洪/武初重脩)𤣥妙觀(有二一在府城北一在萬州城/東俱宋建名天慶觀元改今名)¶
<pb:KR2k0008_WYG_082-32a>¶
　(本朝/重建)永興觀(在臨髙縣治西宋建/本朝洪武中重脩)凌霄菴(在儋州城/西三十里)¶
　(宋建元重脩/謝廷玉記)海雲菴(在萬/州)¶
祠廟東坡祠(在儋州城東二/里祀宋蘇軾)靈山祠(在靈山其所祀之/神有六曰靈山曰)¶
　(香山曰瓊崖曰通濟曰定邉曰班帥/洪武中命有司嵗以三月九日祭焉)南宫廟(在府東/南二里)¶
　(祀祝融神也土人奉/之甚嚴俗呼火雷廟)髙山廟(在毘耶山祀其山神/洪武中命有司嵗祭)伏¶
　波廟(在府城東北祀西漢路愽徳東漢馬援二人皆/伏波將軍儋州亦有廟宋蘇軾銘云至險莫測)¶
　(海與風至信可恃漢兩公生為/人英沒愈雄神雖無言意我同)誠敬夫人廟(在儋州/治南夫)¶
　(人洗氏髙涼人/事見髙州府)峻靈王廟(在峻靈山祀山之神五代/時建南漢始封王爵宋改)¶
<pb:KR2k0008_WYG_082-32b>¶
　(今封蘇軾有記本朝/洪武二十年重建)黎母廟(在府城西元建本朝永/樂四年重建舊傳雷攝)¶
　(一蛇卵在山中生一女嵗久有交阯蠻過海採香者/因與結婚子孫衆多是為黎母乃黎人之祖故郡建)¶
　(廟祀/之)天妃廟(在府城北一十里海口昔宋莆田人林/氏女歿為神極靈驗凡渡海者必祭卜)¶
　(歴代累封/號天妃)¶
陵墓荆王子墓(在萬州城東北八里元荆王撒敦/之子至元中謫萬安軍卒葬於此)¶
古蹟古崖州城(在府城東南三十/里梁置州於此)廢忠州(唐咸通中命/辛傅李趙四)¶
　(將進兵擒黎洞蔣璘等於/其地置忠州兵還遂廢)廢鎮州(在感恩縣東北宋/大觀初蔡京開邉)¶
　(知桂州王祖道言黎人願為王民請於/黎母山心立鎮州賜軍額曰靜海尋廢)廢紫貝縣(在/文)¶
<pb:KR2k0008_WYG_082-33a>¶
　(昌縣境漢置後/與玳瑁縣俱省)廢舍城縣(在府城東北二百六十里/隋大業中置唐於此置崖)¶
　(州宋省入/瓊山縣)廢顔盧縣(在廢舍城縣境隋置顔盧縣/唐改曰顔城属崖州後廢)廢¶
　容瓊縣(在樂㑹縣境唐貞觀中置/貞元中以容瓊省入瓊山)廢富羅縣(在崖州/境本漢)¶
　(儋耳縣地隋置毗善縣唐初/改曰富羅属儋州南漢廢)廢洛場縣(在黎洞中唐/乾元中置後)¶
　(移治儋州城下/宋省入宜倫縣)廢涔陽縣(在儋州涔陽鎮/唐天寳初置)廢吉安縣¶
　(在儋州境唐貞觀初/分昌化置乾元後廢)廢富雲縣　廢愽遼縣(俱在陵/水縣境)¶
　(唐貞觀中置属崖州/後屬萬安州南漢省)廢延徳縣(在感恩縣境宋崇寧/中置延徳縣大觀初)¶
　(改為軍又置倚郭縣曰/通逺政和初省入感恩)石龜(在崖州城北長一尋濶/二丈遇旱蝗禱之皆應)¶
<pb:KR2k0008_WYG_082-33b>¶
　桄榔菴(在儋州治南宋蘇軾謫儋時於桄榔林下結/庵為偃息之所摘葉書銘畧云生謂之宅死)¶
　(謂之墟三十六年吾其捨此/跨汗漫而游鴻濛之鄉乎)買愁村(在臨髙縣南宋/胡銓詩北往常)¶
　(思聞喜縣南來怕入買愁村區區/萬里天涯路野草荒煙正斷魂)¶
名宦唐李復(貞元中嶺南節度使瓊州久陷蠻獠復奏/置瓊州都督府以綏撫之教民陶瓦為屋)¶
　(以免颶/風之患)韋執誼(憲宗初立以宰相/貶崖州司戶叅軍)李徳裕(大中間以/宰相貶崖)¶
　(州司戶叅軍徳裕至崖州著/四十九論以叙所志期年卒)宋周仁浚(開寶間初平/嶺南命知瓊)¶
　(州既至擇偽官駱崇璨等四人列上分知儋/崖振萬安四州因其俗而治之綽有政績)李崇矩¶
　(太平興國間為瓊崖儋萬四州都廵檢使撫諭峒黎/以己私財遺其酋長衆皆懷附在嶺海四五年恬不)¶
<pb:KR2k0008_WYG_082-34a>¶
　(以炎荒嬰慮/從者亦無恙)張岐(真宗時知瓊州鎮以清靜不納餽/獻民吏服其清介州多颶風掀屋)¶
　(拔木人或凍死謂之海翻岐/教以立舎方畧由是無患)陳堯叟(廣南轉運使先/是嵗調兵運粮)¶
　(泛海給瓊州率多沈溺堯叟以海北岸逓角塲正與/瓊對風便一日可達乃規度諸州民租米輸於塲令)¶
　(瓊州遣蜑兵自/取人以為便)杜杞(慶厯中為諸西轉運使時區希/範寇破瓊州杞以計攻破之遂)¶
　(復瓊州因伏兵擒諸蠻寇六百/餘人尋得希範醢之海南遂平)宋守之(慶厯間知瓊/州教諸生讀)¶
　(五經于先聖廟建尊儒亭暇日/躬自講授由是州人始知向學)胡則(廣南轉運使有/畨舶遭風至瓊)¶
　(州且告乏食不能去則命貸錢三百萬吏白夷人狡/詐則曰彼以急難投我可拒而不與耶已而償所貸)¶
　(如/期)郭&KR0929;(政和間知瓊州乞置澄邁西峯臨髙定/南兩寨以隘阻黎人由是道路無梗)陳中¶
<pb:KR2k0008_WYG_082-34b>¶
　孚(紹興間知萬寧縣黎賊犯城居守有勞擢知昌化/軍子適為臨髙尉儋民作亂適徑造賊壘諭以禍)¶
　(福遂散去後亦遷知昌化/軍父子相繼時人榮之)趙絳(淳熙初知萬安軍黎/人王集結北多囊三)¶
　(洞叛絳如瓊乞師屯/賊衝未幾勦平三洞)崔與之(廣西提刑浮海廵珠崖/停車裁决奬㢘劾貪風)¶
　(采凛然其他利病罷行甚衆瓊人次其事為海上澄/清錄貪吏厲民者申諭而痛懲之髙惟肖嘗刻之號)¶
　(嶺海便/民榜)湯鷽(知萬安軍時南洞王利學/叛鷽討平之民為立祠)韓璧(淳熙間/為瓊管)¶
　(帥出入阡陌勞來不倦期年/化成黎人感慕願供田稅)元朱國寶(海北海南道/宣慰使蜑賊)¶
　(結鬱林㢘州諸洞恣行剽掠國寶悉平之移瓊州/立官程更弊政訓兵息民具有條制黎民降附)本¶
　朝王伯貞(洪武間瓊州知府為政寛簡/優於文學至今人猶思慕之)陳新(洪武間/㑹同知)¶
<pb:KR2k0008_WYG_082-35a>¶
　(縣居官公勤稍暇召生徒/講授茅屋蕭然不以介意)魏世吉(洪武間儋州知州/性直不撓視民若)¶
　(子民至/今思之)趙瑁(洪武中為瓊州府知府宿弊頓/革吏民畏服後陞禮部尚書)趙謙(洪/武)¶
　(中瓊山教諭愽學洽聞尤工六書之學日作新學校/造就後學瓊之士風為之丕變在仕著聲音文字通)¶
　(學範/等書)徐鑑(永樂中知瓊州府在仕㢘靜寡欲孜孜/愛民有古循吏風恵政興行一郡治安)方¶
　向(成化間瓊州知/府以循吏稱)¶
流寓蘇軾(眉州人宋紹聖間貶瓊州别駕居昌化初僦/官屋以居有司猶謂不可軾遂買地築室儋)¶
　(人運甓畚土以助之獨與幼子過處著書以為/樂時時從其父老游若將終身徽宗立移㢘州)任伯¶
　雨(眉州人崇寧間為右正言甫半嵗上百餘疏黨/事起削籍編管通州尋徙昌化軍居三年始歸)李¶
<pb:KR2k0008_WYG_082-35b>¶
　綱(邵武人建炎初累官尚書左僕射為汪伯彦黄潛/善所譖安置澧州移萬安軍至瓊甫三日以赦得)¶
　(歸/)折彦質(府州人建炎初為樞密副使謫居昌化軍/與儋士許庭恵輩效司馬光真率㑹為鄉)¶
　(約每五日一集太守/李行中與焉後移郴)趙鼎(絳州人髙宗朝為相為秦/檜所陷連貶吉陽軍在軍)¶
　(三年潛居深處廣西帥張宗元時饋醪米檜知之令/本軍月申存亡鼎先得疾自書墓中石至是書銘旌)¶
　(云身騎箕尾歸天上氣作山河壯/本朝遂不食而死天下聞而悲之)李光(越州人髙宗/時叅知政事)¶
　(為秦檜所惡責授建寧軍節度副使瓊州安置居八/年坐與胡銓賦詩倡和移昌化軍論文考史怡然自)¶
　(適又三年始/放歸自便)胡銓(廬陵人紹興間為樞密院編脩官/以排和議忤秦檜連貶吉陽軍檜)¶
　(死量移/衡州)楊煒(越州人與李光同郡光為叅政而金人/議和煒以書責光後為黄巖令有詆時)¶
<pb:KR2k0008_WYG_082-36a>¶
　(相秦檜語謫/居萬安軍)白諤(紹興間為右武大夫自金從太后/歸宣言洪皓名聞華夷而不見用)¶
　(秦檜奏繫諤大理寺諤客張伯麟題太/學壁譏訕乃流諤萬安軍伯麟吉陽軍)王士熙(元致/和間)¶
　(以吏部侍郎中書叅/政坐事安置吉陽軍)¶
人物宋姜唐佐(瓊山人從蘇軾學文軾嘗贈以詩云滄/海何曽斷地脈白袍端合破天荒蘇轍)¶
　(亦云瓊士姜唐佐從吾兄遊/氣和而通有中州士人之風)王公輔(儋州人俗呼王/六翁世傳天文)¶
　(蘇軾甚重之後折彦質亦與相厚一日具冠帶賀折/曰夜來見天象公當内遷未幾彦質果㑹赦移郴公)¶
　(輔年一百/三嵗而卒)王霄(儋州人以貢士住璧雍者三年建炎/初歸鄉潜徳不仕年九十六嵗衆推)¶
　(為鄉先生其妻呉氏亦年九十餘/郡守以聞霄授初品官呉封孺人)陳孚(瓊山人嘗從/郡守建陽宋)¶
<pb:KR2k0008_WYG_082-36b>¶
　(貫之學得官以歸由是鄉人慕之始/喜習進士業瓊人舉進士自孚始)王進慶(澄邁人/性至孝)¶
　(紹興間其母陳氏病瞽而疾且殆進/慶刲股為粥以奉母疾愈瞽目復明)元雲從龍(文昌/人仕)¶
　(為行省叅政撫綏/有方兵民悦服)蔡微(瓊山人通經史善文詞元末/隠居不仕李思廸叙其文謂)¶
　(海南儒者未/能或之先也)本朝王惠(其先合肥人徙瓊山嘗從趙/謙學愽學能文洪武末用大)¶
　(臣薦至京以三喪未舉力辭歸/隠所著有截山詠史等詩集)唐舟(瓊山人永樂甲/申進士初授江)¶
　(西新建知縣未三年陞按察司僉事左遷衢州府/通判未幾以事去用大臣薦為監察御史致仕卒)王¶
　克義(瓊山人永樂丙戌進士授崇仁知縣大臣薦其/才有愽學宏詞等語至則増減宋詞科出題試)¶
　(之果中式陞都官未幾出/為建昌府推官所至㢘能)丘濬(瓊山人少孤力學天/資過人六嵗能詩登)¶
<pb:KR2k0008_WYG_082-37a>¶
　(景泰甲戌進士仕至國子祭酒少保戶部尚書大學/士贈太傅諡文莊所著有大學衍義補世史正綱)¶
　(志/畧)海瑞(瓊州人由舉人仕至南京都察院右副/都御史剛勁自持不畏彊禦士論髙之)¶
列女林氏(文昌人陳道安妻元末寇亂道安陷於中欲/宻圖賊謀泄被殺林氏瘞道安泣盡哀自啖)¶
　(土梗/腸死)韓氏二女(文昌韓良可女長年十八次年十六/俱有姿色元至正癸巳鄉民搆亂母)¶
　(兄俱死二女避草莽中姊顧其妹曰寇至且逼吾寧/死不受辱妹泣曰姊誓不生我將焉往乃擕手赴水)¶
　(死/)唐丑妹(瓊山唐伯夀女至正甲辰陳子瑚寇乾寧/丑妹及從小妹被獲載舟中丑妹時年十)¶
　(八紿賊曰乞釋我縛永以相從賊信/之解其縛急赴水死小妹乃得歸)¶
仙釋葛長庚(宋瓊山人號白玉蟾年十二應童子科後/隠居脩道於武夷山工於詩所著有上清)¶
<pb:KR2k0008_WYG_082-37b>¶
　(武夷二集/行於世)劉遁(宋丁謂與道士劉遁名相往來一日/遁作詩贈謂有他時駕鶴游滄海同)¶
　(看蓬萊島上春之句謂莫曉其意及南遷遁見之於/崖山謂方悟其詩意乃知遁異人也與之泛舟海上)¶
　(而飲且曰成/子之詩意也)交阯道士(萬州城南有道士年九十九/自言交阯人因渡海船壊結)¶
　(菴于此養一雞大如倒掛子日置枕中啼即夢覺又/畜一胡孫小於蝦蟆以線繫几案間道士飯已即登)¶
　(几食其餘又有龜狀如錢置合中時使出戲衣/褶間僧恵洪見之戲曰公小人國中引神道也)陳仁¶
　嬌(父玘南海人仁嬌嘗夢為逍遥遊及寤每思舊游/不可得忽八月望丙夜有仙數百從空招之仁嬌)¶
　(超然隨衆朝謁于帝遂掌蓬萊紫虛洞宋/元祐中降於廣州進士黄洞家者再時)雞窠小兒¶
　(錢易洞微志云李貟為承㫖奉使過海至瓊道逢一/翁自稱楊避舉年八十一其父叔皆年一百二十餘)¶
<pb:KR2k0008_WYG_082-38a>¶
　(又見其祖宋卿年一百九十五次見雞□一小兒出/頭下視宋卿曰此九代祖忌不語不食不知其年嵗)¶
　月林(澄邁人幼穎悟入山苦行脩習後住持普明寺/元文宗賜金楮幣甚夥未嘗私用悉留寺帑年)¶
　(五十湼槃作偈曰昔不曽生今何曽滅月過/長空清光皎潔趺坐而化焚時有五色舍利)¶
　¶
　¶
　¶
　¶
　¶
<pb:KR2k0008_WYG_082-38b>¶
　¶
　¶
　¶
　¶
　¶
　¶
　¶
　明一統志卷八十二¶
