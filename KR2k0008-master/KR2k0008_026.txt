# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.282971
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十六
<pb:KR2k0008_WYG_026-1a>¶
欽定四庫全書¶
　明一綂志卷二十六¶
　　　　　　　　　　　　明　李賢等　撰¶
　　河南布政司¶
　河南古豫州地漢置豫州刺史察舉潁川河南等郡¶
　而不常所治東漢置司隸校尉治洛陽而别置豫州¶
　於譙郡唐於此置河南道開元中置都畿河南河北¶
　三道採訪處置使而都畿道治東都河南道治陳留¶
<pb:KR2k0008_WYG_026-1b>¶
　河北道治魏郡宋都於汴置京東東西二路安撫使¶
　以開封河南守臣兼領元於此置河南江北等處行¶
　中書省河南江北道肅政㢘訪司本朝置河南等處¶
　承宣布政使司領開封彰徳歸徳衛輝懐慶河南南¶
　陽汝寧八府置河南都指揮使司領宣武南陽信陽¶
　彰徳𢎞農陳州懐慶河南潁川睢陽十衛并潁上守¶
　禦千户所置河南等處提刑按察司分河南河北二¶
　道兼察諸府州衛所三司並治于開封云¶
<pb:KR2k0008_WYG_026-2a>¶
　　開封府上(東至直隸鳯陽府宿州界五百一十/五里西至河南府鞏縣界三百六十)¶
　　　(里南至汝寧府上蔡縣界四百里北至衛輝/府汲縣界一百七十里自府治至京師一千)¶
　　　(五百八十里至南京/一千一百七十五里)¶
　　　(糧七十一萬九/千三百石零)¶
建置沿革禹貢兗豫二州之域天文角亢分野春秋鄭¶
　衛陳三國之境戰國魏都於此號為大梁秦為三川¶
　郡地漢為陳留郡地晉改為陳留國東魏廢國置梁¶
　州及陳留開封二郡北齊以開封省入陳留郡後周¶
<pb:KR2k0008_WYG_026-2b>¶
　改梁州為汴州隋初廢陳留郡州如故大業初廢州¶
　以其地併入滎陽梁潁川等郡唐武徳初於此置汴¶
　州天寳初復改為陳留郡乾元初又為汴州興元初¶
　自宋州徙宣武軍於此五代梁都於此號為東京置¶
　開封府後唐復為汴州及宣武軍晉漢周皆為東京¶
　開封府宋因之金以此為汴京貞元初又改為南京¶
　宣宗南遷復都焉元初改為南京路至元中又改為¶
　汴梁路本朝洪武元年仍改開封府領州四縣三十¶
<pb:KR2k0008_WYG_026-3a>¶
　祥符縣(附郭漢為浚儀縣屬陳留郡魏晉以後皆因/之東魏於此置梁州後周改汴州隋廢陳留)¶
　(郡以縣屬鄭州唐於此置汴州以開封縣省入尋復/舊宋初改祥符縣金元因之本朝復以開封縣併入)¶
　(編户一百/五十八里)陳留縣(在府城東五十里古有莘城春秋/為留地屬鄭後為陳所併故曰陳)¶
　(留秦始置陳留縣漢為陳留郡治晉末郡縣皆廢隋/初復置屬宋州後屬梁郡唐初屬杞州又改屬汴州)¶
　(五代屬開封府宋金元仍舊/本朝因之編户三十九里)杞縣(在府城東一百里/古雍國黄帝之後)¶
　(殷周皆以封夏後為杞國漢置雍丘縣屬陳留郡後/魏屬陽夏郡隋初置杞州大業初廢州以縣屬梁郡)¶
　(唐復置杞州尋廢五代晉始改杞縣漢周至宋仍曰/雍丘金復為杞縣元仍舊本朝因之編户八十四里)¶
　通許縣(在府城東南九十里本漢陳留扶溝二縣地/宋初始置通許鎮咸平中陞為咸平縣屬開)¶
<pb:KR2k0008_WYG_026-3b>¶
　(封府金改通許縣元仍舊/本朝因之編户一十二里)太康縣(在府城東南二百/一十里本夏太康)¶
　(所築城漢置陽夏縣屬淮陽國東漢屬陳國晉屬梁陽/國後魏置陽夏郡隋改縣曰太康屬匡城郡後復置)¶
　(夏郡改縣曰匡城縣隋末廢唐初復置屬陳州五代/梁屬開封府宋宣和初屬拱州金屬開封元屬汴梁)¶
　(本朝仍舊編/户三十五里)尉氏縣(在府城南九十里本春秋鄭大/夫尉氏之邑秦始置尉氏縣漢)¶
　(屬陳留郡晉及後魏因之北齊省隋復置屬許州後/屬潁川郡唐屬洧州後屬汴州宋屬開封府金元仍)¶
　(舊本朝因之/編户二十里)洧川縣(在府城西南一百五十里本春/秋鄭之曲洧漢為淮陽國扶溝)¶
　(縣地唐置洧州貞觀初廢宋為宋樓鎮屬尉氏縣金/始置洧川縣屬開封府以洧水為名元仍舊本朝因)¶
　(之編户一/十七里)鄢陵縣(在府城南一百六十里春秋鄭邑/鄭伯克段于鄢即此戰國謂之安)¶
<pb:KR2k0008_WYG_026-4a>¶
　(陵漢始置鄢陵縣屬潁川郡東魏屬許昌郡北齊省/入許昌縣隋復置屬許州唐因之宋屬開封府金元)¶
　(仍舊本朝因之/編户二十六里)扶溝縣(在府城南二百里本漢舊縣/屬淮陽國以小扶亭有洧水)¶
　(之溝因名東漢屬陳留郡晉省後魏復置東魏屬許昌/郡隋屬潁川郡唐於此置北陳州尋廢以縣屬洧州)¶
　(後屬許州五代梁屬開封府宋金/元仍舊本朝因之編户二十里)中牟縣(在府城西/七十里本)¶
　(春秋鄭邑漢始置縣屬河南郡晉屬滎陽郡後魏省/尋復置東魏增置廣武郡後周徙縣治圃田城隋初)¶
　(廢郡改縣曰内牟屬鄭州後又徙舊治唐復改中牟/縣并置牟州尋罷州以縣屬管州龍朔初屬鄭州五)¶
　(代梁屬開封府唐屬鄭州宋屬開封/金元仍舊本朝因之編户二十六里)陽武縣(在府城/西北九)¶
　(十里秦為博浪沙地漢始置陽武縣屬河南郡晉屬滎/陽郡東魏屬廣武郡北齊省隋復置屬滎陽郡唐屬)¶
<pb:KR2k0008_WYG_026-4b>¶
　(鄭州五代屬開封府宋元仍/舊本朝因之編户四十五里)原武縣(在府城西北一/百二十里漢置)¶
　(屬河南郡晉省後魏屬滎陽郡東魏改置廣武縣北/齊省隋置原陵縣唐改原武縣屬鄭州宋省入陽武)¶
　(縣元祐初復置金元屬鄭州/本朝改今屬編户一十四里)封丘縣(在府城北七十里/本古封父國漢)¶
　(始置封丘縣屬陳留郡尋析置平丘縣晉省平丘以/縣屬陳留國後魏省入酸棗縣尋復置北齊省隋復)¶
　(置屬滑州後屬東郡唐屬汴州五代屬開/封府宋元仍舊本朝因之編户二十六里)延津縣(在/府)¶
　(城西北九十里本春秋鄭之廩延戰國嘗為韓所都/秦置酸棗縣漢屬陳留郡後魏併入小黄後復置屬)¶
　(東郡北齊併入南燕縣隋初復析置酸棗縣屬滑州/大業初屬滎陽郡唐復屬滑州五代梁屬開封府宋)¶
　(改延津縣金置延州後廢元/仍舊本朝因之編户八里)蘭陽縣(在府城東北九/十里本秦東明)¶
<pb:KR2k0008_WYG_026-5a>¶
　(鎮地漢為東昬縣地屬陳留郡三國魏廢縣為鎮宋/初復置東明縣屬開封府金析東明六郷為縣取其)¶
　(首郷曰蘭陽以為名元仍舊/本朝因之編户二十九里)儀封縣(在府城東北一/百一十五里春)¶
　(秋時衛邑儀封人見夫子即此漢為東明縣地後魏/為考陽縣地屬北梁郡北齊郡縣並廢金為通安堡)¶
　(元始置儀封縣屬睢州本/朝改今屬編户一十五里)陳州(在府城東南三百五/十里古伏羲所都周)¶
　(封舜後於此為陳國秦為潁川郡地漢置陳縣淮陽/國治此晉於此置豫州後魏置陳郡又置北揚州治)¶
　(項縣北齊改為信州後周改曰陳州隋廢陳郡改縣/曰宛丘後改州為淮陽郡唐復為陳州五代晉為鎮)¶
　(安州周為鎮安軍宋宣和初陞淮寧府金元復為陳/州並以宛丘縣為附郭本朝省縣入州編户四十五)¶
　(里領/縣四)商水縣(在州城西九十里本漢汝陽縣地屬汝/南郡晉屬汝南國後魏屬汝陽郡隋置)¶
<pb:KR2k0008_WYG_026-5b>¶
　(溵水縣屬陳州唐屬溵州後屬陳州宋改商水縣金/仍舊元末徙治舊南頓縣本朝因之編户一十二里)¶
　西華縣(在州城西北九十里漢為長平西華二縣地/屬汝南郡晉省西華以長平屬梁國宋復置)¶
　(西華北齊省長平入焉隋初改為鴻溝縣後復名西/華屬淮陽郡唐改箕城縣屬陳州長夀初改曰武城)¶
　(景雲初復曰西華宋屬淮寧府金屬陳/川元仍舊本朝因之編户二十二里)項城縣(在州/城東)¶
　(南九十里古項子國漢置項縣屬河南郡晉屬陳國/復屬梁國東魏置北揚州及秣陵縣北齊信州後周)¶
　(陳州皆治此隋始改為項城縣屬陳州宋屬淮寧府/金仍屬陳州元初省入商水縣後復置本朝因之編)¶
　(户一十/五里)沈丘縣(在州西南一十五里本/朝分置編户一十三里)許州(在府城/西南二)¶
　(百二十里周為許國秦屬潁川郡漢為韓國尋置許/縣屬潁川郡東漢末獻帝都於此曹魏改曰許昌晉)¶
<pb:KR2k0008_WYG_026-6a>¶
　(徙潁川郡治此北齊於此置南鄭州後周改許州治/長社縣隋改縣因潁川州為潁川郡唐復為許州長)¶
　(社縣五代梁置匡國軍唐改忠武軍宋陞潁昌府金/復為許州昌武軍元為許州屬河南路本朝以長社)¶
　(縣省入改今屬編户/四十八里領縣四)臨潁縣(在州城南六十里本漢/舊縣屬潁川郡以在潁)¶
　(水之上故名隋屬許州唐屬溵州貞元初仍屬/許州宋金元皆仍舊本朝因之編户一十八里)襄城¶
　縣(在州城西南九十里本春秋鄭氾地以周襄王出/居此因名襄城漢始置襄城縣屬潁川郡晉置襄)¶
　(城郡後周置汝州隋俱廢唐復置尋廢以縣屬許州/宋屬汝州金元屬許州本朝因之編户三十二里)¶
　郾城縣(在州城南一百二十里本古郾子國漢置郾/縣屬潁川郡北齊置臨潁郡隋置道州改縣)¶
　(曰郾城縣後廢道州以縣屬許州唐復置道州尋廢/以縣屬溵州又屬許州宋屬潁昌府金元屬許州本)¶
<pb:KR2k0008_WYG_026-6b>¶
　(朝因之編户/二十二里)長葛縣(在州城北五十里本春秋鄭邑/宋人伐鄭取長葛即此漢為潁)¶
　(川郡許縣地晉省隋始置長葛縣屬潁川郡唐屬許/州宋屬潁昌府金元仍屬許州本朝因之編户二十)¶
　(二/里)禹州(在府城西南三百二十里本夏禹所封地春/秋時為鄭之櫟邑戰國為韓國秦為陽翟縣)¶
　(兼置潁川郡漢因之晉屬河南郡東魏置陽翟郡隋/廢郡以縣屬襄城郡唐廢嵩州後屬許州宋屬潁昌)¶
　(府劉豫置潁順軍金改為州又改鈞州以州有鈞臺/故名元仍舊本朝以陽翟縣省入萬厯三年避御名)¶
　(改禹州編户六/十四里領縣二)新鄭縣(在州城東北九十里周封黄/帝後於此為鄶國春秋時為)¶
　(鄭武公之國名曰新鄭秦屬潁川漢始置新鄭縣屬/河南郡晉省劉宋復置屬滎陽郡後魏省隋復置唐)¶
　(宋皆屬鄭州金屬鈞州元仍舊/本朝改屬本府編户十九里)密縣(在州城西北一/百二十里本古)¶
<pb:KR2k0008_WYG_026-7a>¶
　(密國亦鄶國地漢始置縣屬河南郡晉屬滎陽郡後/周屬滎州隋屬鄭州唐初於縣置密州尋廢州以縣)¶
　(屬鄭州後屬河南府宋屬鄭州尋屬河南府金/屬鄭州元屬鈞州本朝因之編户二十三里)鄭州¶
　(在府城西一百四十里周管叔鮮封于此後為鄭國/秦屬三川郡漢屬河南郡東漢分置滎陽郡後魏為)¶
　(東恒農郡東魏置廣武郡後周置滎州後改為鄭州/隋于管城縣置管州後改為鄭州尋為滎陽郡唐初)¶
　(于武牢置鄭州貞觀中移治管城天寳初又改為滎/陽郡乾元初復鄭州宋置奉寧軍金復為鄭州元因)¶
　(之本朝以管城縣省入/編户三十三里領縣四)滎陽縣(在州城西七十里本/古東虢國春秋為鄭)¶
　(京城秦置敖倉於此漢始置滎陽縣屬河南郡其治/在今縣西五十里晉置滎陽郡後魏郡縣並徙今治)¶
　(北齊改郡曰成臯隋廢郡存縣唐析置武泰縣屬洛/州神龍初復省入滎陽縣屬鄭州五代宋金元仍舊)¶
<pb:KR2k0008_WYG_026-7b>¶
　(本朝因之編/户一十里)滎澤縣(在州城北五十里本古澤名春/秋衛侯及狄人戰於滎澤即此)¶
　(地秦三川郡嘗移治於此漢為滎陽縣地晉屬滎陽/郡隋置廣武縣仁夀初改為滎澤縣屬鄭州唐因之)¶
　(宋省入管城元祐初復為縣元屬/汴梁路本朝屬鄭州編户一十里)河隂縣(在州城西/北五十里)¶
　(秦置平隂縣在廣武山漢徙治瀕河山下始曰河隂/縣晉屬河南郡唐又徙治輸場之東渠口開元初屬)¶
　(河南府會昌初屬孟州宋以氾水縣省入金屬鄭州/元移治廣武山之大峪口本朝初又徙今治編户七)¶
　(里/)氾水縣(在州城西一百一十里古東虢國地春/秋時為鄭巖邑又名虎牢秦屬三川郡)¶
　(漢置成臯縣屬河南郡東漢廢縣為闗三國魏復置/縣晉屬河南郡劉宋於此置司州後魏北豫州及成)¶
　(臯郡同治於此隋始改縣曰氾水屬滎陽郡唐初析/置成臯縣貞觀中又省入氾水屬鄭州後屬孟州宋)¶
<pb:KR2k0008_WYG_026-8a>¶
　(初屬洛州元豐初復屬孟州金屬鄭/州元仍舊本朝因之編户一十里)¶
郡名大梁(戰國/魏名)陳留(漢/名)汴梁(元/名)¶
形勝天下要衝(酈生説漢髙祖云陳留天/下要衝四通八達之郊)水陸都㑹(舊/圖)¶
　(經汴京舟楫車馬商賈輻輳為一大/都會又唐李勉傳汴州水陸一都㑹)咽喉九州閫域¶
　中夏(唐賈至虎/牢闗銘)鎖天中區控地四鄙(唐呂溫/成臯銘)岡阜繚¶
　轉龍盤虎伏(李清臣/汴都記)濁河限其北清洛貫其内(同/上)提¶
　封萬井(宋周邦彦汴都賦芒碭渙渦截其面金堤玉/渠累其脊雷夏灉沮繞其腸星丘訾婁夾其)¶
　(胰分疆十同/提封萬井)處四達之㑹(宋志浚郊處四達/之㑹故建為都)¶
<pb:KR2k0008_WYG_026-8b>¶
風俗人稟中和之氣(周禮註豫州豫之為言舒也言/人稟中和之氣性理安舒也)俊¶
　髦儒雅(漢地理志梁魏之墟人多俊髦好儒雅雜以/遊豫有魏公子之風難動以非易感以義)¶
　右武習豪(唐劉禹錫汴州刺史㕔壁記地為四戰/故其俗右武人具五都故其氣習豪)重¶
　禮義勤耕紝(宋/志)俗尊年齒學尚經術(寰宇/記)風物繁夥¶
　(圖/經)人皆有忠義(異聞集人皆有忠義之風其/本于張巡許逺之表倡歟)習俗淳¶
　厚喜勤尚質(元/志)¶
山川夷山(在府城安逺門内/以山平夷而名)黑陽山(在原武縣北二十/里連陽武縣界黄)¶
　(河經/其下)酸棗山(在延津縣東南/二里俗稱土山)黑山(在封丘縣北三里/曹操㫁袁術糧道)¶
<pb:KR2k0008_WYG_026-9a>¶
　(處/)首山(在襄城縣南五里史記申公曰天下名山八/而三在夷狄五在中國皆黄帝所嘗遊首山)¶
　(其一/也)令武山(在襄城縣西南五里/上有令武将軍祠)仙翁山(在襄城縣/西南十八)¶
　(里一名葛仙山上/有葛仙翁成道庵)邢山(在新鄭縣南三十里上有鄭/大夫祭仲墓一云子産塚)¶
　抱獐山(在新鄭縣北三十里宋/陳堯佐於上築駐節臺)具茨山(在新鄭縣西/南四十里又)¶
　(名大隗山水經註云黄帝登此山升于洪堤受/神芝圖於黄蓋童子今其山有軒轅避暑洞)禹山¶
　(在禹州城北潁水之南/其下有禹廟與山相向)三峰山(在禹州城西南二/十里上有三峰)杏¶
　山(在禹州城北二十里洛/陽記仙人劉根嘗隠此)荆山(在禹州城西北五十/里洛陽記齊武帝于)¶
　(此采/玉)三磴山(在禹州城西五十里/其山上下俱有龍潭)狗脊山(在中牟縣/治後其上)¶
<pb:KR2k0008_WYG_026-9b>¶
　(産黄/麻)雲瓏山(在密縣北三十里一名侵雲山其/西南又有承雲山東南有石樓山)梅山¶
　(在鄭州西南三十五里春秋楚/蒍子馮率師侵費滑還師於此)嵩渚山(在滎陽縣東/南二十五里)¶
　(一名小陘山其/西又有萬山)靈源山(在滎陽縣治西其間生靈芝/石菌石髓紫菊往往人聞長)¶
　(嘯之/聲)廣武山　三皇山(俱在河隂縣北一十里二山/相連其上有東西廣武二城)¶
　(即楚漢/相拒處)大周山(在滎陽縣南/三十五里)敖山(在河隂縣西北二/十里秦時敖氏築)¶
　(倉于上因以名山漢酈食其勸高祖據敖倉/之粟又髙祖因敖山築甬道下汴水即其處)三山(在/氾)¶
　(水縣界山有/三峯故名)方山(在氾水縣南四/十里氾水出焉)開陽山(在密縣西/北一十二)¶
　(里/)彭祖岡(在鄢陵縣北二十/里或云有彭祖墓)伯牛岡(在氾水縣東北/三十里有冉伯)¶
<pb:KR2k0008_WYG_026-10a>¶
　(牛/廟)潘岡(在陳留縣東北四十里宋/名臣潘美嘗居此因名)黄河(舊在府城北/四十里自西)¶
　(北氾水縣入境東至虞城縣下達山東濟寧州界洪/武二十四年決原武縣黒陽山下東經府城北五里)¶
　(又東南至項城縣出境入淮而故道遂淤永樂八年/復疏入故道自是河分為二正統十三年又決滎陽)¶
　(縣東經府城西南又東南至項城縣出境入淮而城/北之新河又淤元陳孚詩千載金湯擁上流只今惟)¶
　(有荻花秋江南客子笑/無語閒看黄河繞汴州)汴河(源出滎陽縣大周山合/京索須鄭四水東南至)¶
　(中牟縣北入于/黄河詳見古跡)金水河(在鄭州城西南二十五/里宋時引入汴京故名)伯俞¶
　河(在府城南二十里以孝/子韓伯俞故居在因名)石梁河(在臨潁縣北三十/里東南入黄河)¶
　巴河(在陳留縣東北三十/五里東入寧陵縣界)汝河(在襄城縣南/東流入黄河)雙洎河¶
<pb:KR2k0008_WYG_026-10b>¶
　(在洧川縣南即溱/洧二水之下流)鐵裏河(在杞縣西南/三十五里)西河(有二一/在許州)¶
　(城西北周九里一在/鄢陵縣城西周二里)大囘湖　小囘湖(在鄭州城東/三十里二湖)¶
　(相連下達中牟/縣迤邐入黄河)㑹岡湖(在扶溝/縣東北)睢水(在陳留縣東北/四十里東經睢)¶
　(州達寧/陵縣)氾水(源出氾水縣西方/山東南入黄河)溵水(在郾城縣有大/小二水大者在)¶
　(縣治南一里小者在縣治/北一里隋溵州以此水名)鄭水(源出鄭州城東二十/五里東北至中牟縣)¶
　(溉田千餘頃其/餘水下入于汴)京水(源出嵩渚山經鄭州西/南十五里東北入鄭水)索水(源/出)¶
　(滎陽縣小陘山/北流入京水)湏水(源出滎陽縣萬/山北流入汴河)潁水(源出河南/府登封縣)¶
　(潁谷東經鄭州至襄城縣為渚河/又東經臨潁縣西合沙河入淮)潩水(源出大隗山/名魯固河一)¶
<pb:KR2k0008_WYG_026-11a>¶
　(名清流河東南經長葛縣/西又東至臨潁縣入潁水)溱水(源出密縣一名澮水/東北至新鄭縣與洧)¶
　(水/合)洧水(源出密縣東至新鄭縣㑹溱水/為雙洎河至西華縣入黄河)圃田澤(在中/牟縣)¶
　(西北七里周職方豫州藪曰圃田即此其澤東西五/十里南北二十六里西限長城東極官渡髙者可耕)¶
　(窪者成滙今為澤者八若東澤西澤之類為陂者/三十有六若大灰小灰之類其實一圃田澤耳)甘¶
　泉井(在府城内本朝魏國公徐達故宅洪武間河水/入城諸井苦不可食永樂初忽湧此泉色瑩而)¶
　(味甘/因名)八角井(在府城西南水苦不可飲宋劉敞詩誰/鑿八角井不方亦不圓此地饒美水此)¶
　(井獨苦泉泉甘常不竭泉苦更/永年浪得世上名對之還慨然)冰井(在延津縣西南/二十里世傳韓)¶
　(襄王蔵/冰之所)厄井(在氾水縣東南七十里風俗通云漢髙/祖與項羽戰敗于京索遁入此井鳩止)¶
<pb:KR2k0008_WYG_026-11b>¶
　(鳴其上追者以為/無人遂得脱因名)漆井(在鄢陵縣漢/陳寔祠前)聖水井(在禹州/義讓里)¶
　(遇旱禱/雨皆應)湫水井(在禹州靈泉里三井泉源相/通雖大旱不涸涝亦不溢)龍井(在/尉)¶
　(氏縣世傳金時有石如羊首自/天而墜遂成井嵗旱禱雨輒應)鳴井(在陳州城東三/里以物投下聲)¶
　(應如/鐘)靈仙井(在滎陽縣南元延/祐間龍見於此)神井(在䄫縣西北每/嵗旱於此取水)¶
　(禱雨/輒應)龍華井(在許州/城北)禁溝泉(在禹州西闗/其味最甘)馬跑泉(在/禹)¶
　(州城東北四十里世傳漢光武/駐兵於此馬跑其地有泉出焉)青龍泉(在洧川縣西/北東南入雙)¶
　(泊/河)湧泉(在禹州玲瓏山谷中/湧出東流入潁水)東門池(在陳州城内東/北隅水至清不)¶
　(生草木詩陳風東門/之池可以漚麻即此)蓬池(在府城東北本春秋之蓬/澤後因為池晉阮籍詩徘)¶
<pb:KR2k0008_WYG_026-12a>¶
　(徊蓬池上囘首望大梁唐/𤣥宗改為福源池禁漁採)蛟龍池(在襄城縣北七十/里左傳鄭大水龍)¶
　(鬬於時門之/外洧淵即此)黄池(在封丘縣南一十里春秋/公㑹吴子干黄池即此)凝碧池¶
　(在府城東南平臺側唐為牧澤宋/真宗時鑿為池後為河水淤塞)金明池(在府城西/周世宗時)¶
　(鑿宋太祖幸此觀習水戰前賢題詠甚多王安石詩思/宜秋西冠碧參差憶看郷人禊飲時斜倚水開花有)¶
　(緩随風轉栁如癡青天白日春長好綠鬢朱顔/老自悲跂馬未堪塵滿目夕陽偷理釣魚絲)靈池¶
　(在長葛縣西一名葛仙池世傳吴人葛𤣥/寓居於此池有石甃每遇旱禱雨輒應)黑龍池(在/密)¶
　(縣西北香峪山元至正間縣/人禱雨於此有黒龍見因名)長明溝(源出長葛縣界/經尉氏縣西南)¶
　(滙為大陂東南/與大溝合流)大溝(在尉氏縣西南一十五里/東北合康溝入于黄河)筆溝¶
<pb:KR2k0008_WYG_026-12b>¶
　(在尉氏縣東北四十/里端直如筆故名)五梁溝(在陳州城西南一十/五里溝有五橋因名)陳¶
　陀溝(在陳州城北一十里世/傳為陳公子佗所開)驛馬溝(在商水縣西南/一十三里其湍)¶
　(急如驛/馬因名)鴻溝(在河隂縣東即楚漢分界處北接廣武/山與滎澤連宋呂蒙正詩溝中流水已)¶
　(成塵溝畔荒凉起暮雲大抵華/夷須一統何能天地更平分)漻堤(自府東至歸徳/府三百餘里世)¶
　(傳漢梁孝王徙都睢陽/時所築今俗訛為蓼堤)金堤(自滎陽縣東至千乗海/口千餘里厯代築之以)¶
　(禦河患通謂之金堤漢孝文/時河決酸棗東潰金堤即此)隋堤(在汴河故道/隋煬帝所築)湛渠¶
　(在府城外唐載初元年/引汴水注白溝以通漕)牽渠(在鄭州界内魏牽招為/廣武太守時郡城井苦)¶
　(不可食始為鑿渠引城外/清泉注之民以為便因名)僕射陂(在鄭州城東南四/里後魏孝文帝以)¶
<pb:KR2k0008_WYG_026-13a>¶
　(此陂賜僕射李冲後人因/名唐𤣥宗更名廣仁池)¶
土産紅花(鄢陵扶溝/二縣出)麻黄(中牟/縣出)瓷器　鐵(俱禹/州出)逺志(祥/符)¶
　(縣/出)¶
藩封周王府(在府城内正北洪武十/一年即宋故宮遺址建)祥符王府　封丘¶
　王府(俱在府城南/薫門内街東)永寧王府(在府城内/靈應街西)汝陽王府¶
　遂平王府(俱在府城安/逺門内街東)鎮平王府(在府城内/端禮街西)宜陽王¶
　府　胙城王府(俱在府城内/上市子街東)内郷王府(在府城大/梁門内北)原¶
　武王府　鄢陵王府　河隂王府　潁川王府　義¶
<pb:KR2k0008_WYG_026-13b>¶
　陽王府　臨汝王府　沈丘王府　上洛王府　魯¶
　陽王府　臨湍王府　堵陽王府　河清王府　新¶
　㑹王府　義寧王府　崇善王府　海陽王府　曲¶
　江王府　博平王府　汾西王府　魯山王府　信¶
　陵王府　邵陵王府　萊陽王府　東㑹王府　富¶
　陽王府　㑹稽王府　浦江王府　益陽王府　奉¶
　新王府　華亭王府　湯溪王府　瑞金王府　應¶
　城王府　南陵王府　京山王府　寳氐王府　商¶
<pb:KR2k0008_WYG_026-14a>¶
　城王府　柘城王府　脩武王府　安吉王府　汝¶
　寧王府　彰徳王府　順慶王府　保寧王府　儀¶
　封王府　安昌王府(俱同/城)¶
　徽王府(在禹州/城内)太和王府　遂昌王府　景寧王府¶
　建徳王府　陽城王府　嘉定王府　新昌王府¶
　慶雲王府　太康王府　陽夏王府　徳平王府¶
　滎陽王府　懐慶王府　咸平王府　延津王府(俱/同)¶
　(城/)¶
<pb:KR2k0008_WYG_026-14b>¶
公署宣武衛(在都/司西)陳州衛(在州治西俱/洪武六年建)¶
學校開封府學(在府城内東南隅舊在城内/南洪武二十四年改建于此)陳州學(在/州)¶
　(治東南宋熙寧間建/本朝洪武四年重建)許州學(在州治東南洪武三/年建正統九年重脩)禹¶
　州學(在州治西南洪武/三年因故址重建)鄭州學(在州治東元建本朝/洪武二十八年重建)¶
　祥符縣學(在府城大梁門/内洪武五年建)陳留縣學(在縣治西北舊/在縣治西洪武)¶
　(十年改/建于此)杞縣學(在縣/治西)通許縣學(在縣/治東)太康縣學(在縣/治東)¶
　(北/)尉氏縣學(在縣治東南以上俱洪/武三年因舊學重建)洧川縣學(在縣/治東)¶
　(南金正大間建本/朝洪武三年重建)鄢陵縣學(在縣治東洪武三/年因故址重建)扶溝¶
<pb:KR2k0008_WYG_026-15a>¶
　縣學(在縣治東南元延祐間/建本朝洪武三年重建)中牟縣學(在縣治東洪/武八年建)¶
　陽武縣學(在縣治西南洪武/三年因故址重建)原武縣學(在縣治東永樂十/年因故址重建)¶
　封丘縣學(在縣治東南元至正間/建本朝洪武五年重建)延津縣學(在縣治/西洪武)¶
　(三年/建)蘭陽縣學(在縣治東洪武三/年因故址重建)儀封縣學(在縣治/東南洪)¶
　(武二十/三年建)商水縣學(在縣治東宋大觀初建/本朝洪武四年重建)西華縣學¶
　(在縣治東南洪武/三年因故址重建)項城縣學(在縣治東南洪武三/年建正統九年重建)沈¶
　丘縣學(在縣治南/本朝建)臨潁縣學(在縣治/東南)襄城縣學(在縣/治西)¶
　(北/)郾城縣學(在縣/治東)長葛縣學(在縣治東北以上俱洪/武三年因故址重建)¶
<pb:KR2k0008_WYG_026-15b>¶
　新鄭縣學(在縣治/東南)密縣學(在縣/治東)滎陽縣學(在縣/治東)滎澤¶
　縣學(在縣治/東南)河隂縣學(在縣治/西南)氾水縣學(在縣治西/以上俱洪)¶
　(武三/年建)¶
書院儒林書院(在禹州城南二十里/元州人楊可道建)¶
宫室韓宮(在延津縣/韓王相建)逍遥宮(在陳留縣南六里/隋大業二年建)汴故宮¶
　(在府城内正北本宋之大内金人廣之皇城南外門曰/南薰南薰之北新城門曰豐宜橋曰龍津橋北曰丹)¶
　(鳳門丹鳳北曰文武樓東曰太廟西曰郊社正北曰/承天門雙闕前引東西左右掖門承天之北正殿曰)¶
　(大慶殿東廡曰嘉福樓西廡曰嘉瑞樓大慶之後曰/徳儀殿正内曰隆徳殿隆徳之次曰仁安殿仁安之)¶
<pb:KR2k0008_WYG_026-16a>¶
　(次曰純和殿純和之次曰寧福殿寧福之後由苑門/而北曰仁智殿有二大石左曰敷錫神運萬嵗峰右)¶
　(曰玉京獨秀太平巖苑門東曰仙韶院北曰湧翠峰/東連長生殿又東曰湧金殿曰蓬萊殿西曰浮玉殿)¶
　(曰瀛州殿南曰閲武殿又南曰安泰門東則夀聖宮/北曰徽音院又北曰燕夀殿徽音夀聖東曰太后苑)¶
　(苑有慶春殿本朝洪武十/一年即其故址建周王府)龍徳宮(在府城内西北隅/本宋徽宗潜邸及)¶
　(即位廣之易今/名中有壺春堂)延福宮(在府城安逺門内宋徽宗建/規制精巧莫與為比二宫皆)¶
　(燬于/金兵)東景靈宫　西景靈宫(在府城内端禮街之東/西宋建置藝祖以下御)¶
　(容于/内)昇平樓(在府城宋大内需雲殿東舊名紫雲/乃宫中觀宴之所明道初改今名)鳳¶
　凰樓(在禹州治南漢黄霸守潁川時鳳/凰集其境郡人建樓以誌其瑞)夕陽樓(在滎/陽縣)¶
<pb:KR2k0008_WYG_026-16b>¶
　(唐時建李義山詩花明栁暗遶天愁上盡重城/更上樓欲問歸鴻向何處不知身世自悠悠)望嵩¶
　樓(在襄城縣城中唐時建劉禹錫送廖彦謀詩九陌/逢君又别離行雲别鶴本無期望嵩樓上曽相見)¶
　(看過花開/花落時)望京樓(在府城西門樓舊無名唐令/狐綯登樓詩有望京字因名)蓮花¶
　樓(在府城西鄭門外宋/時士大夫於此餞别)豐樂樓(在府城内宋徽宗時/建劉子翬詩梁園歌)¶
　(舞足風流美酒如刀解㫁愁憶得承平多樂事夜深/燈火上樊樓樊樓汴都酒樓也舊在城内景明坊)¶
　遇仙樓(在府城内金時有狂僧李菩薩者嘗就楊廣/道趙君瑞侍宿一日大寒楊生與之酒若媿)¶
　(無以報主人者晨起僧持酒盌出聞其噀酒聲入曰/増明亭前花開矣已而牡丹開兩花時正大四年十)¶
　(月也來觀者車馬闐咽酒尊為之一/空趙秉文嘗作滿庭芳詞以記之)三槐堂(在府城/仁和門)¶
<pb:KR2k0008_WYG_026-17a>¶
　(外宋兵部侍郎王祜手植三槐於庭曰吾子孫必有/為三公者其後子旦果為相遂號三槐王氏後子孫)¶
　(因建三槐堂/蘇軾有銘)拱奎堂(在府治宋錢藻/尹開封時建)清虛堂(在府城/東宋王)¶
　(鞏建蘇/軾有記)志古堂(在新鄭縣治宋劉/伯夀建尹洙為記)梅花堂(在許州治/北宋蘇軾)¶
　(建軾嘗為/詠梅花詩)信陵亭(在府城内相國寺前本魏公/子無忌勝遊之地舊有亭)徳星¶
　亭(在許州西湖上漢荀淑故宅陳寔嘗詣淑/子弟咸在太史奏徳星聚後人因建亭)溵亭(在/郾)¶
　(城縣溵水南唐裴/度討吴元濟時建)新亭(在府城内唐汴州刺史/令狐楚建劉禹錫有記)潁亭¶
　(在禹州西唐陽翟令陳寛建宋/范鎮重脩鎮嘗作潁溪三亭記)聴水亭(在許州西湖/上宋蘇軾卜)¶
　(宅其南轍/嘗有詩)駐蹕亭(在陳州城北門外洪武初乗/輿幸汴駐蹕於此因建亭)奉天¶
<pb:KR2k0008_WYG_026-17b>¶
　臺(在布政司治後洪武初車/駕幸汴築以為祭天之所)封臺(在府城南薰門外/亦車駕幸汴時築)¶
　(以為祭/神之所)鈞臺(在禹州城北門外左傳/夏啓有鈞臺之享即此)厄臺(在陳州南/世傳為孔)¶
　(子絶粮之所宋王禹偁嘗作銘其序云天地厄于晦/㝠日月厄于薄蝕山川厄于崩竭聖人生而肖天地)¶
　(之貌禀日月之靈鍾山川之粹得無厄乎所以虞舜/厄于厯山帝禹厄于洪水成湯厄于夏臺文王厄于)¶
　(羑里我先師夫子厄于陳/蔡其道一也又曾鞏有記)章華臺(在商水縣西北三/里初楚靈王築章)¶
　(華臺於華容城及襄王為秦将/白起所迫北保於陳更築此臺)靈臺(在府城南二十/里戰國魏侯罃)¶
　(所築俗名/梁恵王臺)青陵臺(在封丘縣界宋康王欲奪其舍人/韓憑之妻乃築臺望之憑妻作詩)¶
　(曰南山有鳥北山張羅鳥自/髙飛羅當奈何遂自縊死)鳳凰臺(在禹州城内西/南漢黄霸為潁)¶
<pb:KR2k0008_WYG_026-18a>¶
　(川守鳳凰/數集其地)南拒臺　北拒臺(在太康縣南二十里相/去一里間即漢王追項)¶
　(羽至陽夏/相拒處)霸王臺(在太康縣北五里/世傳為項王將臺)灌臺(在許州城/南漢潁隂)¶
　(侯灌嬰故宅/今名思故堂)平臺(在府城東南梁園内本古列仙吹/臺漢梁孝王武増築之易今名劉)¶
　(宋謝恵連於此/賦雪又名雪臺)光武臺(在項城縣西北二十里/漢光武幸南頓時築此)尚書¶
　臺(在臨潁縣東南四十里漢馬融嘗講書其/上因名唐髙宗於此閲兵更名講武臺)曹公臺¶
　(在中牟縣官渡口又名官渡臺其南/有城即魏曹操與袁紹相拒之處)迎秋臺(在府城/堌子門)¶
　(外後唐荘宗時築宋/都人九日於此登髙)扶臺(在扶溝縣治後宋程/顥知扶溝時所築)拜郊¶
　臺(在府城南一十里其東又/有東拜郊臺並宋時築)望湖臺(在陳州之西園/宋知州張詠築)¶
<pb:KR2k0008_WYG_026-18b>¶
　(嘗有詩云昨日憑髙向西望滿川煙樹雨濛濛范鎮/詩臺上望城下迢逓知幾尋湖光隠隠見多礙栁烟)¶
　(深/)百花臺(在府城堌子門/外宋徽宗所築)¶
闗梁古崤闗(在氾水縣西二里本周之虎牢漢置成臯/隋為虎牢闗唐改武牢闗厯代累經戰守)¶
　(宋司馬光詩天險限西東難名造化功路邀三/晉㑹勢壓兩河雄本朝始易今名置巡檢司)天漢¶
　橋(一名/州橋)金梁橋　浚儀橋　龍津橋　青暉橋　雲¶
　驥橋　宣化橋　白虎橋(以上在府城/汴蔡故道上)安濟橋(在太/康縣)¶
　(南門/外)惠民橋(在鄢陵縣/北二十里)迎春橋(在鄭州/城東)和義橋(在鄭/州城)¶
　(西門/外)清潁橋(在禹州城/北門外)惠政橋(在襄城縣/南門外)¶
<pb:KR2k0008_WYG_026-19a>¶
寺觀相國寺(在府城内東南隅北齊天保/間剏建本朝永樂初重建)寳相寺(在府/城大)¶
　(梁門外五代唐長興初/建本朝洪武間重建)上方寺(在府城内東北隅宋/慶厯中建俗名鐵塔)¶
　(寺/)興國寺(有二一在許州治西南一在尉氏/縣東俱宋建本朝洪武中重脩)洪福寺¶
　(有二一在陳州治北一在/通許縣治東俱洪武中建)天寧寺(在禹州城内西北/隅又扶溝太康鄢)¶
　(陵三縣亦有天寧寺/俱宋建本朝重建)崇聖寺(在鄭州治東北宋崇熙/間建本朝洪武初重建)¶
　大吉寺(在項城縣東南唐建/本朝宣徳初徙於此)臥佛寺(在新鄭縣治西/隋開皇間建本)¶
　(朝洪武/初重建)端璧寺(在長葛縣治東宋大中祥/符間建本朝洪武中重脩)法海寺(在/密)¶
　(縣治西宋咸平中建/本朝洪武中重建)觀音寺(在杞縣治西南唐建本/朝洪武中重建蘭陽陽)¶
<pb:KR2k0008_WYG_026-19b>¶
　(武二縣皆/有觀音寺)聖夀寺(在陳留縣/東元建)堤城寺(在西華縣治/西北元建)乾¶
　明寺(在襄城縣南首山晉清泰初建/以上三寺俱本朝洪武中重建)善護寺(在原武/縣城東)¶
　(洪武中因/廢址重建)大覺寺(在延津縣西北唐建/本朝永樂中重建)萬夀寺(在臨/潁縣)¶
　(治西北元建本/朝洪武初重建)彼岸寺(在郾城縣治西宋建/本朝洪武中重建)天王寺¶
　(在氾水縣治南永/樂初因廢址重建)延慶觀(在府城内/浚儀橋西)逍遥觀　遇仙¶
　觀(俱在府城仁和門内以上二/觀皆元建本朝洪武間重建)天寳觀(在密縣治西/元泰定中建)¶
　(本朝洪武/初重脩)太虚觀(在封丘縣北正統/間因廢址重建)清㣲萬夀宮(在/禹)¶
　(州西南元至元間建/本朝洪武中重脩)¶
<pb:KR2k0008_WYG_026-20a>¶
祠廟伏羲廟(在陳州宋張耒詩日落狐狸/號草莽年豐父老薦鷄豚)禹廟(在杞縣/西北祺)¶
　(城内漢光武時移置雍丘城及魏曹植封雍丘王復/置於此賛曰懸仰聖業功濟唐虞微君之勤吾其為)¶
　(魚/)光武廟(在陳州城東漢光武生南頓後人為立/廟宋南頓令江惇裕重建張耒作記)鄭¶
　莊公廟(在滎陽縣/東二十里)子産廟(在新鄭縣西每/首夏有司致祭)冉伯牛廟¶
　(在杞縣/東北)列子祠(在鄭州祀列禦冦宋/蘇轍嘗題御風詩)子房廟(在陳留/縣西南)¶
　紀信祠(在滎澤縣西二十五里宋建本朝正統三年/追封信為滎澤侯諡忠烈命有司春秋致祭)¶
　李左車廟(在通許縣西永/樂七年重建)樊將軍廟(在祥符縣仁和/門外祀漢樊噲)¶
　黄霸祠(在禹州/治西)卓茂祠(在密縣東/三十里)魯恭祠(在中牟/縣西)張¶
<pb:KR2k0008_WYG_026-20b>¶
　飛祠(在許州/古城)祖逖祠(在杞縣北晉永嘉末逖以豫/州刺史鎮雍丘故為立祠)尉¶
　遲恭祠(在府/城南)裴度祠(在新鄭縣北四十里唐裴度平/淮西時駐節於此後人立祠祀)¶
　(之/)七先生祠(在許州學祀宋周敦頥程顥/程頥張載司馬光邵雍朱熹)明道祠(在/扶)¶
　(溝縣學祀宋/知扶溝程顥)許衡祠(在新鄭縣學元許衡生/新鄭陽緩里故為立祠)¶
陵墓伏羲氏陵(在陳州城北三里/本朝祀典有祭)夏太康陵　少康陵¶
　(俱在太/康縣西)商髙宗陵(在商水縣長平郷/本朝祀典有祭)周平王陵(一名/平丘)¶
　(在太康縣/金堆郷)漢髙祖陵(在禹州/城西)隠帝陵(在禹州玉橋里/二陵俱五代漢)¶
　(也/)周太祖陵(在新鄭縣/西韓保)世宗陵(在鄭州西曹保二/陵俱五代周也)周¶
<pb:KR2k0008_WYG_026-21a>¶
　憲王墓(在府城南四十/五里朱僊鎮)周簡王墓(在滎陽縣東/南四十五里)汝陽¶
　王墓　固始王墓　胙城王墓　河隂王墓(俱在府/城南朱)¶
　(僊鎮以上六王/俱本朝宗室)倉頡墓(在府城東北二十里禪通紀/倉頡居陽武而葬利郷即此)¶
　陳胡公墓(在陳州城北城濠水嘗嚙其趾見有鐵/錮之俗謂之鐵墓胡公舜之後周所封)陳¶
　靈公墓(在西華縣/西三里)陳懐公墓(在商水縣西二十里/二公俱春秋陳君)潁¶
　考叔墓(在許州城北二十里又/有廟在洧川縣西南)子産墓(在新鄭縣/邢山之巔)徐¶
　君墓(在襄城縣北一十七里即/季札使鄭還掛劒而去者)子羽墓(在通許縣東/子羽鄭行人)¶
　髙柴墓(在太康/縣西)子禽墓(在太康/縣西)澹臺子羽墓(在陳留/縣北六)¶
<pb:KR2k0008_WYG_026-21b>¶
　(十里以上俱/孔門弟子)段干木墓(在府城西北二十里/干木戰國時賢者)信陵君¶
　墓(在府城/東南)張儀墓(在府城東/北七里)范睢墓(在尉氏縣北六/十里二人俱秦)¶
　(相/)張耳墓(在祥符縣母寺/保其側有廟)酈商墓(在杞縣西二十八/里其弟食其墓在)¶
　(縣西南三十六里按食其烹/於齊而此有墓未詳其故)陳平墓(在陽武縣/東三十里)鼂錯¶
　墓(在許州城/東三里)汲黯墓(在陳州城東/北三十里)韋賢墓(在尉氏縣/東北五十)¶
　(里賢漢/丞相)鄧禹墓(在太康縣西二十/里禹東漢髙密侯)馮異墓(在太康縣/北三十里)¶
　岑彭墓(在尉氏縣/東二十里)魯恭墓(在中牟縣/北門外)陳寔墓(在郾城/縣西三)¶
　(十五里又有祠/在鄢陵縣故宅)李膺墓(在襄城縣/北五十里)蔡邕墓(在府城東/北四十五)¶
<pb:KR2k0008_WYG_026-22a>¶
　(里/)八龍墓(在許州北葬漢/荀爽兄弟八人)阮籍墓(在尉氏縣東/四十五里)杜預¶
　墓(在尉氏縣西南五/十里預晉當陽侯)畢卓墓(在府城内宋劉敞詩蓬/蒿道旁冢云是晉時賢)¶
　(名聲與陵谷/共盡亦千年)李靖墓(在府城西/南墓有祠)裴度墓(在鄭州城/南三十里)劉¶
　禹錫墓(在滎陽縣/西檀山原)呂䝉正墓(在新鄭縣北四/十里䝉正宋相)陳省華¶
　墓(在新鄭縣北三十里省華宋人/子堯佐堯叟堯咨皆葬墓側)韓億墓(在許州城/西北三十)¶
　(里/)晏殊墓(在禹州城東/南二十里)王旦墓(在府/城東)蔡齊墓(在禹州/城西南)¶
　(保寧/里)王曾墓(在新鄭縣/東三十里)呂公著墓(在新鄭縣/北一十里)曾公亮¶
　墓(在新鄭縣/東二十里)歐陽修墓(在新鄭縣/西二十里)范鎮墓(在襄城縣/西北一十)¶
<pb:KR2k0008_WYG_026-22b>¶
　(里/)許廓墓(在令武山之陽本朝/宣徳七年奉勑葬)¶
古蹟栁城(在西華縣南一名媧城世傳為女媧氏之都/魏鄧艾營稻陂時栁舒為陂長後人因名為)¶
　(栁/城)髙陽城(在杞縣西二十九里顓頊/髙陽氏佐少昊有功封此)空桑城(在陳留/縣南一)¶
　(十五里帝王世記云伊尹生於空桑郡志伊尹母既/孕夢神告曰臼若出水即東走明日臼果出水乃東)¶
　(走十餘里顧其邑盡為水遂化為空桑有莘氏女/採桑得嬰兒於空桑中即此又云生於伊水之上)陳¶
　留故城(在陳留縣北二十里相傳内舊/有漢武帝元狩元年所建行宮)祭城(在鄭州/城東北)¶
　(一十五里周公/第五子所封地)外黄城(在杞縣東北左傳恵公敗宋/師于黄即此漢置縣屬陳留)¶
　(郡/)莘城(在鄭州國語謂史伯對鄭桓公虢鄶十邑莘/其一也十邑謂虢鄶鄢蔽補母依㽥厯莘也)¶
<pb:KR2k0008_WYG_026-23a>¶
　召陵城(在郾城縣東四十五里春秋盟/于召陵即此隋置邵陵縣唐省)邲城(在鄭州/城東六)¶
　(里左傳晉荀林父帥師/與楚子戰于邲即此)向城(在尉氏縣西南五十里左/傳諸侯伐鄭㑹于北林師)¶
　(于向/即此)斗城(在陳留縣南三十五里/左傳子産葬伯有於此)圉城(在杞縣南五/十里春秋晉)¶
　(韓起如楚送女於杞旋過鄭鄭伯/勞諸圉即此漢置縣屬淮陽國)免氏城(在尉氏縣西/北四十里左)¶
　(傳鄭伯勞楚屈/生于免氏即此)平丘城(在陳留縣西北九十里春秋/晉㑹諸侯于平丘即此風俗)¶
　(傳平丘城/衛靈公邑)老丘城(在陳留縣北四十五里左傳/鄭罕達敗宋師于老丘即此)儀城¶
　(在蘭陽縣西北二十里即儀封人/請見孔子處今縣北有儀封郷)大索城　小索城¶
　(大索在滎陽縣西五十里小索在大索東北即六國/時二索也漢韓信收兵與漢王會復與楚戰滎陽南)¶
<pb:KR2k0008_WYG_026-23b>¶
　(京索間破之謂此而漢滎/陽城周苛死節處亦此地)武疆城(在鄭州城東三十/一里曹參擊項羽)¶
　(攻武疆/即此)長平城(在西華縣東北漢置縣/屬汝南郡晉屬梁國)博浪城(在府/城北)¶
　(三十里一名博浪沙亭即張良令力士/擊秦始皇處一云在陽武縣東南三里)小黄城(在府/城東)¶
　(北漢置縣屬陳留郡晉/陳留國治此北齊廢)官渡城(在中牟縣北漢末曹/操與袁紹相持于官)¶
　(渡口/即此)卷城(在原武縣西北漢/置縣屬河南郡)新平城(在陳州城東北/漢置縣屬淮陽)¶
　(國/)繁昌城(在臨潁縣西北魏置縣隋/屬潁川郡唐省入臨潁)新里城(在府城/西南隋)¶
　(置此縣後/省入陳留)八卦壇(在陳州城北一里昔伏羲於蔡水/得龜因畫八卦於此壇舊有張濟)¶
　(賢/文)南郊壇(在府城南薰門外其側又有/南青城即宋祭天之齋宫)北郊壇(在府/城封)¶
<pb:KR2k0008_WYG_026-24a>¶
　(丘門外其北又有北青/城即宋祭地之齋宫)軒轅丘(在新鄭縣境古有熊/氏之國軒轅黄帝生)¶
　(於此/故名)晉丘(在祥符縣界内一名清丘又名𤣥池昔簡/狄浴于晉丘之水有𤣥鳥遺卵吞之遂生)¶
　(契/)梁園(在府城東南一名梁苑漢梁孝王遊賞之所/唐李白梁園吟我浮黄雲去京闕挂席欲進)¶
　(波連山天長水濶厭逺涉訪古始及平臺間平臺為/客幽思多對酒遂作梁園歌却憶蓬池阮公詠因吟)¶
　(淥水揚/洪波)芳林園(在府城東北宋太宗在潜邸時太祖/賜此地為園及即位號曰潜龍後改)¶
　(曰奉真又/改曰芳林)同樂園(在府城東北宋徽宗置金師拓詩/晴日明華構繁隂蕩綠波蓬丘滄)¶
　(海遠春色上林多流水時雖逝遷鶯/暖自歌可憐歡樂極征鼔散雲和)玉津園(在府城/南宋都)¶
　(人遊賞之所劉敞詩垂楊冉冉籠清籞細草茸/茸覆路沙長閉園門人不見禁渠流出雨殘花)西園¶
<pb:KR2k0008_WYG_026-24b>¶
　(在陳州城西宋知州張詠創中有七亭曰流芳中燕/流盃香隂環翠洗心望京有閣曰冷風堂曰清思晏)¶
　(殊以故相守此於此得隙地有莎叢/生殊愛護之為莎場既成作庭莎記)曲水園(在許州/城北有)¶
　(大竹二十餘畝潩水貫其中以入西湖最為佳處宋/文彦博為守時買得之賈昌朝來代一日往遊題詩)¶
　(壁間云畫船載酒及芳辰丞相園林潩水/濱虎節麟符抛不得却将清景付閒人)宜春苑(在/府)¶
　(城麗景門外宋人號東御園王安石詩宜春舊臺沼/日暮一登臨解帶行蒼蘚移鞍坐綠隂樹疎啼鳥逺)¶
　(水静落花深無復増/脩事君王惜費金)瓊林苑(在府城西鄭門外/宋嘗宴進士於此)衡雍¶
　(在滎澤縣西北一十五里左傳晉文公敗楚師於城/濮遂至衡雍作王宮於踐土今故城西北有踐土臺)¶
　(即諸侯/盟處)互郷(在商水縣論語云/互郷難與言即此)桑落(在陳州界即孔/子絶粮處宋劉)¶
<pb:KR2k0008_WYG_026-25a>¶
　(敞詩四海栖栖一旅人絶粮桑落死生/鄰自是天心勞木鐸豈闗陳國有愚臣)沙海(在府城/西北一)¶
　(十二里戰國䇿齊欲𤼵卒取周九鼎顔率説曰夫梁/之君臣欲得九鼎謀于沙海之上為日久矣謂此隋)¶
　(文帝疏鑿舊跡引汴水習舟師/平陳後立碑其側以紀功今塞)夷門(史記大梁城其/東門曰夷門魏)¶
　(有隠士侯嬴年七十家貧為夷門監/者為公子無忌畫計厚遺之不受)固陵(在陳州城/西北三十)¶
　(里史記項羽南/走固陵即此)古戰場(在廣武山下即漢楚戰處唐/李白詩有云秦鹿奔野草逐)¶
　(逐若飛蓬項王氣蓋世紫電雙明瞳呼吸八千人提/兵起江東赤精斬白蛇叱咤入闗中楚滅無英圖漢)¶
　(興有竒功按劍清八極歸酣歌大風伊青臨/廣武連兵決雌雄戰争有古跡壁壘頽層穹)繫馬樹¶
　(在滎陽縣東七里本一古槐樹形甚竒怪世傳漢髙/祖為王時繫馬於此金趙秉文詩滎陽縣東千古槐)¶
<pb:KR2k0008_WYG_026-25b>¶
　(人言曾見漢朝來不知幾覺/南柯夢直到如今喚不囘)汴河故道(汴河舊自滎/陽縣東經府)¶
　(城内又東合蔡河名茛菪渠又名通濟渠東注泗洲/下入于淮累因河決其蔡河湮沒無跡而汴河自府)¶
　(城中牟縣/入黄河矣)髙陽里(在許州城内漢荀淑所居里舊名/西豪潁隂令苑康以為髙陽氏有)¶
　(才子八人今荀氏亦有/八子改其里曰髙陽)關聖故宅(在許州俗云一宅/分兩院今有祠存)¶
　(焉/)陳橋驛(在府城北四十里即/宋太祖為衆所立處)夀山艮嶽(在府城東/北隅宋徽)¶
　(宗所築初名鳳凰山後改夀山艮嶽其上有華陽宮/山周迴十餘里峯巒嶂巘洲渚池沼怪石古木珍禽)¶
　(竒獸宫殿館閣堂亭臺榭名有名號不/可殫紀悉為金兵所毁唯土山尚存)蔡邕㫁碑(在/延)¶
　(津縣治邕嘗為酸棗令劉書譔去思碑㫁碣存焉唐/王建詩蒼苔滿字土埋龜風雨銷魂絶妙詞不向圖)¶
<pb:KR2k0008_WYG_026-26a>¶
　(經中舊見誰人/知是蔡邕碑)張敬因碑(宋歐陽修集古錄云碑是/顔真卿撰并書在許州長)¶
　(社縣民田中慶厯中稍稍有模之者民家患其踐田/稼擊碎之予在滁陽遣人求之得大碑闕一段其文)¶
　(不可次第獨其名氏存焉曰君諱敬因南/陽人也乃祖乃父曰證曰運其字畫尤竒)¶
名宦周孫叔敖(楚荘王破陳既而又封之乃使叔敖為/相叔敖絶汝墳之水作塘以溉田民獲)¶
　(其/利)漢周苛(以御史大夫守滎陽項羽破城苛罵不絶/口羽怒烹之唐李觀碑稱其能立節顯主)¶
　汲黯(武帝召為淮陽太守黯以病辭上曰顧淮陽吏/民不相得吾徒得君重臥而治之在郡十載政)¶
　(清民/安)卜式(武帝時欲使治民自緱/氏遷成臯令厯有政聲)韓延夀(昭帝時淮/陽太守治)¶
　(甚有名徙潁川太守民多豪强難治乃教以禮讓定/嫁娶喪祭儀品畧依古禮百姓遵用之尤納善聴諫)¶
<pb:KR2k0008_WYG_026-26b>¶
　(㫁獄大減/為天下最)趙廣漢(昭帝時翟陽令治行尤異後遷潁/川太守大姓原褚宗族恣横廣漢)¶
　(誅之又豪姓為黨乃為缿筩/使相告訐以散之威名流聞)何並(潁川太守郡掾鍾/威倚兄廷尉勢與)¶
　(輕俠漁食閭里至姦人婦女持吏短長縱/横郡中並至捕殺之表善好士一郡清静)薛宣(成帝/時臨)¶
　(淮太守政教大行後徙陳留/盜賊禁止吏民敬其威信)焦延夀(小黄令辨别姦/細愛養吏民化)¶
　(行郡中舉最當遷民/上書留之詔増其秩)卓茂(成帝時為密令視民如子/吏人親愛不忍欺有言亭)¶
　(長受遺米肉者茂曰律設大法禮順人情且歸念之/數年教化大行道不拾遺後遷京部丞密人老少皆)¶
　(涕泣/随送)冦恂(光武時潁川太守密人賈期為亂衆數萬/恂平之尋遷汝南時潁川盜起恂從車駕)¶
　(南征百姓遮道曰願借冦/君一年乃留恂長社鎮撫)樂俊(建武中浚儀令時陽/武令張汜上言河決)¶
<pb:KR2k0008_WYG_026-27a>¶
　(積久宜改脩隄防俊復上言元光間人庶繁盛而瓠/子河決尚二十年不即壅塞今新被兵革宜須平浄)¶
　(更議其/事乃止)郭伋(建武中除潁川太守帝勞曰賢良太守去/帝城不逺河潤九里冀京師蒙福時盜)¶
　(賊羣起伋招懐之降者悉遣歸農/餘黨聞伋威信降者絡繹不絶)玊况(建武中陳留/太守務行徳)¶
　(教一嵗蝗大起過郡界/不集五穀獨豐玉音宿)魯恭(肅宗時為中年令専尚/徳化不任刑罰時螟傷)¶
　(稼不入中牟河南尹遣掾㢘之與恭坐桑下雉過兒/童傍掾曰何不捕之兒曰雉方将雛掾瞿然曰蝗不)¶
　(犯境化及鳥獸竪子有仁/心此三異也即具狀白府)馬嚴(建初時陳留太守明/賞罰𤼵姦慝盜賊屏)¶
　(息郡界/清寧)秦彭(建初末潁川太守郡有鳳凰麒麟甘/露嘉穀之瑞章帝巡行輒賞賜錢穀)戴¶
　封(永元初為西華令蝗不入界時督郵行縣蝗忽大/至督郵去蝗亦頓除一境竒之嵗大旱禱雨不獲)¶
<pb:KR2k0008_WYG_026-27b>¶
　(封乃積薪自焚火起/而大雨至逺近歎服)周舉(順帝時為平丘令上書言/當世得失辭甚切正尚書)¶
　(郭䖍等見之歎/息稱其忠直)韋義(順帝時為陳縣令政甚有/績官曹無事牢獄空虚)雷義¶
　(南頓令清白持身吏/有貪墨者聞風竄逸)李祥(淮陽太守時經喪亂民多/流徙祥撫巡有方歸者萬)¶
　(餘/家)劉矩(桓帝時雍丘令以禮讓化民其無孝義者皆/感悟自革民有争訟者矩引喻之皆感悟罷)¶
　(去有得路遺者/皆推尋其主)棗祗(陳留太守時嵗旱軍食不足祗/建置屯田以致所在倉廩積粟)¶
　(軍國/以饒)三國司馬岐(魏陳留相梁郡有繋囚多所連及/數嵗不決詔徙獄於岐屬縣請預)¶
　(治牢具岐曰豈當久處囹圄及囚/至詰之皆不敢匿詐一朝決竟)傅祗(魏滎陽太守/時郡有水患)¶
　(祗築沉菜堰以防之自是兗/豫無水患百姓立碑頌功)殷裒(魏滎陽令興學教/民民知禮讓歌曰)¶
<pb:KR2k0008_WYG_026-28a>¶
　(滎陽令有異政立學校人/易性令我子弟恥争訟)晉陸雲(浚儀令下不能欺/市無二價人有見)¶
　(殺者主名不立雲錄其妻十許日遣出密令人尾之/得一男子與語者縛之乃與所通而共殺其夫者一)¶
　(縣稱為/神明)曹攄(恵帝末為襄城太守時屢經/寇難攄撫綏經理旬月克復)祖逖(以豫/州刺)¶
　(史鎮雍丘愛人下士克己務施百姓感悦大興攻討/黄河以南悉為晉土及卒豫州士女若喪考妣為之)¶
　(立/祠)郭誦(陽翟令阻水築壘且耕且戰/為滅石勒計賊至設伏破之)隋郎基(鄭州刺/史兼守)¶
　(潁川時侯景亂後人多犯法積/嵗留滯基數日間剖㫁殆盡)劉曠(開皇間為臨潁/令清名善政為)¶
　(天下第一帝召見/勞之遷營州刺史)房彦謙(仁夀初為長葛令甚有恵/化百姓號為慈父吏能為)¶
　(天下/第一)張須陀(滎陽通守有勇畧李密説翟讓取洛口/倉共率兵逼滎陽須陀拒之讓懼而退)¶
<pb:KR2k0008_WYG_026-28b>¶
　(須陀逐北為密伏兵邀擊須陀潰圍出左右不能盡/出復躍馬入救衆皆敗散仰天嘆曰兵敗如此何面)¶
　(目見天子乎/下馬戰死)劉幟(成臯令政有恩恵大業末長吏多/賍汚幟清節逾厲風教大洽獄無)¶
　(繫/囚)唐狄仁傑(貞觀中汴州參軍為吏誣訴閻立本召/訊異其才謝曰君可謂滄海遺珠矣子)¶
　(光嗣為許州刺史罷不切/之征奏毁淫祀時論韙之)馮淑元(浚儀令不挈妻子/俸餘給貧窮右善)¶
　(去惡人/稱神明)王珣(許州長史嵗大旱珣乃假刺史/事開倉賑民即自劾𤣥宗赦之)倪若水¶
　(開元初為汴州刺史政清静增修孔子廟/興州縣學廬勸生徒身為教誨風化興行)齊澣(汴州/刺史)¶
　(地當舟車凑集事浩繁前刺史數不稱/職唯倪若水與澣以清毅聞吏民頌美)李邕(陳州刺/史拯孤)¶
　(恤窮救乏賙急𤣥宗封泰山/還邕見帝汴州獻詞賦帝悦)陸景倩(扶溝丞河南按/察使畢構覆州)¶
<pb:KR2k0008_WYG_026-29a>¶
　(縣殿最有吏言狀曰某强/清某詐清惟景倩真清)張巡(天寳末為真源令起/兵討賊至睢陽與許)¶
　(逺等合賊将尹子竒攻之巡勵士屢戰賊潰尋復圍/城士多餓死巡殺愛妾以饗之圍益急巡西向拜曰)¶
　(生不能報陛下死為鬼以癘賊城遂䧟巡與/許逺南霽雲雷萬春姚誾等俱被執遇害)龎堅¶
　薛愿(天寳末堅為潁川太守安祿山反南陽魯炅表/堅為長史而以愿為太守共守潁川賊攻之急)¶
　(二人死守久之粮/乏援絶城䧟而死)李勉(開封尉汴俗龎錯號難治/勉摧姦決隠大有能名)裴¶
　度(貞元初為河隂尉元和末以宰相都統諸軍討/蔡州戒諸将無得妄殺數州之人多所全活)韓¶
　愈(為汴宋亳潁等州觀察推官憲宗時裴度討蔡州/奏愈行軍司馬先入汴説韓𢎞使叶力淮蔡平遷)¶
　(刑部/侍郎)髙承簡(溵州刺史治郾城始開屯田列防庸瀕/溵綿地二百里無復水患皆為腴田)¶
<pb:KR2k0008_WYG_026-29b>¶
　狄兼謨(文宗時鄭州刺史嵗旱/𤼵粟賑飢民不流徙)崔安濳(忠武軍節度/使乾符初王)¶
　(仙芝冦河南安潜募人增陴繕/械號令精明賊畏之不敢犯境)五代王彦章(梁鄭州/防禦使)¶
　(與唐将戰馬踣被擒荘宗愛其驍勇欲全活之彦章/曰朝事梁暮事晉生何面目見天下之人乎終不從)¶
　(遂見/殺)王樸(周汴京留守廣新城通道路及脩/汴口斗門東京之制多其規畫)薛居正¶
　(漢開封府判官乾祐初史𢎞肇部下吏告民犯/鹽禁法當死居正疑不實捕吏鞫之具服抵法)宋吕¶
　餘慶(初仕周為許州推官秉正不阿臨事有㫁入宋/知開封府弟端厯知浚儀開封二縣臨事果決)¶
　(待民/以寛)宋琪(乾徳中開封府推官時太宗為府尹甚加/禮遇後通判府事京府置通判自琪始)¶
　程羽(開寳中開封判官性淳厚涖事恪謹時/太宗尹京頗以長者待之後知開封府)曹彬(太/祖)¶
<pb:KR2k0008_WYG_026-30a>¶
　(時忠武軍節度使又徙天平軍子/璨亦為忠武軍節度使名重當時)張詠(太宗時賜緋/魚知浚儀縣)¶
　(㑹李沆宋湜冦凖連薦其才以/為荆湖北路轉運使後知陳州)王明(知鄢陵縣時吏/多受賂嵗有常)¶
　(數明至民以例有所獻明曰可人致數束薪芻水際/民不喻其意即得十數萬取以築隄由是民不被水)¶
　(患後又為/陳州判官)雷有終(淳化中知許州長於吏事細微必/察以故人無寃滯從子孝先知宛)¶
　(丘縣亦/有政績)王旦(太宗時通判鄭州表請天下建常平倉/以塞兼并之路弟旭知雍丘縣亦有能)¶
　(聲/)楊礪(真宗尹開府時礪為推官/盡心民事無敢干以私者)李穆(知開封府剖/判精敏豪右)¶
　(屏迹權貴無敢干以/私太宗益知其才)梁顥(景徳初權知開封府子適/亦權開封府又知鄭州有)¶
　(風采明于法令/教條嚴而難犯)畢士安(真宗時知開封府時近臣有/强取民間定㛰女士安奏還)¶
<pb:KR2k0008_WYG_026-30b>¶
　(之子仲衍為陽翟主簿邑子馬宏/横閭里仲衍捕治之一縣相賀)王彬(雍丘尉皇城/司隂遣人下)¶
　(畿縣刺事多厲民彬捕鞫之得所受賂/致之法自是詔親事官母得出都城)錢昆(知許州/為治尚)¶
　(寛簡每有一毫傷民/之事則毅然不為)樂黄目(咸平中知浚儀縣上言/知州縣令引見御前試)¶
　(時務第取其明於吏治達于教化者充選則官得/其人矣後權知開封府持正奉法吏民畏而愛之)石¶
　普(知許州築大流堰引河通漕時真宗崇符/瑞普請罷天下醮設省緡錢以贍國用)薛奎(權/知)¶
　(開封府為政嚴敏擊/㫁無所貸仁宗重之)魏瓘(開封倉曹參軍持法精審/明吏事弟琰通判陳州適)¶
　(嵗飢百姓以强取人粟坐死者甚衆/琰曰此迫于窮餓耳止坐其首黥之)王平(許州司理/參軍有女)¶
　(騎驢單行盜殺之驢逸入他家吏捕得/驢併致其人于獄平力争久之果得盜)李若谷(長社/縣尉)¶
<pb:KR2k0008_WYG_026-31a>¶
　(時許州葺兵營課民輸木吏以不中程多退斥欲/苛苦輸者因以取賕若谷為程置庭中使民自輸)李¶
　防(開封府推官後又知應天府鑿府西障口/為斗門洩汴淤旁田數百頃民甚利之)呂夷簡¶
　(真宗時權知開封府為治嚴辨有聲仁宗時兩以宰/相判陳許州子公綽公弼公儒皆相繼知開封府)¶
　陳堯佐(仁宗時與弟堯咨相/繼知開封皆有政績)石揚休(知中牟縣地瘠/民貧賦役煩重)¶
　(富人隸太常為樂工僥倖免役/者凡六十餘家揚休請悉罷之)錢明逸(知開封府平/居樂易無崖)¶
　(岸而居官獨立守繩墨為政/簡静有條理不肯狥私取顯)韓𤦺(仁宗時開封府推/官子忠彦亦為開)¶
　(封判官俱/有恵政)曾公亮(仁宗時知鄭州為政有能聲盜悉/竄他境至夜户不閉後又知開封)¶
　(府有/恵政)范仲淹(仁宗時通判陳州上言罷脩寺觀減市/木之數以蠲積負又知開封府明敏通)¶
<pb:KR2k0008_WYG_026-31b>¶
　(達決事如神都民謠曰朝廷無/憂有范君京師無憂有希文)李士衡(知陳州州大/水築大隄以)¶
　(障水患居官㢘/静不為矯激)龎籍(開封府法曹參軍擢遷判官尚/美人遣内侍傳㫖免工人市籍)¶
　(籍言祖宗以來未有美人敢撓府中/者於是仁宗杖内侍詔禁宮中傳命)賈昌朝(仁宗時/兩判許)¶
　(州在官視事専以恵/愛存心境内無盜)鄭戩(知開封府敏彊善聴決政/有能迹府吏馮士元素為)¶
　(姦利奉權貴戩/𤼵其姦流海島)榮諲(開封府判官太康民事浮屠法/相聚祈禳號白衣會縣捕數十)¶
　(人送府尹賈黯疑有妖請殺其為首者而流其餘諲/持不從各具議上之中書是諲議但流其首而杖餘)¶
　(人/)包拯(仁宗時知開封府剛毅不撓令訟牒徑造庭/下辨曲直吏不敢欺凡勢族築園榭侵民利)¶
　(者劾奏毁去之京師語曰/闗節不到有閻羅包老)歐陽修(知開封府承包拯/威嚴之後簡易循)¶
<pb:KR2k0008_WYG_026-32a>¶
　(理不求赫赫/京師亦治)王拱辰(權知開封府不以詞章自驕/終日究心民事治聲赫然)蔡¶
　襄(知開封府精於吏事談笑/剖决破姦𤼵隠吏不能欺)王疇(皇祐中為開封府/推官内侍李允良)¶
　(訴其叔父死疑為仇家所毒請𤼵棺驗視疇/曰安知非允良有姦窮治果與叔父有怨)孔道輔(仁/宗)¶
　(時知許州徙知應天府/遇事即剖㫁不狥私請)馮京(知開封府數月不詣丞/相府京富弼婿宰相韓)¶
　(𤦺語弼以京為傲京聞之曰公為宰相/從官不妄造請乃所以為公重非傲也)王素(至和中/知開封)¶
　(府秋大雨蔡河裂水入城詔軍吏障朱雀門素曰兵/民廬舍多覆壓衆心怦怦然奈何更塞門以動衆違)¶
　(詔止其役/水亦不害)韓璹(開封府司錄嘉祐寛恤諸道璹曰京/師諸夏本顧獨不蒙恵乎乃具徭役)¶
　(利害上之詔司馬光等詳定/條式遂革大姓漁并之弊)吳奎(仁宗時通判陳州/後權開封府達於)¶
<pb:KR2k0008_WYG_026-32b>¶
　(從政應事敏捷吏不敢/欺豪猾畏斂治聲赫然)范鎮(知陳州嵗方饑擅𤼵錢/粟以貸即自劾詔原之)¶
　(是嵗大熟/所貸悉還)楊繪(開封府推官遇事迎刃而解諸吏惟/日不足繪未午率沛然後又知應天)¶
　(府/)李淑(知許州嵗饑取民所食五/種上之帝惻然為蠲其賦)滕甫(知開封府時/三獄皆滿甫)¶
　(視事未幾決遣殆/盡京師翕然稱之)李絢(為開封府推官盡心民事後/為知府京師多老姦宿猾吏)¶
　(不能擒絢推迹其物色起居/一時錄治畧盡威令大行)陳希亮(仁宗時開封府/司錄先是青州)¶
　(人趙禹上書言元昊必反被流及昊反禹至京自理/時相怒下禹獄希亮言禹不可罪上釋禹賞為徐州)¶
　(推/官)竇卞(開封府推官方禁銷金為衣皇城卒捕得之/屬卞治以中禁為言奏曰真宗行此制自掖)¶
　(庭始今不正以法無以/示天下英宗從其請)杜衍(英宗時知開封府權要/聞衍名莫敢干以私其)¶
<pb:KR2k0008_WYG_026-33a>¶
　(為政以聴㫁/盜賊為能否)沈遘(知開封府蚤作視事逮午而畢從/容燕笑沛然有餘暇士大夫交稱)¶
　(其/能)范純仁(知襄城縣勸民植桑有罪情輕者視其所/植多寡除其罰後又知襄邑縣衛士牧馬)¶
　(踐民稼純仁捕杖之言恤兵當先恤民朝廷以為/是弟純禮嘗知開封府務去苛刻一切以寛處之)陳¶
　襄(知陳州濬溝以泄水患州人賴之忽州瓦屋冰文/皆作鳥獸花果狀屬官請奏瑞襄曰此非瑞但有)¶
　(此異不可不奏/人以為知大體)孫覽(知尉氏縣有屯將遇下嚴酷士/卒欲謀殺之以叛覽聞之往諭)¶
　(曰将誠無狀然天子何負汝輩/欲為族滅計衆皆感謝帖服)呂公著(熙寜初知開/封府率五鼓)¶
　(視事賓僚至者不拘時見/以故府無廢事下情易達)李琮(知陽武縣役法初行/琮處畫盡理旁近民)¶
　(相率撾登聞鼓/願視以為則)章衡(熙寧中知鄭州奏罷原武監/弛牧地四千二百頃以予民)吳¶
<pb:KR2k0008_WYG_026-33b>¶
　育(知襄城縣請母容使者妄索羊豕民省供費殆半/異時宗子所過縱鷹犬暴民田入襄城境毋敢縦)¶
　(者/)蔡延慶(開封府推官有衛士告黄衣老卒筒火入/直延慶察卒詞色疑焉詢之果為所誣即)¶
　(反坐告者事聞/神宗器重之)吕溱(知開封府時為京兆尹者比不/稱職溱精識過人辨訟立㫁豪)¶
　(惡斂/迹)王存(知開封府京師並河居人盜鑿汴堤以自廣/或請令培築復故又按民廬侵官道者使)¶
　(撤之已有詔存入言之即/日弛具役都人歡呼相慶)趙瞻(開封府推官神宗問/青苗法便乎對曰唐)¶
　(行之於季世擾攘中掊民財誠便/今欲為長久計愛養百姓誠不便)劉庠(知開封府奏/論新法不便)¶
　(神宗諭之曰卿奈何不與大臣協心/濟治對曰臣知事陛下不敢附安石)程顥(知扶溝縣/廣濟蔡河)¶
　(在境内瀕河惡子脅取行舟財貨顥捕一人使引其/類貰宿惡分地處之令以挽繂為業且察為奸者自)¶
<pb:KR2k0008_WYG_026-34a>¶
　(是境無/焚剽患)樂京(知長葛縣助役法行京曰提舉常平官/言不便使之條析又不報且不肯治縣)¶
　(事自/丏去)蘇軾(神宗時以言事忤王安石命權開封府推/官以困之軾決㫁精敏聲聞益逺弟轍為)¶
　(陳州教授又簽/書南京判官)王安禮(知開封府事至立㫁前滯訟/幾萬人安禮剖決未三月囚)¶
　(繋皆/空)吕大防(哲宗時權開封府有僧誑民取財因訟/至庭下驗治得情命抱具獄即其所杖)¶
　(之他挾姦/者皆遁去)范百祿(知開封府勤于民事獄無繫囚僚/吏欲以圄空聞百祿曰此至尊之)¶
　(仁非尹/功也)錢勰(元祐初知開封府老吏畏其敏欲困以/事導人訴牒至七百勰随即剖決簡不)¶
　(中理者緘而識之戒無復來閲月一人又至呼/詰之曰汝前訴云云啓緘信然上下皆驚咤)王巖¶
　叟(知開封府都城羣偷所聚淵藪詭僻/巖叟令掩捕随輕重決之根株一空)任伯雨(知雍/丘縣)¶
<pb:KR2k0008_WYG_026-34b>¶
　(御吏如束濕撫民如傷縣枕汴流舊多盜伯/雨下令網舟無得宿境内自是外户不閉)向子諲¶
　(知咸平縣豪民席勢犯法獄具上開封尹盛章/方以獄空覬賞却不受子諲以聞詔許自論決)吳擇¶
　仁(元祐中雍丘主簿後畿内饑多盜以知太康縣擇/仁曰民窮而盜非天性也我以静鎮之若故犯者)¶
　(弗貸羣盜相/戒不入境)王襄(崇寧中知開封府府事浩穰訟者/株蔓千餘人縲繫滿獄襄晝夜決)¶
　(遣四旬俱盡又/閲月獄再空)霍端友(知陳州為政以寛不立聲威/陳地久雨則積潦時䟽新河)¶
　(去淮尚逺水不時泄端友請益/開之達於淮自是水患遂去)蔣興祖(知陽武縣縣/土脈脆惡大)¶
　(河薄其南嘗積雨汎溢興祖躬救護露/宿其上彌四旬隄以不壊治為畿邑最)葉夢得(徽宗/時帥)¶
　(潁昌府時旁郡糾民輸鏹就糴京師獨潁昌賴夢得/獲免内侍李彦括公田以黠吏告訐籍屬縣隠田數)¶
<pb:KR2k0008_WYG_026-35a>¶
　(千頃夢得捕吏按/治之郡人大悦)宗澤(靖康初知開封府時敵騎留/屯河上盜賊縦横樓櫓器械)¶
　(無一存者澤乃捕盗賊撫軍民修武備/累挫敵兵由是盗賊屏息民賴以安)金程震(興定初/陳留令)¶
　(農桑有效徴科均/平治為河南第一)李晏(中牟令㑹海陵方營汴京運/木於河晏領之晏以經三門)¶
　(之險前後失敗者衆乃白行臺以其木/散投之水使工取於下流人皆便之)王浩(哀帝時/為扶溝)¶
　(令時民多執縣官送欵于元以浩有恩不忍加刃勸/之降終不聴於是殺之棄屍自春徂夏儼然如生烏)¶
　(犬不敢近如/有神護者)劉仲傑(郾城令築隄以防溵水民得安/居時境多軍壘無敢侵漁於民)¶
　(者/)元楊惟中(河南道經畧使治汴梁先是以萬户劉/福為總管貪鄙殘酷虐害民二十餘年)¶
　(惟中召福至擊仆之/數日死河南大治)陳祐(南京總管兼開封尹吏多/震懾失措祐曰何必若是)¶
<pb:KR2k0008_WYG_026-35b>¶
　(前為盜跖今為顔子吾以顔子待之前為顔子今/為盜跖吾以盜跖待之由是吏知脩飾不敢弄法)袁¶
　裕(開封府判官洧川縣達嚕噶齊貪暴盛夏役民捕蝗/禁不得飲水民不勝忿擊之而斃有司當以大逆)¶
　(寘極刑者七人裕議止誅首惡一/人餘各杖之有差中書從其議)史天澤(河南路經/畧使興利)¶
　(除害政無不舉誅郡邑長貳/之尤貪横者二人境内大治)王忱(汴梁路總管政清/訟簡吏民懐之嘗)¶
　(籍羌族之不供公役者萬/餘以築河防民賴其利)齊克中(扶溝縣簿陞延津/縣尹嵗凶民多流)¶
　(亡克中撫慰招徠咸得其所及代去/數嵗過延津百姓猶感泣而迎送之)商夢弼(至元中/原武縣)¶
　(尹蒞政勤敏按無凝滯決/獄明信人無敢輕犯者)趙志(至元中長葛尹為政/寛和撫字有方流民)¶
　(咸歸焉邑地下濕累嵗不登志相其宜/使為水田旱則決潩水灌之民獲其利)劉天孚(知許/州有)¶
<pb:KR2k0008_WYG_026-36a>¶
　(治績嵗大旱天孚禱即雨野有蝗天/孚令民出捕俄羣烏來啄蝗為盡)韓守中(至正中/洧川縣)¶
　(尹興學教民盜賊屏/息邑人立碑頌之)路義(順帝時郾城簿勞心字民/凡蠧政撓法者必治之)¶
　本朝安然(洪武初河南行省叅政時蔡河壅塞自開/封抵陳州漕運不通然親督工師疏導之)¶
　(不逾月而功/成官民兩便)王博(洪武初開封知府時流移新復反/覆未定博寛其徭役禁其侵攘教)¶
　(民闢土地藝蠶桑期年之/間民獲其利遂安生理)周榘(洪武初知中牟縣為/政㢘明廢事悉舉先)¶
　(是民居數有火災禁其夜作榘弛/其禁但俾儲水以防民翕然稱便)徐士涓(洪武初河/南按察副)¶
　(使風紀振肅年髙行篤出巡南陽值大旱齋沐䖍禱/甘雨随注嵗大熟至蓬池郡忽生竹一枝於㕔側土)¶
　(産所無人/以為異)劉恭獻(洪武初陳州知州平徭均税撫綏/勞來不期年間流民復業者至五)¶
<pb:KR2k0008_WYG_026-36b>¶
　(百餘户復立社學擇賢師/以教幼稚由是民知向學)陳霖(洪武初許州知州嵗/歉民多流徙霖使民)¶
　(導湖水注别壑縦民取魚藕自/給賴以全活者甚衆滿去民思)齊勉(洪武初尉氏知/縣清慎蒞職先)¶
　(是雙洎河水為患築堤六十餘里又康溝河/淤塞復疏通之自是尉氏并鄰邑俱免水患)齊原芳¶
　(洪武初郾城縣丞元末兵燹城邑丘墟原芳繕城邑/脩室廬督農事通商賈流民聞風而歸者九百餘户)¶
　劉茂(洪武初河隂知縣公㢘有為力行善政時兵革/之餘能盡心撫綏凡廨舍廟宇皆經營創置吏)¶
　(民悦服有/古循良風)郭敦(洪武初河南布政司叅政㢘明勤約/才識超邁時京師營造敦率民赴役)¶
　(民聞敦行皆歡/趨之無後期者)王平(洪武中河南按察僉事㢘介明/敏為政有聲行部至孟津有司)¶
　(斂財以賂平械其人并所賂以聞朝廷嘉其得憲體/賜文綺襲衣鈔定仍降璽書勞勉之進陞左僉都御)¶
<pb:KR2k0008_WYG_026-37a>¶
　(史/)劉紹(洪武中延津知縣教民墾田樹桑棗惰農及/犯輕罪者俾伐材木以脩學宇自是訟簡田)¶
　(闢而學校興又教民蠶織每婦女令月織布/二端官為㸃視由是民知務本無飢寒之嘆)李子儀¶
　(洪武中陳州知州務勤儉敦禮讓孜孜興學州地多/卑下督民築堤以防水害俗尚奢侈教民量出入戒)¶
　(暴殄於是州無水/災而人知節儉)李本中(洪武中知通許縣清謹公/平遇徭役必驗丁力親為)¶
　(編遣吏胥縮手貧民無耕具者必/為借貸使不失業邑人慕其徳)黄福(洪武中項城/主簿臨政㢘)¶
　(公吏民懐畏邑有好訟者福/拘而寘之法由是訟平政簡)孫𤣥仁(洪武中商水縣/丞導民以徳不)¶
　(尚刑罰尤興學課農能聲籍籍有兄弟争田/乃以言化之遂感泣相讓由是政化大行)孔秉忠¶
　(洪武中郾城典史沙河水嵗為患秉忠率民築堤四/十餘里其患遂息以至治民事神各得其道以能陞)¶
<pb:KR2k0008_WYG_026-37b>¶
　(信陽/知縣)許譽(洪武中儀封知縣俗多游民譽榜禁之且/曰不遵告戒是謂棄民由是民皆自服田)¶
　(野闢盜賊息/境内熙然)李遵義(洪武中新鄭知縣性明敏有果/㫁睱則巡行於郷民之貧富丁)¶
　(之壯弱記憶無遺嘗有富民妄訴其貧者遵義詰/之其人驚服又㫁訟曰某也詐某也實人服其明)余¶
　崇瞻(洪武末祥符知縣清慎㢘勤邑民宋義避水他/所及歸亡其所瘞金訴為鄰人所取崇瞻㢘知)¶
　(為義甥馬斗保取之乃以計令人紿/其妻拘問盡得金給義人稱其明)婁觀(洪武末鄢/陵知縣民)¶
　(多豪猾難治觀選邑中老成人素信服者使陳徳義/以勸諭之遂皆感化又貧民負税者捐俸置酒殽請)¶
　(其富者貸輸/之民懐其徳)馬文烱(永樂初扶溝知縣蒞政㢘謹撫/民寛和不尚刑法専務徳化民)¶
　(之姦惡者自勸流移者自歸/盜賊亦皆自息逺近稱之)程新(永樂初河南布政/司右叅議臨事不)¶
<pb:KR2k0008_WYG_026-38a>¶
　(徐不亟訟者至庭一言取決人服其明公暇觀書不/輟或問之新曰古人為政之方盡在是何可一日舍)¶
　(去/)章以善(永樂初知杞縣初小民困於輸賦以善第/為三等量貧富以定其程之逺近役之輕)¶
　(重民皆/稱便)陳璉(永樂初許州知州儉約㢘平俗多淫祀/璉諭戒之民遂更俗暇則編集古書所)¶
　(載明人倫厚風俗勵士/勸善之語為志以傳)周文褒(永樂中河南左布政/司勵志勤政察官民)¶
　(利病陳奏嘗曰方面當以勸懲為/先故有過惡不改者必重懲之)白瑜(永樂中鈞州/判官㢘勤有)¶
　(為均平賦役凡利於民者即興之妨於衆者即去之/恤其飢寒惟恐一民不得其所秩滿民不忍其去保)¶
　(留復任終/始如一)傅啓讓(永樂中河南按察僉事賊殺長葛/教諭吴晉劫其財經年不獲啓讓)¶
　(微行得生員胡昭者拘鞫之初未服潜令人紿其家/曰已招矣令取當時衣來而血漬猶存昭始服罪并)¶
<pb:KR2k0008_WYG_026-38b>¶
　(同謀五人悉寘/于法人服其明)劉咸(永樂中河南按察僉事律已清/㢘用法平恕巡厯郡縣凡忠孝)¶
　(節義可激厲風俗者必表而/題詠之文章政事時為首稱)徐正(永樂中知陳留縣/蒞政仁恕濟貧民)¶
　(招逃移屯軍擾民者嚴禁之又置集/塲以通商貨民賴其利而懐其徳)萬信(宣徳間開/封知府守)¶
　(職㢘勤夜夢一男子裸身稱寃曰某為样符民耿羊/兒所殺屍埋荘後信驚悟明日至其家果得屍考騐)¶
　(具服人皆異之在任嵗久一夕澡畢燃燭㕔事呼酒/獨酌召二子曰强毅可建事功忠孝可通神明我去)¶
　(汝勉為之言訖遂逝是夜巡撫侍郎夢信/來辭儀衛甚盛黎明報信卒人以為神)曾泉(宣徳/中以)¶
　(御史謫任氾水典史蒞政勤能頻課生徒校官厭之/泉乃選四郷俊秀自教之三年多有成材邑臨黄河)¶
　(教民結網捕魚大得其利時督民開荒田伐材木耕/無牛者助之顛連者得棺以送死貧乏者得財以成)¶
<pb:KR2k0008_WYG_026-39a>¶
　(㛰民感其恵/為立生祠)于謙(正統初巡撫河南興利除弊綽著/成績嘗因河決汴隄告天誓以身)¶
　(殉其決遂息民為立庇/民祠以祀之  省志)喻茂堅(初以監察御史巡按/河南清理戎政剔姦)¶
　(刮蠧宿弊一清陞去軍民號泣/攀援於道者絡繹不絶  省志)張志道(正統初知陳/州勸課農桑)¶
　(教民耕織嵗大蝗鄰邑被災志/道遍禱於神蝗不入境  省志)賈威(正統初知滎陽/縣扶善懲惡在)¶
　(任九年無一民越訴者巡撫侍郎于謙署其考曰究/心民事克舉厥職且榜諭闔治縣僚觀法比卒官民)¶
　(痛惜之/  省志)周庠(正統末知陳州時陳民流徙甚衆庠招/來撫綏授田給種俾之耕植民皆安業)¶
　(省/志)王暹(景泰間巡撫河南築隄置堡以捍河溢/沁洩為漕河之助暹之力也  省志)甄完¶
　(景泰中任河南布政使政尚平恕時嵗大/祲首𤼵倉廩賑恤民賴以全活  省志)王亮(景㤗/間任)¶
<pb:KR2k0008_WYG_026-39b>¶
　(河南右布政使脩築河/防綽有成績  省志)陳紀(天順初知許州取法程/明道為政著四事六戒)¶
　(等箴以自/勵  省志)鄭賢(天順間新鄭知縣以疾引/致仕去囊無長物  省志)周斌(天順/末知)¶
　(開封府鋤强扶善一無所憚/柔懦者賴生全焉  省志)張岫(成化中知開封府/養賢育民以績最)¶
　(尋陞去/  省志)王珣(成化中知睢州以績著賜幣旌勞秩滿/民乞留陞授四品祿仍任三年  省志)¶
　何經(成化末巡撫河南兼撫荆襄撫循有道南/陽流徙之民賴以生活者甚衆  省志)邵寳¶
　(成化末知許州綽有治績/至今百姓歌之  省志)韓文(𢎞治中巡撫河南有/聲民祠祀之  省志)¶
　毛伯溫(正徳中巡按河南彈劾不避貪/墨者望風解綬而去  省志)徐讚(嘉靖初/以副都)¶
　(御史巡撫河南撫流移鋤姦惡/均賦役善政縷縷在民  省志)王慎中(嘉靖初以僉/事提學河南)¶
<pb:KR2k0008_WYG_026-40a>¶
　(拔淹振滯甄别靡不明確/士類為之輸誠  省志)¶
流寓韓思彦(唐鄧州人舉下筆成章志烈秋霜科累官/蘄州錄事參軍嘗客汴州有張僧徹者廬)¶
　(墓三十年詔表其閭請思彦為頌餉縑二百不受/固請為受一匹命其家曰此孝子縑不可輕用)錢¶
　惟演(本杭州人父吴越王俶歸宋賜第開封遂家焉/惟演少有俊才累官翰林學士兵部尚書樞密)¶
　(使從弟昆進士及第累官右/諫議大夫易累官翰林學士)王旦(本大名人父祜官/汴京因家焉旦舉)¶
　(進士累官右僕射三遷至太尉天下稱為賢相三子/雍司封郎中冲左賛善大夫素尚書左丞以工部尚)¶
　(書致/仕)馮元(本始平人三世仕嶺南為日官随劉鋹歸/宋遂家開封博通五經舉進士累官國子)¶
　(直講真宗召講周易泰卦元推君臣/交感之義上大悦仕終户部侍郎)楊億(建州蒲城/人宋太宗)¶
<pb:KR2k0008_WYG_026-40b>¶
　(時以童子召對授秘書省正字終翰林學士/以從祖徽之嘗知許州億依焉遂家潁川)田京(本/滄)¶
　(州人徙鹿邑舉進士累官兵部郎中知滄州拜右諫/議大夫卒京為人尚氣節喜論議著天人流術論通)¶
　(儒子十/數書)韓億(真宗靈夀人徙雍丘億以文學起家致/位政府葬其父保樞於許之長社遂為)¶
　(許人八子綱綜絳繹/維縝緯緬人稱八鳳)杜衍(㑹稽人寓家睢陽宋慶厯/中為宰相出知兗州後以)¶
　(太子少師致仕衍清介舊無居第既退/方葺舍南都出入如平日無軒冕者)范純仁(蘇州/人仲)¶
　(淹子以前宰相三守潁昌弟純禮尚書/右丞純粹户部侍郎兄弟並居于許)蘇轍(眉山人/宋元符)¶
　(間歸自嶺海崇寧中降朝請大夫罷祠居許/州築室於許號潁濱遺老兄軾亦嘗寓潁昌)程顥¶
　程頤(河南人顥以御史言新法失職後起知扶溝縣舉/與頤奉其父珦皆往及任滿韓維兄弟招延之)¶
<pb:KR2k0008_WYG_026-41a>¶
　(家寓潁昌上蔡謝良佐建安游酢林大/節南劒楊時皆嘗至潁昌從二程學)¶
　¶
　¶
　¶
　¶
　¶
　¶
　¶
<pb:KR2k0008_WYG_026-41b>¶
　¶
　¶
　¶
　¶
　¶
　¶
　¶
　明一統志卷二十六¶
