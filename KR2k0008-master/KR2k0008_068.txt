# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.437256
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十八
<pb:KR2k0008_WYG_068-1a>¶
欽定四庫全書¶
　明一統志卷六十八¶
　　　　　　　　　　　　明　李賢等　撰¶
　　保寧府(東至䕫州府達縣界七百三十里西至龍/安府界七百里南至順慶府蓬州界一百)¶
　　　(七十里北至陜西漢中府沔縣界五百九十里里/自府治至南京五千九百里至京師一萬三百)¶
　　　(糧二萬/石零)¶
建置沿革禹貢梁州之域天文井鬼分野春秋為巴國¶
　地秦惠王滅巴置巴郡漢巴郡治江州縣東漢末劉¶
<pb:KR2k0008_WYG_068-1b>¶
　璋改為巴西郡晉巴西郡徙治閬中縣梁為北巴郡¶
　兼置南梁州西魏改南梁曰隆州又改北巴郡曰盤龍¶
　郡隋初郡廢州存大業初復改州為巴西郡唐復為隆¶
　州先天中改閬州天寶初改閬中郡乾元初復為閬州¶
　五代時唐置保寧軍宋初改安徳軍元至元間陞保寧¶
　府尋改為保寧路後復為府本朝因之領州二縣八¶
　閬中縣(附郭本秦舊縣漢屬巴郡晉宋以來為巴西/郡治以閬水迂曲繞縣三面故名隋改縣曰)¶
　(閬内唐復為閬中宋元仍舊其治舊在城東/二十里本朝洪武七年移于此編户一十里)蒼溪¶
<pb:KR2k0008_WYG_068-2a>¶
　縣(在府城北四十里本秦宕渠縣地東漢置漢昌縣/属巴郡晉析置蒼溪縣属巴西郡劉宋併蒼溪入)¶
　(漢昌隋復改漢昌為蒼溪唐宋/元仍舊本朝因之編户六里)南部縣(在府城南七/十里本漢巴)¶
　(郡充國縣地晉属巴西郡梁置南部縣以縣居巴西/郡南故名西魏於縣置新安郡後周郡廢隋屬巴西)¶
　(郡唐宋俱属閬州元省新井新政西/水三縣入焉本朝因之編户九里)廣元縣(在府城/北三百)¶
　(五十里秦為葭萌縣漢属廣漢郡蜀漢改為漢夀縣/晉改晉夀縣後魏改興安縣置晉夀郡及益州梁改)¶
　(黎州西魏復曰益州又改利州隋初郡廢後改縣曰/綿谷州為義成郡唐復為利州又改益昌郡五代時)¶
　(唐改益州宋置寜武軍後置利州路元為廣元路本/朝洪武九年改路為州以綿谷縣省入後復改為縣)¶
　(編户/三里)昭化縣(在府城北四百里本漢葭萌縣地屬廣/漢郡劉宋置益昌縣隋属義城郡唐属)¶
<pb:KR2k0008_WYG_068-2b>¶
　(利州宋改為昭化縣元属廣/元路本朝改今属編户二里)巴州(在府城東三百五/十里古巴國地秦)¶
　(為宕渠縣漢屬巴郡後魏置巴州梁改縣曰梁廣及/置歸化郡後周又改縣曰化城隋初郡廢後改州為)¶
　(清化郡唐復為巴州宋元仍舊本朝洪武九年改州/為縣以化城縣省入尋復陞為州編户一十四里領)¶
　(縣/二)通江縣(在州城東北一百一十里本漢巴郡宕渠/縣地後魏置諾水縣属萬州隋為巴州始)¶
　(寜縣地唐析置通江縣又於縣置壁州宋省壁州以/縣屬巴州元省入曽口縣後復置本朝改今屬編户)¶
　(六/里)南江縣(在州城南六十里本朝/新建屬巴州編户四里)劔州(在府城北/三百二十)¶
　(里本漢廣漢郡梓潼縣地梁置安州西魏改為/始州及置普安郡隋初郡廢州存後改州為普)¶
　(安郡唐復為始州後改劔州宋置普安軍紹熈/初陞隆慶府元復改  劔州屬廣元路本朝以)¶
<pb:KR2k0008_WYG_068-3a>¶
　(附郭普安縣省入改今/属編户三里領縣一)梓潼縣(在州南二百五十里/本漢舊縣廣漢郡治)¶
　(此蜀漢置梓潼郡西魏改為潼川郡移縣於郡南三/十里改安夀縣隋廢郡移縣於舊治改名梓潼屬普)¶
　(安郡唐屬劔州宋元仍/舊本朝因之編户二里)¶
郡名巴西(晉/名)閬中(唐/名)¶
形勝棧道千里通於蜀漢(史/記)井絡坤垠界山為門(唐栁/宗元)¶
　(劔閣/銘)䦘中在劔南巴峽羣山磽确中(宋董丕思/政堂記)郡在¶
　梁洋梓益之衝(宋馮忠恕/正㕔記)前界闗表後處劔北(寜武/志)¶
　益昌於蜀最為都㑹(宋陳恢/題名記)控蜀之吭四集之國(綿/谷)¶
<pb:KR2k0008_WYG_068-3b>¶
　(驛/記)梁山之險蜀所恃以為外户(劉儀鳯/劔閣記)¶
風俗質直好義土風淳厚(巴志其民質直好義土/風淳厚有先民之流風)地險¶
　民豪(蜀檮/杌)民淳事簡(宋李獻卿/南樓記)地大俗阜(振文/堂記)¶
山川錦屏山(在府城南三里江南岸上峙兩峯花木閒/雜故名一名閬中山一名寶鞍山宋陸游)¶
　(詩城中飛閣連危亭處處軒忩對錦屏/涉江親到錦屏上却對城郭如丹靑)蟠龍山(在府/城東)¶
　(三里望如龍蟠之狀後魏以此山名郡唐貞觀中侯/氣者言西南千里外有王氣太宗令人入蜀次閬中)¶
　(果見山氣色葱蔚遂奏聞鑿破山脉水流如血/今號為鋸山咸亨初嘗徙閬中縣於此山之側)繖盖¶
　山(在府城北五里府之鎮山/也中高而四下若繖然)玉臺山(在府城北七里/唐杜甫詩閬州)¶
<pb:KR2k0008_WYG_068-4a>¶
　(城北玉臺/碧是也)靈山(在府城東一十里唐天寶中賜名仙/穴其山一峯峭㧞界嘉陵宋江之兩)¶
　(間杜甫詩所謂閬州/城東靈山白者是也)青崖山(在府城東南一十里宋/淳熙間有僧鑿佛像于)¶
　(青石間一/名千佛崖)文城山(在府城東三十里峯巒聳列林木/葱蒨中一峯㧞出名𤣥都壇相傳)¶
　(漢張道陵授其/徒符籙之所)馬頭山(在府城東南六/十里以形似名)重錦山(在府/城東)¶
　(一百三十里兩峯/相對秀麗如錦)天目山(在府城東一百五十里相/傳葛洪脩煉之所山有二)¶
　(洞一曰天目一曰天溪唐杜光庭詩盤空躡翠到山/巔竹殿雲樓勢逼天古洞草深㣲有路舊碑文滅不)¶
　(知年九州物像分簷外萬里煙霞在目/前自是人間輕舉地何湏蓬島訪真仙)東龕山(在巴/州東)¶
　(又有南龕山在州南西龕山在州西北/龕山在州北俱去州五里山上俱有寺)王望山(在巴/州治)¶
<pb:KR2k0008_WYG_068-4b>¶
　(北唐𤣥宗至此望宫/闕故名又名王䝉山)米倉山(在巴州/北五里)平梁山(在巴州/西二十)¶
　(五里上平四圍石壁如城/宋末嘗徙巴州治于此)登科山(在已州西五十里/昔有人讀書于此)¶
　(而登科/者因名)小巴山(在巴州東北二百九十里唐人/詩最恨巴山裏清猿惱夢思)卧龍¶
　山(在劔州東二里山/形蟠繞有如卧龍)漢陽山(在劔州北二里峯/巒髙峻上挿霄漢)普翠¶
　山(在劔州/治西)鶴鳴山(在劔州東二里後人磨崖/刻唐元結中興頌於其上)大劔山¶
　(在劔州北二十五里一名梁山山海經髙梁之山西/接岷崌東引荆衡劉儀鳯劔閣記云梁山之險蜀所)¶
　(恃以為外户即此其山峭壁中斷兩崖相/嶔如門之闢如劔之植故又名劔門山)小劔山(與/大)¶
　(劔山相属秦欲伐蜀而道不通乃作五石牛以金置/尾下言能糞金欲以遺蜀蜀王負力而貪乃令五丁)¶
<pb:KR2k0008_WYG_068-5a>¶
　(開道引之秦因滅蜀大劔雖號天險徑/路頗夷小劔則鑿石架閣有不容越者)五子山(在劔/州西)¶
　(北五十里五峯/竒秀如拱立然)南山(即南部縣之主山蜿蜒鬰蒼環/繞縣治一名跨鼇山宋端平以)¶
　(來厄於兵縣無定治寳/祐中始移縣治於此)隆靈山(在南部縣南二十里/其山面嘉陵背西江)¶
　(絶頂有/七曲祠)禹跡山(在南部縣東三十里舊傳禹治水經/此故名山有寺因崖斵石為重佛像)¶
　(層樓覆之泉出其趾清泠/可愛山頂平衍有小石泉)龍樓山(在南部縣西南五/十里峯頂峭㧞衆)¶
　(山拱揖洴溪/環遶其下)離堆山(在南部縣東南五十里蜀有三/離堆此其一也唐顔真卿磨崖)¶
　(記謂此山斗入嘉陵江直上數百尺形勝縮矗上峥/嶸而下洄洑不與衆山相連属是之謂離堆東面有)¶
　(石堂故京兆尹鮮于仲通所鑿/堂北磐石上有九曲流盃池)蘭登山(在南部縣西/八十里三面)¶
<pb:KR2k0008_WYG_068-5b>¶
　(峻絶俯臨西江漢嚴君平嘗隠此山有/君洞洞有君平像又有觀曰崇福觀)思依山(在南/部縣)¶
　(西北一百四十里中有東西二觀東觀有峻仙洞捣/藥臺浴丹井煉丹爐西觀有平仙洞捣藥曰卓劔穴)¶
　(圍棋局相傳漢羅冲霄張/道陵依此山脩道故名)小錦屏山(在蒼溪縣南與/府城南錦屏山)¶
　(頗相似/故名)大獲山(在蒼溪縣東南三十五里髙四百/下宋淳祐中閬州嘗徙洽於此)雲¶
　臺山(在蒼溪縣東南三十五里高四百丈山峯峻峭/挿天一名天柱即漢張道陵昇仙處宋建永寜)¶
　(觀有洞曰麻姑芙蓉平仙峻仙池曰浴丹玉魚巖曰/松根蟠桃乂有九轉亭丹竈尚存山多榕栢有一絶)¶
　(大者中空可坐數/人旁有亭名魁栢)紫陽山(在蒼溪縣東三十五里/一峯屹峙髙入青雲)方¶
　山(在蒼溪縣東八十五里逺望/如几案之狀古方州城也)馬鞍山(在蒼溪縣東/一百五十里)¶
<pb:KR2k0008_WYG_068-6a>¶
　(以形/似名)壁山(在通江縣治西古/壁州以此為名)秋錦山(在通江縣治南/隔江望之如錦)¶
　歌籟山(在通江縣治東山上舊有石/鼓擊之聲聞數里連擊即雨)得漢山(在通江/縣東一)¶
　(百二十里其上石壁如/城中平可容数百人)牛頭山(在昭化縣西二十/五里以形似名)長¶
　寜山(在昭化縣西/南九十里)九曲山(在昭化縣西九十/里山勢盤迴九曲)龍門山¶
　(在昭化縣西一百四十里一名/葱嶺石穴髙數十丈如門故名)烏奴山(在廣元縣治/西嘉陵江)¶
　(峭壁如削昔有李烏奴/于此修寺因名其山)石燕山(在廣元縣西北八十/里山極高峻梯格乃)¶
　(能登之獠人/恃此為阻)潭毒山(在廣元縣/北九十里)鳯凰山(在梓潼縣治/東峯巒起伏)¶
　(狀若/鳯凰)長卿山(在梓潼縣治西南舊名神山唐明皇幸/蜀見山有司馬相如讀書之窟因改名)¶
<pb:KR2k0008_WYG_068-6b>¶
　(長卿/山)五婦山(在梓潼縣北一十二里相傳秦惠王遺/蜀王美女五人蜀王遣五丁力士迎之)¶
　(至此五丁蹋地大呼/五女並化為石故名)七曲山(在梓潼縣北一十五里/山腹有路盤轉七曲)¶
　兠鍪山(在梓潼縣東南二十里羣/峯列勢有如兠鍪之狀)葛山(在梓潼縣北/二十里漢諸)¶
　(葛亮嘗屯營/此山因名)鴈門山(在梓潼縣南三十里東/西起兩峯鴈從中過)馬閣山¶
　(在梓潼縣北一百二十里峻峭崚嶒極為艱/險魏鄧艾伐蜀懸車束馬由此出江田因名)大巴嶺¶
　(在通江縣東北五百里與小巴/嶺相接世傳九十里巴山是也)白衞嶺(在昭化縣西/南五十里與)¶
　(劔門相接唐𤣥/宗幸蜀登此)漫天嶺(在廣元縣東北三十五里山/極髙聳有大漫天小漫天二)¶
　(山唐羅隠詩西去休言蜀道難此中危峻已多端/到頭未㑹蒼蒼色争得禁他兩度漫一名藁本山)朝¶
<pb:KR2k0008_WYG_068-7a>¶
　天嶺(在廣元縣/北六十里)七盤嶺(在廣元縣北一百七十里一/名五盤嶺唐杜甫詩五盤雖)¶
　(云險山色佳有餘仰淩棧道細俯映江木踈地僻無/網罟水清反多魚好□不妄飛野人半巢居喜見淳)¶
　(朴俗坦然心神舒東郊尚格鬬巨猾何時除故鄉/有弟妹流落隨丘墟成都萬事好豈若歸吾廬)雪¶
　峰(在巴州東二十五里/衆山之中此峰特出)十二峯(在巴州北四百里馬/盤灣巉巗聳秀大小)¶
　(十二峰最為竒觀有題云挿立/翠峰屏十二為君喚作小巫山)南巖(在府城南錦屏/山後一名台星)¶
　(巖宋陳堯叟兄弟肄業之所又城東/有東巖城北有北巖俱去城五里)靈城巖(在府城/東六十)¶
　(里比他巖最深䆳巗上有滴乳為水珠石/上有雙竹痕長尺許仰觀枝節儼然)停雲巗(在/南)¶
　(部縣北二里宋李燾詩路轉層岡二里餘武陵傳者/亦難如昔年煉藥仙人室今日餐霞道士居洞外蟠)¶
<pb:KR2k0008_WYG_068-7b>¶
　(桃開錦繡巖前丹溜潄瓊琚猗歟/靈氣為時雨可惜圖經闕不書)秀巗(在劔州城西/有泉清潔可)¶
　(愛/)龍巖(在劔州北七十里洞穴可坐百人蜿蜒如/龍盤之狀州治西亦有龍巖可坐百人)書¶
　巖(在蒼溪縣雲臺東乃葛稚川/讀書之所有稚川像在焉)靈雲洞(在南部縣東/北外䆳中廣)¶
　(冬暖夏涼入三丈許踏/之有聲如鍾叩之亦然)龍洞(在王望山之巖腹間世/傳太守景箎以旱禱雨)¶
　(有應作靈甘/洞記尚存)西逰洞(在巴州北一百八/十里嵌嶔竒恠)嘉陵江(源出/陜西)¶
　(鳯縣嘉陵谷經廣元昭化過劔州至保寜府其曰閬/水巴水渝水漢水皆此江之異名唐杜甫詩嘉陵江)¶
　(色何所似石黛碧玉相因依正憐日破浪花出更復/春從沙際歸巴童蕩槳欹側過水雞㗸魚來去飛閬)¶
　(中勝事可膓斷䦘/州城南天下稀)宋江(源出陜西漢中府舊亷水縣/經蒼溪縣東流入嘉陵江)¶
<pb:KR2k0008_WYG_068-8a>¶
　巴江(源出大巴山至巴縣東南分為三流而中央横/貫勢若巴字流二十里合清水江至合州與嘉)¶
　(陵江合又名字江唐/李逺詩巴江學字流)清江(源出廣元縣前通平鎮歴/舊思陽縣至巴縣與巴江)¶
　(合/)白水江(源出陜西階州亂山中至昭化縣北合嘉/陵江唐温庭筠詩澹然空水帶斜暉曲島)¶
　(滄江接/翠㣲)清水江(源出清川縣至安昌/合白水入嘉陵江)涪江(源出西羌/從漁溪寨)¶
　(南經江油至劔/州南入綿州界)清漪江(源出落叢山至龍鼻山㑹六/溪水至彰明縣會于涪江)¶
　潼江水(源出莒溪經梓潼/縣西南入涪水)小潼水(源出劔州武連廢/縣北七十里經梓)¶
　(潼縣流入/嘉陵江)揚㠶水(在劔州隂平廢縣西四十里與潼/水合流泛漲奔注望之有如揚㠶)¶
　(之/勢)龍灘(在通江縣東二十里俗傳嘗有龍/出水為馬躍今石上有跡存焉)龍𤓰灘(在/閬)¶
<pb:KR2k0008_WYG_068-8b>¶
　(中嘉陵江宋雍熈中忽生此灘二陳相繼/為狀元元豐間復生一灘馬㳙亦為狀元)海棠溪(在/府)¶
　(治南因上多/海棠故名)黒龍潭(在廣元縣南三十里三山屹立/林木鬰秀宋時利州久旱郡守)¶
　(於潭酌水禱/之大雨三日)虎井(在巴州學前凡遇有/聲如雷必有登科者)觀音井(在巴/州南)¶
　(龕山一宂清洌可飲/一宂渾濁止可澣濯)寶峯井(在廣元/縣治東)劔泉(在梓潼縣/北一十里)¶
　(相傳昔蜀五丁力士遺劔隠於路隅化為此泉有碑/昔杜若晦詩五丁彈鋏氣如虹斫破蒼崖萬仞峯寳)¶
　(匣信難留異物寒/泉終見表遺踪)卓錫泉(在繖盖山唐僧仙什嘗居/是山其徒以無水難之宣)¶
　(什以杖叩巖/泉為湧出)龍泉(在府東一/百三十里)醴泉(在南部縣治西水/香甘如醴因名)¶
　君子泉(在巴州北一百六十里宋黄彛則銘曰有洌/者泉達於南東浩然天中其流不窮於暑而)¶
<pb:KR2k0008_WYG_068-9a>¶
　(寒於寒而温豈其/矯邪不變者存)馬跑泉(在梓潼縣東/二十五里)靈泉(在梓潼/縣東一)¶
　(百一十里唐僖宗幸蜀賜名陸游詩/滴瀝珠璣翠碧間遭時曽得奉龍顔)香泉(在梓潼縣/北一百里)¶
　天池(在蒼溪縣大獲山上/周圍二丈水常不竭)南池(在府城南漢高祖廟/東自漢以來堰大斗)¶
　(小斗之水灌田里人頼之唐時堰壊遂成陸田至/今遺趾可見杜甫詩安知有蒼池萬頃浸坤軸)玉¶
　鞭池(在通江縣壁山西昔居/人得玉鞭於内故名)浴丹池(在劔州普安廢/縣唐杜光庭浴)¶
　(丹之所池中有魚赤鬛色如金飛/躍其中人或採取必觸風雷之變)¶
土産麩金(巴州劔州/廣元出)鹽(南部縣/有井)茶　橙　蜜(巴州/出)麝香¶
　(廣元/縣出)巴㦸(劔州/出)¶
<pb:KR2k0008_WYG_068-9b>¶
公署利州衛(在廣元縣治東洪/武三十一年建)保寜守禦千户所(在府/治南)¶
　(洪武四年建/直𨽻都司)¶
學校保寜府學(在府治西南宋大觀四年/建本朝洪武四年重建)巴州學(在州/治東)¶
　(隋開皇中建本朝/洪武十七年重建)劔州學(在州治東宋慶厯中建/本朝洪武五年重建)閬¶
　中縣學(在府治前宋建本/朝洪武八年重建)南部縣學(在縣治南隋/開皇元年建)¶
　(本朝洪武十/五年重建)蒼溪縣學(在縣治北宋紹興中建/本朝洪武十六年重建)廣元¶
　縣學(在府治前宋建本/朝洪武七年重建)昭化縣學(在縣治西南宋/慶厯中建本朝)¶
　(洪武十七/年重建)通江縣學(在縣治西北宋嘉祐中建/本朝洪武十四年重建)南江¶
<pb:KR2k0008_WYG_068-10a>¶
　縣學(在縣治東/本朝建)梓潼縣學(在縣治東南宋淳熈中建/本朝洪武五年重建)¶
書院丹梯書院(在南龕山/之上宋建)¶
宫室東樓(在府治南嘉陵江上唐杜甫詩層城有高/樓制古丹艧存迢迢百尺餘豁達開四門)南¶
　樓(在府城南據江山之/㑹唐滕王元嬰建)擊甌樓(在巴州治東唐張署/有擊甌樓賦并序馮)¶
　(介詩座上擊/甌清似玉)碧玉樓(在府城西南隅一名/十二樓宋秦槱為記)㑹經樓(在/府)¶
　(城内將相坊宋元祐中建置經史子集京本蜀本浙/本各一縂三萬餘卷宋蘇軾題額蒲宗孟記范百禄)¶
　(軰皆/有詩)敵萬樓(在府城内雄威廟後因/張飛號萬人敵故名)春風樓(在劔/州東)思¶
　賢樓(在劔州東北七十五里劔門闗水門/上有張載李白杜甫栁宗元畫像)堆香閣(在/府)¶
<pb:KR2k0008_WYG_068-10b>¶
　(城内與敵/萬樓對)錦屏閣(在府城北與錦/屏山對因名)雲間閣(在南龕山/絶頂唐杜)¶
　(甫寄嚴武詩遥知簇/鞍馬囘首雲間閣)思政堂(在府治宋紹聖/二年建董丕記)將相堂¶
　(在府城南台星巖即陳堯叟兄弟讀書之所巖上刻/三相堂字陳摶嘗謂陳省華曰君三子皆當將相淳)¶
　(熈中太守吴昭夫重新之扁為將相堂張浚詩三相/當年鎮廟堂江山草木亦増光一時主宰權衡重千)¶
　(古人聞/姓字香)整暇堂(在府城北一十里/宋黄庭堅為記)四瑞堂(在南部縣/宋縣令李)¶
　(辛午為政清亷一載間人産三男牛生三犢禾/登九穗麥秀兩岐邑民請刻其祥于庭因名)滕王¶
　亭(在府城北玉臺山上唐滕王元嬰建杜甫詩君王/臺榭枕巴山萬丈丹梯尚可攀春日鶯啼修竹裏)¶
　(仙家犬吠白雲間清江碧石傷心麗嫩蘂濃花/滿目斑人到于今歌出牧來逰此地不知還)奪錦¶
<pb:KR2k0008_WYG_068-11a>¶
　亭(在府城東八里錦屏/紫翠時人爭觀因名)重陽亭(在劔州/治東)流觴亭(在巴/州西)¶
　(龕山上唐/嚴武建)飛霞亭(在巴州南龕/山路窮絶處)駕鶴亭(在王/望山)放船亭¶
　(在蒼溪縣臨嘉陵江杜甫詩送客蒼溪縣山寒雨/不開直愁騎馬滑故作放船回後人建亭因名)折¶
　栁亭(在巴州西門外宋太守鄭/淵賦詩十絶刻石于亭)紫㣲亭(在府南南巖/上宋陳堯叟)¶
　(兄弟嘗讀書于此御書賜名曰紫㣲亭鮮于至詩當/時未識紫㣲星獨到漁陽訪此亭今日園林為勝地)¶
　(好將前事/載圖經)捧硯亭(在南巖上宋司馬池嘗携其子光/遊此因賦詩命光捧硯後遂以捧)¶
　(硯名/亭)望鶴亭(在蒼溪縣治東宋吕遊問詩九轉/丹成人去後千年樹老鶴歸遲)閬峯¶
　亭(在錦屏山元至/元十一年建)美農臺(在巴州相傳梁太守/桓宣嘗于此勸農)玉臺¶
<pb:KR2k0008_WYG_068-11b>¶
　(在府城北七里唐滕/王元嬰嘗遊息於此)占星臺(在蟠龍山前唐袁天綱/客遊於此築臺以占天)¶
　(象遺趾/尚存)仙女臺(在梓潼縣東九/里一名避星臺)藥臺(在昭化縣治西/竇子明丹竈存)¶
　(焉其臺與爐皆鐫石甃成/工極精巧非今人所能為)¶
闗梁南津闗(在府城南/臨嘉陵江)鋸山闗(在府城北盤龍山後/為漢沔要衝之路)滴¶
　水闗(在玉臺/山下)梁山闗(在靈山麓與梁/山相連故名)和溪闗(在府城/東南二)¶
　(十里路/通巴地)劔門闗(在劔州北境大劔山至此兩壁峭聳/有隘束之路蜀漢諸葛亮因立為劔)¶
　(門厥後姜維退守劔/門以拒魏鍾㑹即此)潭毒闗(在潭毒山上下瞰大江/路皆滑石登陟頗艱為)¶
　(蜀口之險要下有深潭傳云潭下淵岸有一鐡索見/則兵動宋紹興間常見開禧初又見果有用兵之應)¶
<pb:KR2k0008_WYG_068-12a>¶
　望雲闗(在廣元縣北四十五里/山勢髙聳有若望雲)七盤闗(在廣元縣北/一百六十里)¶
　百丈闗(在廣元縣東/一百六十里)米倉闗(在巴州北/五百里)渡口闗(在昭/化縣)¶
　(治/南)錦屏橋(在府/城南)西水橋(在府城南/五十里)大安橋(在府城東/南六十里)¶
　望月橋(在府城東/南七十里)栁津橋(在巴州/西五里)寜濟橋(在通江/縣治南)萬¶
　益橋(在通江/縣治西)狀元橋(在南部/縣治西)通津橋(在南部/縣治東)流盃橋¶
　(在南部縣北二十五/里下有流觴曲水)廣濟橋(在南部縣/南五十里)將軍橋(在廣/元縣)¶
　(北四/十里)武侯橋(在劔州/治東)平濟橋(在劔州/西五里)石魚橋(在南部/縣西三)¶
　(十里過西四十里有西溪/橋又西二十里有泓濟橋)¶
<pb:KR2k0008_WYG_068-12b>¶
寺觀大像寺(在府城南後/唐天成間建)合符寺(在南部縣治南/唐咸通間建)慶夀¶
　寺(在廣元縣西五/里宋乾徳間建)聖夀寺(在劔州治南/宋嘉定間建)華嚴寺(在通/江縣)¶
　(西北/三里)南泉寺(在巴州/治西)鹿苑寺(在蒼溪縣治西北/俱宋淳熙間建)寶輪¶
　寺(在昭化縣西二十/里元大徳間建)天封寺(在梓潼縣治東/元至正間建)普明觀¶
　(在府城東五十/里宋紹興間建)𤣥妙觀(在巴州治西/宋治平間建)太清觀(在昭化/縣西二)¶
　(十五里元/至正間建)靈雲觀(在南部縣北/二里宋建)崇元觀(在蒼溪縣/治東宋建)𤣥¶
　妙觀(在通江縣西/三十里宋建)¶
祠廟鼈靈廟(在府東靈山上郡人以古叢帝開/明氏鼈靈王蜀有功故立廟祀之)漢髙祖¶
<pb:KR2k0008_WYG_068-13a>¶
　廟(在府城南髙祖還定三秦閬中范日率七姓為前/鋒秦地既定封閬中侯七姓不輸租賦目等立廟)¶
　(於/此)百神廟(在梓潼縣治南唐咸通間吴行魯統師過/此見斷碑皆古卿相名遂心禱之願蕩除)¶
　(蠻寇果大捷乾/符三年為立廟)五丁廟(在梓潼縣北一十二里相傳/五丁力士開劔路迎秦女㧞)¶
　(蛇山摧五丁與秦女俱/斃於此後人立廟祀之)靈應廟(在七曲山頂即梓潼諱/廟也按圖志神姓張)¶
　(亞子其先越嶲人因報母仇徙居是山自秦伐蜀以/後世著靈應宋建炎以來累封神文聖武孝徳忠仁)¶
　(王/)譙𤣥廟(在府城東一/百二十里)嚴將軍廟(在巴州治西將軍/漢嚴顔也有碑唐)¶
　(韋曽/記)武侯廟(在葛山上武侯/蜀漢諸葛亮也)雄威廟(在府城中蜀漢/張飛為帳下所)¶
　(殺郡人為立廟有墓/在廟所宋曽鞏記)鄧將軍廟(在劔州魏將軍鄧艾/為鍾會所誘殁於綿)¶
<pb:KR2k0008_WYG_068-13b>¶
　(竹後𦵏於此/邑人為立廟)三景廟(在府城中三景宋神宗時安岳/人伯曰思忠戰殁淯井仲曰思)¶
　(立戰殁熈河季曰思誼/戰殁永樂後建廟於此)顔魯公祠(在南部縣南五十/里魯公唐顔真卿)¶
　(也/)李杜祠(在梓潼縣祀/唐李白杜甫)安公祠(在通江縣治西公宋/安丙也宣撫四川破)¶
　(吴曦嘉定間白/知㣲為立祠)靈應祠(在巴州東三十里山之趾三/溪匯為一潭潭側有祠禱雨)¶
　(輒應宋紹/興間賜額)¶
陵墓古塜(金拯為蒼溪簿治道伐石得一古塜遺骸尚/存有石刻銘云嵗月不湏論車塵擁石門若)¶
　(逢金主簿移我向髙原乃改/𦵏於此俗因呼為金主簿墓)范伯友墓(在梓潼縣東/六里有石闕)¶
　(上有文曰沛國/相范伯友墓)趙雍墓(在梓潼縣北二里前有石闕/石麟其文曰漢趙相國雍府)¶
<pb:KR2k0008_WYG_068-14a>¶
　(君之/墓)李業墓(在梓潼縣西五里業漢議/郎二闕臨官路碑文漢𨽻)鄧芝墓(在梓/潼縣)¶
　(西南五里有二石闕芝南陽人/仕蜀漢為車騎將軍陽武亭侯)費褘墓(在昭化縣禕/蜀漢大將軍)¶
　(卒𦵏/於此)鄧永墓(在梓潼/縣西北)章懐太子墓(在巴州治南如一/小阜唐上元初章)¶
　(懐太子賢招集諸儒註後漢書為武后所忌廢為庶/人徙巴州后使吕神積逼令自殺瘞焉其墓銘云斷)¶
　(一指得天下凡人不為殺愛子竊帝位武/后行之噫嘻一賢之遺墜萬世之元龜)鮮于氏墓¶
　(在南部縣東南六十里對/江有韓雲卿所撰墓碑)房琯墓(在閬中縣琯唐漢/州刺史道卒閬中)¶
　(僧舍𦵏於此杜甫詩他鄉復行役驅/馬别孤墳近淚無乾土低空有斷雲)陳堯叟墓(在南/部縣)¶
　(北八十里堯佐堯/咨墓皆在其傍)馬㳙墓(在南部縣/北二十里)¶
<pb:KR2k0008_WYG_068-14b>¶
古蹟張儀城(在府城東二十里秦時築舊有張儀/廟唐載初元年嘗徙閬中縣於此)沙州¶
　城(在昭化縣白水鎮周迴五里劉宋於此置白水郡/俗傳為沙州元和志楊難當克葭萌分白水置平)¶
　(興縣/即此)烏奴城(在廣元縣齊永泰初置東/晉夀郡於烏奴城即此)黎州城(在廣/元縣)¶
　(本晉之晉夀郡後魏改益州梁改黎州西魏又改利/州隋改義城郡皆此城也宋唐庚詩黎州酒貴如金)¶
　(汁解盡寒/衣纔一吸)集州城(在巴州境唐置集州治難江縣/宋省州以難江屬巴州元廢)大¶
　獲城(在大獲山宋淳祐中兵亂制置使余玠/築此城為閬州治而以蒼溪為倚郭)廢曽口¶
　縣(在巴州梁始置唐屬巴/州宋廢元復置今廢)廢西水縣(在府城西二十/里本秦閬中縣)¶
　(地後周置縣/元併入南部)廢化城縣(在巴州後周置隋為巴州治/唐大厯間廢王建孟知祥復)¶
<pb:KR2k0008_WYG_068-15a>¶
　(置宋仍舊元以□陽/難江二縣併入今廢)廢綿谷縣(在烏奴城北本東晉/興安縣隋改為綿谷)¶
　(縣義城郡治此元以/嘉川縣省入今廢)廢新政縣(在府城東南一百三/十里本漢充國縣地)¶
　(唐置新政縣/元併入南部)廢新井縣(在府城東七十五里漢充國/縣地唐置新井縣以縣多鹽)¶
　(井名之元/併入南部)劔閣(在劔州北三十里兩崖峻㧞鑿石架/閣而為棧道連山絶險故謂之劔閣)¶
　(秦司馬錯由此道伐蜀唐杜甫詩維天有設險劔閣/天下壯連山抱西南石角皆北向兩崖崇墉倚刻畫)¶
　(城郭狀一夫怒臨闗百萬/未可傍又李白有劔閣賦)龍門閣(在嘉陵江東岸佛/崖視他閣最為險)¶
　(固杜甫詩清江下/龍門絶壁無尺土)馬鳴閣(在昭化縣北漢昭烈使陳/戒絶馬鳴閣曹操聞之喜)¶
　(曰此閣過漢中之平/隂乃咽喉之要路)石櫃閣(在昭化縣杜甫詩蜀道/多草花北閣饒竒石石)¶
<pb:KR2k0008_WYG_068-15b>¶
　(櫃清波上臨/虛蕩高壁)籌筆驛(在廣元縣北八十里蜀漢諸葛/亮出師嘗駐於此唐李義山詩)¶
　(魚鳥猶疑畏簡書風雲長為䕶儲胥徒令上將揮神/筆終見降王走傳車管樂有才終不忝闗張無命欲)¶
　(何如他年錦里經祠/廟梁甫吟成恨有餘)上亭驛(在梓潼縣唐𤣥宗幸蜀/至此聞鈴聲左右云似)¶
　(言三郎琅璫故又名琅璫驛羅隠詩/山雨霏㣲宿上亭雨中因想雨淋鈴)嘉陵驛(在廣元/縣西二)¶
　(里唐武元衡詩悠悠風斾遶山川山驛空濛/雨作煙路半嘉陵頭巳白蜀門西上更青天)古佛龕¶
　(在通江縣西一十里唐人題詠/甚多風雨剥蝕惟一碑粗可識)玉女房(在蟠龍山南/晏殊類要有)¶
　(一石長四十丈髙五尺當中/有户及門扇若人之掩閉然)治平園(在府治北宋太/守朱夀昌築内)¶
　(有郎官庵三角四照紅藥之亭清風明月之臺錦屏/閣花塢栁橋曲池凡十所文同嘗賦十詠石刻猶存)¶
<pb:KR2k0008_WYG_068-16a>¶
　千年木(在劔州西八十五里古延福寺内嘗有古木/一株甚巨二白羊徃來其下近之則不見)¶
名宦漢嚴顔(巴州刺史昭烈攻巴州城䧟/自刎而死巴人慕其徳祀之)王連(劉璋時/為梓潼)¶
　(令昭烈起兵葭萌連守/不降昭烈義而釋之)三國張飛(蜀漢巴西太守有/徳于民郡人思慕)¶
　(祀/之)晉王濬(巴郡太守時兵士苦役生男多不舉濬/乃嚴科條寛徭課所全活者數千人)唐¶
　滕王元嬰　魯王靈䕫(二王相繼為閬州刺史/務行寛大民甚懐之)李桐¶
　客(巴州刺史清平流/譽百姓呼為慈父)薛逢(巴州刺史人歌之曰日出/而耕日入而歸吏不到門)¶
　(夜不掩扉有孩有童願以/名垂何以字之薛孫薛兒)于邵(巴州刺史嵗饑獠亂/薄城下邵勵兵拒戰)¶
　(且遣使諭之邵儒服以/出賊見皆羅拜即引去)何易于(益昌令刺史崔朴汎/舟索民挽縴易于自)¶
<pb:KR2k0008_WYG_068-16b>¶
　(引舟朴驚問狀易于曰方春百姓耕且蠶惟令不事/可任其勞朴愧疾馳去又𣙜茶詔下易于取而焚之)¶
　(觀察使賢/之不劾也)沈長源(利州牧人安俗阜歐陽詹作益昌/行驅馬至益昌倍驚風俗和耕夫)¶
　(隴上行負/者途中歌)李頻(劔州刺史時國家多難頻治郡/從容應辦所過戍兵而民不擾)五代¶
　姚洪(後唐戍閬州梁將董璋破閬州執洪洪至/死罵不絶口明宗聞之泣下録其二子)宋李¶
　士衡(知劔州賊王均破廣漢趣劔州士衡/引兵與劔門兵合以拒賊大破之)董樞(劔州/判官)¶
　(時李師雄之黨攻劔州樞/引兵擊敗之招䧏數百人)張知白(知劔州清介守/法吏民甚徳之)王¶
　素(利州太守行/寛政减苛法)朱夀昌(知閬州大姓雍子良屢殺人/挾財與勢得不死嘗賂其里)¶
　(民出就吏獄具夀昌詰得其/實取子良正諸法郡稱為神)吕開(為漕幕運副鮮于/侁以免役事付之)¶
<pb:KR2k0008_WYG_068-17a>¶
　(開躬行一路雖深山窮谷咨謀/靡不僃至後為利州路判官)喻汝礪(知閬中縣時/青苖法行提)¶
　(舉司欲還錢取粟㑹支軍粮乃具/以錢糴軍粮易鈔而申竟不煩民)趙開(搃領四川財/賦兼利州路)¶
　(都漕號善理財不加/賦於民而軍用足)朱勇(利州統制時與金人戰于/瓦亭寨被執臨死罵不絶)¶
　(口有廟在寳峯/寺東賜名忠節)馮忠恕(知巴州提舉韓球議/加茶賦忠恕奏罷之)虞允文¶
　(四川宣撫使時軍政久廢允文奏閲實諸軍/第其壯怯為三汰兵凡萬人减緡錢四百萬)楊震仲¶
　(知新井縣有/惠政及民)安丙(通判隆慶府郡嘗大水丙白守發/常平賑之又鑿石徙溪自是無水)¶
　(患/)崔與之(利州路制置使開誠布/公拊循將士人心悦服)髙稼(知綿谷縣嵗/大饑有司置)¶
　(弗聞稼捐槖中裝市/粟以食之全活甚衆)元李揆(南部主簿政事/文章卓然出衆)本朝李¶
<pb:KR2k0008_WYG_068-17b>¶
　宗信(洪武中保寧知府廉幹正直凡有賦役必/親檢冊騐户髙下遂得均平小民得所及)¶
　(任滿而去郡人/悲泣不忍釋)胡彦祥(永樂中保寜知府留心撫字/孜孜不怠事妥民安在任自)¶
　(奉節儉亷正之/譽播於逺邇)陳原武(永樂末保寜知府勤政愛民/賦役均平凡有興作必察其)¶
　(衣食病者躬親醫藥民雖勞不怨/在任户口増詞訟息逺近稱之)羅明(正徳間劒州/判官遇鄢藍)¶
　(之冦偕其介拒守孤城/力乏被執父子死之)¶
流寓李好義(本秦州下邽人宋時與其兄好古俱寓居/閬中好義為吴䂀部將嘗擊敗金人於七)¶
　(方闗及䂀僣蜀好義結義士李貴楊巨/源討斬之累官中軍統制知西和州)¶
人物漢范目(巴郡閬中人佐漢髙/祖起漢中定三秦)譙隆(閬中人為上林/令武帝欲廣苑)¶
<pb:KR2k0008_WYG_068-18a>¶
　(圃隆固諌後/遷成臯令)洛下閎(閬中人隠居洛亭武帝時/徴待詔太史改造太初厯)嚴尊¶
　(閬中人為長安令治政嚴明遷揚州刺史/後當遷吏民遮道止之凡三遷輙不得行)任文公(閬/中)¶
　(人善天文王莾篡漢乃携妻子奔于公山後武擔石/折文公嘆曰西川智士死我當之後三年卒益部語)¶
　(曰任文公/智無雙)譙𤣥(閬中人成帝朝以對䇿拜議郎歴奉/谷令及王莽居攝易姓名而歸公孫)¶
　(𫐠連聘不起賜以毒藥太守自齎書至𤣥廬𤣥嘆曰/保志全髙死亦何恨其子盡捐家貲贖父死獲免)¶
　趙珜(閬中人為公車令王/莽居攝棄官而歸)李業(廣漢梓潼人有志操/以明經除議郎王莽)¶
　(篡位遂去官公孫𫐠徴之不起使人遺以毒藥業/曰危國不入亂國不居遂飲毒而死光武表其閭)趙¶
　閎(閬中人嘗遊長安刺史王尊竒/之後仕為涼州刺史有能聲)楊仁(閬中人學習/韓詩舉孝亷)¶
<pb:KR2k0008_WYG_068-18b>¶
　(補北宫衛士令條對時政稱㫖明帝崩馬氏諸子争/入宫仁被甲執㦸嚴勒門衛莫敢進者章帝立拜什)¶
　(邡令為政寛惠/後辟司徒掾)景鸞(梓潼人嘗上書數陳灾異州郡/辟不就作詩解易説著述五十)¶
　(餘萬/言)三國周羣(閬中人父舒明天文術數羣少受學/於父專心候業於庭中作小樓家富)¶
　(常令奴更直於樓上視天灾纔見一氣即白羣羣上/樓觀之凡有氣候無不見者所言多中昭烈甚重之)¶
　馬參(閬中人仕蜀漢為廣漢太守/有治行累官至尚書僕射)馬忠(閬中人事蜀/漢昭烈䍧牱)¶
　(太守撫育䘏理甚有威惠又開復越嶲土地忠為人/寛濟有度量處事能斷蠻夷畏愛及卒莫不流涕盡)¶
　(哀為之/立廟)黄權(閬中人仕蜀漢為偏將軍昭烈將伐吴/權諌不聴出為鎮北將軍昭烈敗還道)¶
　(路隔絶不得已降魏昭烈曰孤負權權不負/孤昭烈没魏臣皆賀權獨否司馬懿器之)甘寜(巴/郡)¶
<pb:KR2k0008_WYG_068-19a>¶
　(通江人少有氣力好游俠仕吴為孫權將開爽善計/畧尤輕財敬士嘗從周瑜拒曹操於烏林攻曹仁於)¶
　(南郡屢立戰功時稱江/表虎臣及卒權痛惜之)唐李逢(劔州人文行俱髙尤/䆳于易人稱為養正)¶
　(先/生)鮮于仲通(閬州新政人與弟叔明皆渉學輕財務/施仲通舉進士天寳末為京兆尹歴御)¶
　(史中丞劔南節度使以忤楊/國忠貶顔真卿為誌其墓)鮮于叔明(仲通弟擢明/經歴洛陽令)¶
　(商州刺史繼兄為京兆尹民有前尹赫赫後尹熈熈/之歌累遷尚書左僕射徳宗時封薊國公以太子太)¶
　(傅致仕卒謚曰襄子/昇累官太子詹事)何煥(閬州西水人為御史大夫/風節凛然當時稱之賜其)¶
　(里曰/栢臺)王讃諦(劔州梓潼人少喪親培土成墳二十年/不脱衰麻黜陟使韋&KR0876;奏劔南孝子十)¶
　(六人讃/諦為首)宋羅承之(巴州清化人㓜雄特好兵畧乾徳/中文恊率衆攻閬巴承之竭資募)¶
<pb:KR2k0008_WYG_068-19b>¶
　(士擒文恊太祖召見賜感義軍節度使兼之巴/州曽孫士堯事母以孝聞家産盡遺姪之孤者)陳省¶
　華(閬中人智辯有吏幹初事孟㫤為西水尉蜀平/歸宋累官光禄卿拜諌議大夫卒贈太子少師)袁¶
　廓(劔州梓潼人為上蔡令課最擢太子右賛善好詆/訐太祖以為竒士累官鴻臚少卿被誣憤死上聞)¶
　(追悼之録其子/丘賀為奉禮郎)陳堯叟(省華長子端拱三年進士第/一累官同平章事後以右僕)¶
　(射知河陽卒謚文忠堯叟偉姿貌奏對明辯久典/機宻軍馬之籍悉能周記所著有請盟録三集)陳¶
　堯佐(省華次子進士及第官至叅知政事同平章事/以太子太師致仕卒謚文惠為人寛厚儉約好)¶
　(學不輟善古𨽻尤工詩自號知/餘子所著有文集三十餘卷)陳堯咨(省華季子咸/平中進士第)¶
　(一累官翰林學士後以武信軍節度使知天雄軍卒/謚康肅為人性剛戻以氣節自任工𨽻書善射世號)¶
<pb:KR2k0008_WYG_068-20a>¶
　(小由基子𫐠古篤學/能文官至館閣校勘)陳漸(堯叟從子少以文學知名/太宗時嘗與父堯封同廷)¶
　(試漸中第辭不就願擢其父許之後累官耀/州節度推官有文集十五卷自號金龜子)王省(劔/州)¶
　(普安人召對稱㫖辭爵/不受賜號清虚山人)文同(梓潼人以學名世操韵/髙潔善詩文篆𨽻行草)¶
　(飛白又善畫竹蘇軾輩咸重之舉進士稍遷太常愽/士集賢校理歴知陵洋湖州所著有丹淵集四十卷)¶
　蒲宗孟(閬州新井人曾祖頴士聚書百餘家以訓子/弟宗孟皇祐中進士累官遷尚書左丞後以)¶
　(資政殿大學士知河中卒宗孟趣向/嚴整而性甚侈汰蘇軾嘗勸其慈儉)蒲卣(南部人毋/任知書里)¶
　(中號任五經卣㓜開敏元豐中進士歴提舉京湖常/平及提點潼川刑獄議税𣙜不便朝廷從之累官中)¶
　(大/夫)鮮于侁(叔明裔孫性莊重力學舉進士嘗為利州/路判官時方行新法諸路搔動侁獨公心)¶
<pb:KR2k0008_WYG_068-20b>¶
　(處之蘇軾以為上不害法中不傷民下不廢親為/三難後以集賢殿修撰知陳州子綽太學愽士)馬¶
　㳙(南部人其父從政初未有子買一妾詢知其父母/死不克𦵏故自鬻遂歸妾不責所負後夣一翁謝)¶
　(曰我妾父也聞之上蒼矣願君家富貴㳙㳙不絶/及生㳙因以夣中語為名元祐中登進士第一人)何¶
　求(閬中人以宋渉隆苑記踈畧乃裒次三十卷/號閬苑記其後同縣曹無忌又増二十六卷)雍孝¶
　聞(閬中新井人元符末力詆紹聖用事者未幾廷/試時相誣以詆毁先烈亟加流竄入元祐黨籍)宇¶
　文百之(新井人性孝友數世不異居庭前六燕/同巢紫荆異本合幹人以為孝友之應)蒲叔¶
　獻(南部人舉進士為成都漕百姓歌曰運使姓蒲民/力可蘇召為宗正卿韓侂冑用事遂請去時論偉)¶
　(之/)黄裳(劔州普城人幼能屬文乾道中進士累遷禮裳/部尚書兼侍讀卒贈資政殿大學士諡忠文)¶
<pb:KR2k0008_WYG_068-21a>¶
　(端純孝友每講讀隨事納忠所/著有春秋講義及兼山集)嚴大猷(閬州蒼溪人/吴䂀僣蜀大)¶
　(猷詩云笏未到身難擊泚兵如入手易擒吴後以特/奏名授隆慶府司理恭軍著補闕蜀都賦有方山集)¶
　(四/卷)楊巨源(益昌人倜儻有大志善騎射誅叛將吴䂀/功第一補承事郎後為安丙殺之贈寳謨)¶
　(閣直學士謚忠愍子/履正為四川制置使)本朝申克敬(昭化人洪武中由/太學生入仕才能)¶
　(著稱練達老成累/官河南右布政使)徐璋(劍州人洪武中由太學生擢/貴州鎮逺府同知勤於政務)¶
　(遷河南按/察司僉事)¶
烈女韓氏(保寜人年十七元末遭明玉珎兵亂慮為所/掠乃偽為男子服混處民間既而被虜居兵)¶
　(伍七年人莫知其為女子也後從玉珎兵掠雲南還/邂逅遇叔父贖歸成都以適尹氏稱為韓貞女云)¶
<pb:KR2k0008_WYG_068-21b>¶
仙釋張道陵(初入蜀居鶴鳴山煉丹修道感老君授以/秘録遂領弟子趙昇王長來雲臺治復煉)¶
　(大丹服之漢永夀二年自以功成道著乃於半崖舉/身躍入石壁中自崖頂而出因成二洞崖半曰峻仙)¶
　(洞崖上曰平仙洞是年九月九日將諸品秘録斬邪/二劔玉册玉印授其長子衡乃與夫人雍氏登雲臺)¶
　(峯白日昇天時年/一百二十三嵗)羅晏(閬州人兒時牧山下見二道/人奕晏捨牧觀之道人出囊)¶
　(中餅與之晏食已歸家覺腹中如燎因發狂累日自/是惟飲水數日不一食稍稍預言禍福無不騐宋宣)¶
　(和中賜静應處士張浚延致軍中晏曰相公勿恐明/日敵退果然加號太和冲夷先生蜀人相傳夀至一)¶
　(百七八/十云)¶
　　順慶府(東至䕫州府梁山縣界六百二十里西至/潼川州鹽亭縣界一百四十里南至重慶)¶
<pb:KR2k0008_WYG_068-22a>¶
　　　(府定逺縣界一百三十里北至保寜府南部縣/界一百一十里自府治至南京五千五百六十)¶
　　　(里至京師八千/八百二十五里)¶
　　　(糧七萬二/千石零)¶
建置沿革禹貢梁州之域天文參井分野周為雍周之¶
　地春秋戰國時為巴子國地秦屬巴郡漢為充國安¶
　漢等縣地仍屬巴郡漢末劉璋分墊江以上仍為巴¶
　郡治安漢晉屬巴西郡劉宋析置宕渠郡隋省宕渠¶
　入巴西唐初地屬隆州尋析置果州治南充天寶初¶
<pb:KR2k0008_WYG_068-22b>¶
　改南充郡乾元初復為果州大厯中又改充州尋復¶
　舊五代蜀置永寜軍節度宋初以州𨽻梓州路寶慶¶
　間陞順慶府元置東川府又改為順慶路本朝改順¶
　慶府州二縣八¶
　南充縣(附郭本漢巴郡充國縣地東漢析置南充國/縣晉属巴西郡劉宋置宕渠郡隋初郡廢改)¶
　(縣曰南充唐以縣立果州宋寶慶中為順慶府/治元併漢初縣入焉本朝因之編户一十里)西充¶
　縣(在府城西七十五里本漢巴郡安漢縣地晉析置/西充國縣属巴西郡梁以縣置木蘭郡西魏廢郡)¶
　(改縣曰晉城隋因之後廢唐初復置改西充縣属果/州宋仍舊元併流溪縣入焉本朝因之編户八里)¶
<pb:KR2k0008_WYG_068-23a>¶
　蓬州(在府城東北一百四十里本漢巴郡宕渠縣地/晉属巴西郡梁置伏虞郡治宣漢縣後周又置)¶
　(蓬州治安固縣隋州郡俱廢唐復置蓬州治大寅縣/天寳初改咸安郡又改蓬山郡乾元初復為蓬州宋)¶
　(以蓬池縣為州治元初置蓬州路後復為蓬州治/相如縣本朝以相如縣省入編户十里領縣二)營¶
　山縣(在州東六十里本漢宕渠縣梁置相如縣属梓/潼郡西魏郡廢隋属巴西郡唐析相如置朗池)¶
　(縣属果州宋改營山縣属蓬州元以/良山縣省入本朝因之編户四里)儀隴縣(在州/北一)¶
　(百八十里本漢閬中縣地梁始置儀隴縣及置隆属蓬/城郡隋初郡廢以縣属隆州唐置方州尋廢以縣)¶
　(州宋仍舊元併蓬池伏虞二/縣入焉本朝因之編户八里)廣安州(在府城東二/百一十里本)¶
　(漢巴郡之宕渠墊江安漢三縣地晉屬巴都巴西二/郡唐為渠果合三州地宋置廣安軍治渠江縣咸淳)¶
<pb:KR2k0008_WYG_068-23b>¶
　(初改寜西軍元廢置廣安府本朝改為廣安/路以渠江縣省入編户二十一里領縣四)渠縣(在/州)¶
　(北一百二十里本漢宕渠縣地晉屬巴西郡後魏置/流江縣及流江郡梁置渠州隋初郡廢州存大業初)¶
　(改宕渠郡唐初復為渠州天寶初改鄰山郡乾元初/復為渠州宋元因之本朝改州為縣以流江縣省入)¶
　(編户一/十一里)大竹縣(在州北一百六十里本漢宕渠縣/地晉屬巴西郡隋属宕渠郡唐分)¶
　(宕渠縣東界置大竹縣屬蓬州省入隣山縣宋復置/屬渠州元併隣山隣水二縣入焉本朝改今屬後仍)¶
　(置鄰水縣編/户一十四里)岳池縣(在州西六十里本洝漢南充/二縣地劉宋屬宕渠郡隋初)¶
　(郡廢唐分相如南充二縣地始置岳池縣屬果州/宋屬廣安軍元併新明和溪二縣入焉屬廣安府)¶
　(本朝屬州編/户一十四里)鄰水縣(在州城南一百二十里元併入/大竹縣本朝復置屬廣安州)¶
<pb:KR2k0008_WYG_068-24a>¶
　(編户一/十六里)¶
郡名宕渠(劉宋/名)南充(唐/名)¶
形勝嘉陵江襟帶於其左金泉棲樂雄峙於其右(開漢/志)¶
　羣峯矗於四望(灌口廟記果之郛壥袤夷帶以巨/川溪水迤其西南羣峯矗於四望)溪¶
　山竒秀(蓬州圖經溪山竒秀兩峯髙峙屹然霄漢/山多蘭菊每春秋開時清香滿山谷間)南¶
　隣渠水東枕大溪(寰宇/記)北接通川(宋何行中廣安軍/駐泊記南連巴徼)¶
　(北接通川複領東横清江西下林深菁/宻岩穴幽邃介乎果合渠三州之間)東臨篆水(渠/江)¶
　(圖經東臨篆水西倚秀屏南接猊/峯北連瑪瑙山川囘環形勢竒勝)¶
<pb:KR2k0008_WYG_068-24b>¶
風俗賨人剽勇(應劭風俗通巴/有賨人剽勇)民俗淳朴(文廟記古稱/忠義之邦其)¶
　(民俗淳/朴温厚)民喜商賈而怠穡事(社稷/壇記)出郊迎富(圖經每/嵗二月)¶
　(二日郡人從太守/出郊謂之迎富)婚禮親迎(蓬州志婚禮雖賤/必親迎尤為近古)不减¶
　果遂之風(宋郡縣志近代儒風尤盛/人物間出不減果遂之風)好義多儒(咸安/志其)¶
　(民純朴好義弗事華侈少為商/多為儒家詩户書人物甚盛)俗尚禱祠(元虞集蓬/州相如縣)¶
　(文昌萬夀宫記曩蜀全盛時/俗尚禱祠鬼神之宫相望)¶
山川果山(在府治西層峯秀起上多黄柑晉御史陳夀/歸隠於此宋邵伯温詩從昔遨遊盛兩川充)¶
　(城人物自駢闐萬家燈火/春風陌十里綺羅明月天)金泉山(在府城西唐仙女/謝自然於此白日)¶
<pb:KR2k0008_WYG_068-25a>¶
　(飛昇上有石像宋李宏詩昔時謝女昇天處此日遺/蹤尚宛然蟬蜕舊衣留石室龍飛靈水湧金泉碑書)¶
　(故事封蒼蘚殿寫真容鎻翠煙薄/暮松顛聴鶴唳猶疑彷彿是神仙)寳臺山(在府城西/與金泉山)¶
　(相對上有/覽秀亭)朱鳯山(在府城南一十里相傳尒朱仙/及李淳風修煉之地丹井尚存)鶴¶
　鳴山(在府城東一十里相傳謝自然昇仙/之日有鶴棲鳴于上傍有紫雲亭)棲樂山(在/府)¶
　(城西一十里相傳謝自然昇仙之日/仙樂響振峯頂因名上有馭風亭)清泉山(在府城/北一十)¶
　(里有古刹俯/瞰龍門諸山)舞鳯山(在府城西北一/十里狀若鳯翔)大方山(在府城/西三十)¶
　(里謝自然嘗棲真于此又有小方山與此/山相峙千峯百嶺周迴繚繞疑若洞天)佛龕山(在/府)¶
　(城西五十里有名寳/玉山上有普徳祠)清居山(在府城南三十五里上/有白雲光相汲江五友)¶
<pb:KR2k0008_WYG_068-25b>¶
　(四亭唐姚昻詩天設兩峯南北峭地盤一水古今流/宋淳祐中以兵亂嘗徙府治此山元至元初建征南)¶
　(都元帥府亦嘗治/此山之龍笻埧)請雨山(在府城東七十里邑/民嘗祈雨有應因名)大耽¶
　山(在府城西一百里與小耽山相/對隋居士楊耽修道于此因名)西充山(在西充縣/治東為一)¶
　(邑之/勝)孝亷山(在西充縣治西/上有文昌祠)化鳯山(在西充縣治東/上有漢將軍紀)¶
　(信/廟)鳯臺山(在西充縣治西山/頂方如臺因名)亞夫山(在西充縣治東/與縣城相倚)¶
　雙圖山(在西充縣/東一十里)隠居山(在西充縣北一十里上有/清泉宫隋程太虛嘗隠居)¶
　(於此/因名)南岷山(在西充縣南一十五里上有九井十三/峯漢何岷隠居其上因名隋程太虚亦)¶
　(嘗修煉/於此)鳯儀山(在西充縣/南二十里)嵗堂山(在西充縣南二十/里上有百福院為)¶
<pb:KR2k0008_WYG_068-26a>¶
　(嵗時禳祝/之所因名)囘龍山(在西充縣北三十里聳/翠崖峩縈迴盤繞因名)乾明山(在/西)¶
　(充縣西北/四十里)瓊珠山(在西充縣北四十里蜿/蜒若瓊珠相連因名)拱辰山(在/西)¶
　(充縣北/五十里)紫崖山(在西充縣北六十/里上有利應廟)扶龍山(在西充縣/大陵鎮)¶
　玉環山(在蓬州下/有玉環井)鳯凰山(在蓬州南上有三峯中一/峯髙峙兩峯相接如鳯凰)¶
　(飛舞/之狀)五馬山(在蓬州北五里五/峯髙聳勢若奔馬)崇覺山(在蓬州西二/十里上有崇)¶
　(覺/寺)雲山(在蓬州東南二十里宋淳/祐五年嘗建州治於此)三合山(在蓬州西/五十里)¶
　雲鳯山(在營山/縣治北)太白山(在營山/縣治西)集真山(在營山縣北/八里上有玉)¶
　(皇宫/因名)衮山(在營山縣西一十五里上有鳯凰臺又有/石壁峭立隠隠如龍鱗狀宋郡守吴幾復)¶
<pb:KR2k0008_WYG_068-26b>¶
　(詩蒼石皺紋龍脊在/清泉涵泳海源通)獅子山(在營山縣東三/十里以形似名)封竇山¶
　(在營山縣/西三十里)青羊山(在營山縣/東六十里)大蓬山(在營山縣東北/七十里與小蓬)¶
　(山對峙一名綏山列仙傳葛由乘木羊上綏山/随者皆得道即此山有龍湫遇旱禱雨輒應)金城¶
　山(在儀隴縣治北以衆山環向如雉堞故名上有數/石如貯米囊故又名金粟山唐秀士何滔舉義兵)¶
　(討賊死難於此/至今其上有祠)南圖山(在儀隴縣/南二里)儀隴山(在儀隴縣/西三十里)¶
　(上有石刻儀隴二字/尚存縣以此山名)九龍山(在儀隴縣/北三十里)伏虞山(在儀/隴縣)¶
　(東五十里為一方險要/之地隋伏虞縣以是名)秀屏山(在廣安州治西層崖/峭壁草木叢茂宛如)¶
　(屏/障)白鶴山(在廣安州治東寰宇記在新/明縣西南百里上有白鶴觀)猊峯山(在廣/安州)¶
<pb:KR2k0008_WYG_068-27a>¶
　(南二/里)子仙山(在廣安州西二十五里即秀屏山來岡/相傳漢馮緄之子馮真人修煉於岳門)¶
　(山一旦辭父母謂當仙去以來晨白鶴飛翔為/候緄登此山望之已而果然故又名望子山)香爐¶
　山(在廣安州北五/十里以形似名)富靈山(在廣安州東南元和郡縣/志在渠江縣東南七十里)¶
　(峻峭多藥物/實靈仙所居)榖成山(在廣安州東六十里山/能興雲雨有禱輒應)玉蟾山¶
　(在渠縣治西峯巒聳/翠形如新月故名)八濛山(在渠縣東北七里八峯/起伏常有煙霧濛其上)¶
　(故名三國志蜀漢張/飛與張郃相距於此)樂山(在渠縣北三十八里毎嵗/正月七日邑人將皷笛酒)¶
　(食登此娱樂/以祈蚕事)禮義山(在渠縣宋寶祐中/渠州嘗徙治於此)宕渠山(在渠/縣東)¶
　(五十里亦名大青山又名花果園其山崇/峻險不可涯東西有二石門可以出入)緑沼山(在/渠)¶
<pb:KR2k0008_WYG_068-27b>¶
　(縣東五十三里上有/池水常緑色不變)隣山(在大竹縣東南二百里其/山土色如鐡唐隣州及隣)¶
　(山縣皆以/此為名)皛然山(在大竹縣南三百二十里相傳/皛然真人嘗遊憇於此因名)石¶
　龜山(在岳池縣西二里形如/伏龜崖上刻龜峯二字)龍穴山(在岳池縣北五/里山峯髙秀穴)¶
　(在山半巖石中有/巨龍囬旋之跡)姜山(在岳池縣東二十里/蜀漢姜維屯兵於此)□山(在/岳)¶
　(池縣北二十里最髙/大上有寺俗呼禹山)羊山(在岳池縣北三十里峯巒/秀異山下有洞曰角竹樵)¶
　(牧毎見羊自洞出叱之復回世傳梁天監中有居士/於此棲隠講誦二羊跪聴因名宋張庭堅讀書於此)¶
　(山之/麓)速山(在岳池縣東四十里唐地理志岳池/縣有龍扶速山即此有澴水出此山)老君¶
　山(在岳池縣北八十里相傳唐末天祐間有人乘白/鶴至此化為石又名白鶴山因即其地建道宫)¶
<pb:KR2k0008_WYG_068-28a>¶
　起文峯(在渠縣/治東)寶珠峯(在渠縣/治西)透明巖(在大蓬山前/上有穴宛如)¶
　(穿鑿之狀一/名棲真巖)東巖(在營山縣東又有西巖俯/瞰大溪為一郡登臨之勝)虹飲巖¶
　(在渠縣治西其形類亭上有滳水下有石臼/大如杯盂盛之日出時有虹影映巖下因名)清虛巖¶
　(在西充縣/少陵鎮)琴洞(在南/充縣)徐仙洞(在西充縣/冨安鎮)繫縧石(在廣/安州)¶
　(西崖下古常樂寺石上有繫縧㾗相傳/昔有異人到此禮塔解縧繫石而去)七碑石(在大/竹縣)¶
　(西南一百里有七巨/石望之宛然如碑)畫卦石(在南充縣東四十里其/石平如砥上畫八卦文)¶
　(相傳周柱下史李耳於/此以足畫之足跡尚存)嘉陵江(在府治東自大散闗/厯興州大安軍利閬)¶
　(州至此為一郡形勝又東至合州釣魚山下合渠江/唐韋應物詩水性自云静石中本無聲如何兩相激)¶
<pb:KR2k0008_WYG_068-28b>¶
　(雷轉空/山驚)渠江(在渠縣東源出巴山流經達蓬等州至/此縣又東經府界流至合州與嘉陵江)¶
　(㑹於/渠口)清水溪(在府城東居民/籍以灌溉田畝)大斗溪(在府城東八十/里源出老君山)¶
　(與嘉陵江合溪傍/有石如斗因名)白水溪(在渠縣東三十里以/其源出白水洞故名)東流¶
　溪(在大竹縣東七十里源/出獅子山流入渠江)曲水(在府城西四十里源/自琉璃鎮盤迴曲折)¶
　(流入嘉/陵江)流溪水(在府城西八十里源出遂/州平流三十里無灘因名)西溪水(在/西)¶
　(充縣治/西因名)鼇水(在儀隴縣北三十里水/中有石如鼇状因名)篆水(在廣安州/東北五里)¶
　(江中灘石縱横濡流奔急呼為三十六灘其間有兩/渠相距二尺廣深半之可以流觴毎嵗冬春之交水)¶
　(落石出官吏士/庶多來賞於此)洄水(在廣安州東即渠水也以其/縈迴曲折故名亦名清洄)潜¶
<pb:KR2k0008_WYG_068-29a>¶
　水(在渠縣東五十里晉酈道元/謂宕渠有大穴潜水入焉)鄰水(在大竹縣南二/百里中有大石)¶
　(磧懸流十餘丈流入岷/江唐有隣水縣以此名)岳池水(在岳池縣縣/以此水名)靈溪水¶
　(在岳池縣西水中/有石若靈龜狀)大小洲(在府城南三里昔有異人/過此云大洲連小洲此地)¶
　(出公/侯)銅魚洲(在渠縣南三里其下有石磧黄色石魚/狀舊傳凡遇開科之嵗水聲潺湲異常)¶
　(其年必有中者諺云銅/魚灘聲吼士子占科首)海棠川(在西充縣環繞縣/治内多海棠因名)七¶
　曲滙(在營山縣東六十里水流縈迴七曲兩/岸崖石懸絶飛湍噴沬若烟霧騰湧)天封井¶
　(在府城内昔爾朱真人吐/丹在内有疾者飲之而愈)九井(在南岷山下曰磨劔/洗鉢清心蘸月飲虎)¶
　(石雞濯印/浴丹潄玉)滳乳泉(在府城西二十里昔有道士何志/全飲此水年八十靣如桃紅宋樊)¶
<pb:KR2k0008_WYG_068-29b>¶
　(汝賢詩雲液落山腹脉與崑崙/通云何山中叟八十桃顔紅)昆井(在府城西/六十里)甘泉¶
　(在廣安州治南井中有三穴中二穴泉極甘雖大/旱不竭宋郡守陳良有二大篆刻石路傍以誌)神¶
　女泉(在大方山相傳常/有神女出没其間)金泉(在金泉山下相傳唐李/淳風於此藏金化為泉)¶
　(宋江萬里書金/泉二字於崖上)玉泉(在蓬州南五十里其/泉湧出如噴玉之狀)棲樂池(在/棲)¶
　(樂山上甃之以石泉水/清潔與嘉陵江相通)將軍池(在岳池縣東五里相/傳漢諸葛亮嘗駐兵)¶
　(於/此)¶
土産絲(南充渠縣及/廣安蓬州出)天門冬　黄柑(俱南充/縣出)紫梨(廣安/州出)¶
　(有數種到口即化/者為佳紫梨是也)買子木(渠縣/出)鹽(各州縣/俱有井)¶
<pb:KR2k0008_WYG_068-30a>¶
公署廣安守禦千户所(在州/治東)¶
學校順慶府學(在府治南三里宋慶厯間/建本朝洪武九年重建)蓬州學(在州/治北)¶
　(宋淳祐間建於雲山元至/正間遷此本朝因之)廣安州學(在州治東舊在/秀屏山下宋嘉)¶
　(祐間遷南岡/本朝建於此)南充縣學(在縣治西/北津渡)西充縣學(在縣治/南宋淳)¶
　(祐間建本朝洪/武二十年重建)營山縣學(在縣治西元至順間建/本朝宣徳九年重建)¶
　儀隴縣學(在縣治北金城山宋嘉定間/建本朝景㤗四年重建)渠縣學(在縣/治西)¶
　(石子岡宋嘉定間/建元大徳中重建)大竹縣學(在縣治南宋嘉定間/建元至元初重修)岳¶
　池縣學(在縣治南宋太平興國間/建本朝洪武七年重建)鄰水縣學(在縣治/南宋建)¶
<pb:KR2k0008_WYG_068-30b>¶
　(元廢本朝成/化中重建)¶
書院果山書院(在府城北五里蜀漢譙周建後郡人邉/速達以秘書太監致仕歸𨼆於此藏書)¶
　(萬卷今為/南充縣學)¶
宫室開漢樓(在府治南昔紀信誑楚而漢/業以成故名一名安漢樓)萬卷樓(在金/泉山)¶
　(相傳晉陳夀/嘗讀書於此)梯雲樓(在西充/縣治前)仙鶴樓(在府治東瞰大/江宋邵伯温詩)¶
　(春去秋來好風月/鶴樓端勝廋公樓)讀書樓(在府治南元郡人拜都軰/數人讀書於此皆登進士)¶
　(因/名)秀屏樓(在廣安州治西宋建/以有秀屏山因名)㑹仙樓(在廣安州宋/建舊在軍市)¶
　(中/)承慶樓(在渠縣城中元縣人王伯衢之祖龍川翁/建後毁伯衢復建之李太初為扁曰承慶)¶
<pb:KR2k0008_WYG_068-31a>¶
　(及作/記)清暉閣(在府治北下瞰/大江其景清絶)霄漢閣(在廣安州治西/有唐顔真卿書)¶
　(霄漢閣三字/石刻尚存)相樂堂　平政堂　静治堂(俱在府治/宋建又有)¶
　(萬卷堂坐嘯堂凝香/堂桂堂竹堂亦在焉)蓬萊堂(在蓬/州治)自治堂　盡心堂¶
　(俱在廣安州治宋建又有進/思登秀泠然三堂亦在焉)思政堂　明逺堂(俱在/廣安)¶
　(州舊渠江/縣治宋建)讀書堂(在龍穴山相傳唐/何少卿讀書之所)燕居堂(在渠縣/南宋陳)¶
　(堯咨之子義建有戒/子詩八章石刻尚存)藏春亭(在府/治)擬峴亭(在廣安州/西二里宋)¶
　(張商英詩英雄往事堪嘆息䦨干徙倚情/何極學取山公醉似泥不同羊祐謀人國)戯仙亭(在/渠)¶
　(縣東北六里髙灘溪上相/傳有仙女遊戯於此因名)四水亭(在南充/縣治南)清風亭(在/南)¶
<pb:KR2k0008_WYG_068-31b>¶
　(充縣/治西)覽秀亭(在南充縣西七里舊為/鄉士期集題名之所)五友亭(在南充/縣南宋)¶
　(游炳題云明月清風為道友古典今文為義友孤雲/野鶴為自在友恠石流水為娱樂友山果橡栗為相)¶
　(保友是五友者無/湏臾不在此問也)孝義臺(在廣安州唐陳子昻之後/有遷居於此者孝義七世)¶
　(不異居唐旌表/之宋時臺尚存)歩虛臺(在金泉山宋鄭芳庭詩平生/酷好退之詩謝女仙蹤頗自)¶
　(疑不到步虛臺下看/瓊臺瑶珮有誰知)光相臺(在清/居山)七佛臺(在清居山/後有佛足)¶
　(鳯足靈/蹟之異)觀星臺(在府城北五里魏/譙周觀星於此)琴臺(在蓬州西南/六十里相傳)¶
　(漢司馬相如彈琴於此宋志蓬州有相如縣註云/以南有司馬相如故宅而名則相如盖嘗寓此矣)邀¶
　月臺(在儀隴縣治北上有石刻詩古木森森倚石顛/快哉四望見山川天敎來作清風侶邀月臺名)¶
<pb:KR2k0008_WYG_068-32a>¶
　(不浪/傳)蓬山館(在大蓬山下江山/勝槩為一郡美觀)¶
闗梁西橋(在府城/西三里)永安橋(在府城西/北五里)馬宗橋(在府城東/四十里宋)¶
　(邑民馬/普宗建)桂華橋(在西充縣治南/橋前多桂樹)文明橋(在西充/縣治南)石佛¶
　橋(在蓬州東舊/有石佛寺)望使橋(在營山縣東三十里舊為望/使客之處有碑字畫剥落)¶
寺觀西禪寺(在南充縣治西宋賜額/真如本朝改今名)資福寺(在西充/縣治東)廣¶
　慈寺(在蓬州東二寺俱/宋建本朝重修)崇福寺(在儀隴縣治西/宋紹興中建)靈鷲¶
　寺(在營山縣東六十/里宋乾道初建)南峯寺(在廣安州治西宋張商/英詩孤雲飛逺岫落日)¶
　(滿平川寺據南山/頂僧傳北祖禪)浄居寺(在廣安州治東元至/元間建本朝重修)大聖¶
<pb:KR2k0008_WYG_068-32b>¶
　寺(在岳池縣治南/宋嘉定間建)𤣥妙觀(在西充縣治西/宋治平初建)䧏真觀(在/西)¶
　(充縣南十五里相傳/唐程太虛修煉於此)延真觀(在蓬州治東/宋宣和初建)東觀(在岳/池縣)¶
　(治西相傳呂洞賔嘗過此留宿夜多蚊/畫一蝙蝠於楹間至今此地無蚊蚋)龍泉觀(在岳/池縣)¶
　(東八十里相傳宋太祖㣲時嘗過/此因渇挿劔於地泉水湧出因名)𤣥壇宫(在廣安州/治南宋嘉)¶
　(定間建本/朝重脩)¶
祠廟紀信廟(在西充縣治西信漢將軍宋錫/封忠祐嵗時祀之至今不絶)濟逺廟(在/渠)¶
　(縣北二里祀漢/車騎將軍馮緄)譙周廟(在南充縣北一十里/周蜀漢光禄大夫)陳夀廟¶
　(在南充縣西三/里夀晉著作郎)顔真卿廟(有二一在蓬州一在營山/縣俱有碑誌真卿嘗為咸)¶
<pb:KR2k0008_WYG_068-33a>¶
　(安郡長史因有廟其在/營山者至今嵗祭不乏)利應廟(在南充縣紫崖山上/祀宋忠臣王雲元封)¶
　(靈顯繼善/公廟有碑)¶
陵墓馮緄墓(在大竹縣北/古賨城下)安丙墓(在廣安州/南五十里)¶
古蹟充國城(在府城南三十五里漢縣屬巴郡宋邵伯/温詩山圍翠合水連雲萬室樓臺照眼明)¶
　(勝地風淳真樂國/四川惟説好充城)安漢城(在府城北三十五里漢為/縣屬巴郡晉屬巴西郡劉)¶
　(宋於此置宕/渠郡隋廢)宕渠城(在府城北四十里/即石苟埧城也)廢流溪縣(在/南)¶
　(充縣境唐置/宋因之元省)廢賨城縣(在大竹縣北舊曰始安/隋改曰賨城唐改渠江)紀信¶
　宅(在西充縣髙/陽里扶龍村)譙周宅(在南充縣北五/里有碑尚存)袁天綱宅(在/金)¶
<pb:KR2k0008_WYG_068-33b>¶
　(泉/山)嘉陵驛(在南充縣北唐張蠙詩嘉陵路惡石和泥/行到長亭日已西獨倚䦨干正惆悵海棠)¶
　(花裏鷓/鴣啼)金塿(在清居山高與山等亭/亭如浮屠常有光熖)石龜(在廣安州/北一十里)¶
　(路次井中有石龜相傳冬夏龜能/自轉其首所指之方嵗必豐稔)石繖(在廣安州東/五里江之中)¶
　(流有巨石圓圍二丈餘中髙四垂/狀若繖盖因名俗呼為石涼繖)石船(在大竹縣西/南一百里溪)¶
　(中有巨石長三/丈許宛如石船)山燈(蓬州有山燈現凡五處初不過/三四點漸至數十點髙下相應)¶
　(離合不常在蓬山者尤/為靈異土人呼為聖燈)¶
名宦漢第五倫(宕渠令有治/行民甚懐之)隋栁儉(蓬州刺史獄訟者/庭遣不為文書約)¶
　(束獄無/繫囚)唐顔真卿(咸安郡長史仁以撫民寛以御衆/恤其災患救其飢寒去後郡人立)¶
<pb:KR2k0008_WYG_068-34a>¶
　(廟祀/之)韋貫之(果州刺史/甚有善政)史謙恕(果州刺史百姓歌之/曰使君來何晚昔日)¶
　(無儲今/有飯)崔元亮(果州刺史性清慎姚合送以詩騎吏/縁青壁旌旗度白雲劔銘生蘚色巴)¶
　(字疊/氷文)李堅(貞元初為果州刺史/課最遷司農少卿)宋李晊(開寶中知廣/安軍以簡為)¶
　(政以寛治民滿/去郡人思之)朱昻(知蓬州徙廣安軍以仁恕决訟/以寛簡待民㑹渠州妖賊李仙)¶
　(聚衆萬人刼掠軍界昻/設䇿擒之蜀民遂安)楊克讓(知果州蜀民懐其/善政璽書褒美)查¶
　道(淳化中知果州王均亂後賊黨尚有依險為栅者/咸請發兵殄之道曰彼欲延湏㬰命爾豈無詿誤)¶
　(耶即單馬造賊所諭以詔意/賊乃投兵請罪悉給劵歸農)邵曄(蓬州録事叅軍時/部民張道豐等被)¶
　(誣為盗獄已具曄察其枉不署牘未㡬捕獲正盜道/豐等得釋及曄代還太宗謂曰爾能活吾平民深可)¶
<pb:KR2k0008_WYG_068-34b>¶
　(嘉也賜/錢五萬)冦瑊(蓬州軍事推官李順餘黨謝才盛/等復起為盜瑊設方畧擒送京師)王旦¶
　(知蓬州清節著/聞民被其澤)崔立(真宗時果州推官役兵輦官物/道險乃率衆錢傭舟知州姜從)¶
　(革論如率歛法當斬三人立曰此非私/己罪杖爾從革不聴卒論奏詔如立議)凌䇿(廣安軍/判官勤)¶
　(於吏職處事/精審有治迹)李修孺(知果州有治狀時稱善/人蘇軾作詩以美之)葛宫(知/南)¶
　(充縣有惠政時東川饑民艱食部使/者檄宫守資昌兩州亦以惠政聞)龔鼎臣(知渠州/渠故僻)¶
　(陋無學者鼎臣建廟學選邑子為生日講説立/課肄法人大勸始有登科者郡人繪像祀之)李大¶
　臨(知廣安軍清整有守嘗上言青/苖法有害無益王安石甚惡之)陳咸(知南充縣有/能名嵗旱帥)¶
　(司免下户兩税轉運使安節以為虧漕/計咸言苟利於民違之不可安節從之)邵伯温(知果/州請)¶
<pb:KR2k0008_WYG_068-35a>¶
　(罷嵗輸瀘南諸州綾絹絲綿/數十萬以寛民力民受其惠)裴徳谷(知蓬州有能政/平居議法必以)¶
　(仁恕/為本)孔思齊(知果州號為循吏/郡人為立良牧碑)馮澥(知廣安軍有政判/聲其後家愿通)¶
　(果州有直名澥時/為左丞薦偹諫列)吴幾復(知蓬州滿去父老拜庭下/曰鄉民被使君之政久矣)¶
　(今聞還朝故來相别且歌曰使君來兮父母鞠我禮/化行兮民無寒餓使君去兮不可復留人意悵悵兮)¶
　(淚雙/墮)虞允文(知渠州州地埆民窶常賦之外又/行加歛允文奏罷之逺民鼓舞)劉儀¶
　鳯(知果州初儀鳯為是州掾起居郎趙逵薦/其富有詞華恬於進取及為知州有政績)劉光世¶
　(知果州嘗為東川節度推官召對論恢復事請以太/祖用人為法及知是州趙汝愚薦之擢殿中侍御史)¶
　李道傳(蓬州敎授開禧用兵金人窺㪚闗急而吴曦/復叛道傳痛憤見於形色宻遺書安撫楊輔)¶
<pb:KR2k0008_WYG_068-35b>¶
　(論曦必敗冝舉義討之曦黨來脅道傳/道傳折之以義抗節不撓棄官而歸)蘇植(嘉定中/知廣安)¶
　(軍建修壇廟政教畢/舉軍治為之一新)元馬䝉古岱(至正間西充/縣主簿時羣)¶
　(盜蜂起䝉古岱率合邑民於岷山築堡/壘以障之民頼以全後為立祠祭之)本朝富好¶
　禮(洪武初為順慶府同知開立大小街衢布/置郡邑坊巷覈實户口清理田粮至今人)¶
　(頌其/徳)菅時中(洪武間西充知縣勸課農桑/作興士類民有去後之思)費文質(洪/武)¶
　(間營山知縣招流民闢田/野存心公亷吏民不敢欺)蔡彬(永樂間大竹知縣初/至誓于城隍神後果)¶
　(忠勤亷潔不負/所誓民皆悦服)嚴升(永樂間為順慶府同知凡遇賦/役必躬親審騐民無横擾以亷)¶
　(著聞民/皆慕之)帥用昌(永樂間南充知縣愛民如/子藹然有豈弟慈良之化)¶
<pb:KR2k0008_WYG_068-36a>¶
人物漢紀信(安漢人為將軍事髙帝誑楚為項羽所殺/宋時加封信誥詞云以忠狥國代君任患)¶
　(實開漢業使後世知君為重身/為輕雖糜捐不避者侯有力焉)馮緄(巴郡宕渠人少/學春秋司馬兵)¶
　(法安帝時舉孝亷累官車騎將軍平長沙武陵蠻有/功推於從事中郎賜錢十萬不受官至廷尉終于家)¶
　(鄉人立廟祀之弟允清白有/至行子鸞舉孝亷為郎中)元賀(宕渠人嘗為九江/沛郡太守所在著)¶
　(徳吏民涕泣送之/遷大司農為名卿)陳禪(巴郡安漢人仕郡為功曹舉/善黜惡為邦内所畏後為漢)¶
　(中太守夷賊素聞其名即時降服順帝時拜遼東太/守匈奴憚其威彊退還數百里禪遣吏卒往曉慰之)¶
　(單于隨使至郡禪為説道義單/于懐服遺以胡中珍貨而去)三國張嶷(巴西南充/國人漢昭)¶
　(烈定蜀嶷為都尉將兵討平山賊叛羌除越嶲太守/及徴還夷民戀慕扶轂泣涕後拜盪冦將軍與魏將)¶
<pb:KR2k0008_WYG_068-36b>¶
　(戰殁越嶲民夷聞嶷/死悲泣立廟祀之)譙周(巴西安漢人耽古篤學研/精六經仕蜀漢至光禄大)¶
　(夫周有文武全才志在恢復所著有仇國論五經論/定法訓古史考百餘篇子秀躬耕山藪桓温薦之不)¶
　(應/)王平(巴西宕渠人蜀諸葛亮征隴西平以牙門属/馬謖謖違亮指大敗於街亭惟平所領不敗)¶
　(累遷漢中太守封安漢侯子訓嗣爵平同郡漢昌句/扶忠勇寛厚數有戰功功名爵位亞於平官至左將)¶
　(軍封宕/渠侯)晉陳夀(巴西安漢人少好學師事同郡譙周/張華愛其才舉孝亷除著作郎撰三)¶
　(國志六十五篇時人稱其善叙事有良/史之才又著耆舊傳十餘篇行於世)閻纉(巴西安/漢人祖)¶
　(團為張魯功曹勸魯降魏封平樂侯父璞䍧牱太守/纉博覽墳典慷慨有大節仕晉以功封平樂鄉侯五)¶
　(子皆開朗有才力/長子亨遼西太守)李特(巴西宕渠人其祖將五百家/歸魏遷於畧陽晉元康中闗)¶
<pb:KR2k0008_WYG_068-37a>¶
　(西擾亂特隨流人入蜀太安初自稱益州牧子雄遂/稱帝雄寛厚簡刑約法時海内大亂而蜀獨無事百)¶
　(姓冨貴傳至孫勢/為晉桓温所平)龎雄(宕渠人始討荆揚亂賊有功/永初二年南單于擅與烏桓)¶
　(反殺遼東太守耿䕫遣雄討之/大破單于遷大鴻臚封都亭侯)南北朝侯瑱(西充人/梁時累)¶
　(平蜀賊後敗侯景有功遷南豫州刺史鎮姑熟又鎮/豫章歴進司空太尉率兵敗王琳軍詔都督五州鎮)¶
　(益城尋以功封零陵郡/公卒贈大司馬謚莊肅)宋成象(渠州流江人以詩書/訓授里中事父母孝)¶
　(淳化中李順據郡縣象父母驚悸死象號泣營𦵏廬/墓側日篩土三斗於墳上毎慟聞者感愴虎豹環廬)¶
　(而卧燕百餘集廬中禾生墓側生九穗/服終未還家知禮者諭之始歸敎授)彭任(廣安軍/岳池人)¶
　(慶歴初冨弼使遼任與偕行道次語弼曰朝廷所為/書詞萬一與口傳異將何以對啓視果不同弼即馳)¶
<pb:KR2k0008_WYG_068-37b>¶
　(還朝更/書而去)何羣(果州西充人慶厯中石介在太學羣自/蜀至受業介館羣於其家使弟子推為)¶
　(學長羣愈自刻厲著書數十篇與人言未嘗下意曲/從同舍目為白衣御史後歸不復出嘉祐中賜號安)¶
　(逸處/士)何渉(南充人讀書晝夜刻苦自六經百家及山/經地志醫卜之術無所不學一過目終身)¶
　(不忘舉進士累官知合州遷司封員外郎卒涉長厚/有操行未嘗談人過惡所著有春秋本㫖廬江集七)¶
　(十/卷)黎錞(廣安軍渠江人慶厯中進士嘗為直講英宗/以蜀士問歐陽脩對曰文學有蘇洵而經術)¶
　(有黎/錞)雍鈞(南充人治平中舉進士為御史臺主簿時/章惇用事朝士滿門鈞獨不往惇怒出鈞)¶
　(知蓬/州)張天珏(岳池人嘗讀書於羊山之角竹洞/元豐中舉進士累官至諌議大夫)彭戢¶
　(渠州隣水人元豐中舉進士第為兩浙提舉奉祠常/蓄雙鶴江左士大夫送行有扁舟載雙鶴萬卷貯羣)¶
<pb:KR2k0008_WYG_068-38a>¶
　(書之/句)張庭堅(廣安軍渠江人元祐間進士調成都府/推官韓忠彦薦為左正言踰月章數上)¶
　(訟司馬光吕公著之寃論蔡京章惇之罪薦蘇軾/蘇轍之賢忤執政意謪官卒贈直徽猷閣謚節愍)鄭¶
　脩(蓬州人年七嵗日誦萬言游太學登元祐進士知/梁州軍祿有餘悉為小民代輸未及引年翻然而)¶
　(歸所居結茅扁曰飯/牛菴卒年八十七)何麗天(南充人宦游中都久未/得歸賦懐親十三篇如)¶
　(毛詩體随表上進以求補外朝廷/嘉其志詔嶺南逺官皆許迎養)姚邦基(岳池人舉/進士知開)¶
　(封府尉氏縣滿秩而劉豫僣竊邦基遂棄/官去聚徒敎授於家紹興中以薦改秩)安堯臣(渠/江)¶
　(人宣和初上書論宦寺權臣唱議北伐臣恐唇亡齒/寒徽宗嘉納詔補承務郎後又上書論女真不可結)¶
　(燕雲不可取書極抗/直累官至南平太守)㳺仲鴻(南充人淳熈初進士知/中江縣制置使京鏜等)¶
<pb:KR2k0008_WYG_068-38b>¶
　(薦之召赴闕宰相趙汝愚甚重之時光宗以疾久不/朝重華宫仲鴻遺汝愚書陳宗社計及孝宗登遐遂)¶
　(賛定大䇿後知嘉定/有政績卒謚曰忠)安丙(渠江人淳熈間進士知大/安軍吴曦叛丙設䇿誅之)¶
　(進資政殿大學士四川制置使累遷至少傅卒贈少/師封魯國公謚忠定所著有皛然集子癸仲知果州)¶
　游似(仲鴻子嘉定中進士累官吏部尚書入侍經幄/帝問唐太宗貞觀治效何速如是似推原以對)¶
　(淳祐中為右丞相兼樞宻使自南/充伯進爵國公卒贈少師謚清獻)元文如玉(順慶人/少嗜學)¶
　(舉進士官至東路太守政平訟/理禁暴戢奸吏民畏之號石山)巴圖(順慶人嘗受業/於馮伯藥舉進)¶
　(士累官四川/都轉運使)袁岱(渠人㓜聪敏博記能文延祐中舉/進士為䕫州路大寜州判官有能)¶
　(名/)陳繼賢(廣安人刻意為學寒暑無少間延祐/中進士判懐逺府有亷勤公謹之稱)本朝¶
<pb:KR2k0008_WYG_068-39a>¶
　羅茂英(儀隴人洪武中由太學生歴官勤/慎聲譽著聞終河南按察司副使)范循(南/充)¶
　(人永樂中進士擢監察御史能持/憲體薦陞貴州按察司僉事致仕)王鐸(岳池人宣徳/中進士擢刑)¶
　(科給事遇事敢言陞/順天府丞卒于官)¶
烈女趙萬妻(宕渠人名娥漢末鄉邑避黄巾冦走萬有/足疾不能行娥扶之萬為賊所殺賊欲汙)¶
　(娥娥不從賊以矛擬之娥/竦身刃貫心達背而死)¶
仙釋謝自然(唐書貞元十年以女冠於金泉山白晝上/昇是夕郡郭有虹霓雲氣之狀萬日共覩)¶
　爾朱洞(少遇異人得道唐懿僖間抵蓬州客安漢館/張氏十二年郡刺史以為惑衆命縛沉於江)¶
　(二漁人得之釋其縛/三人白日昇天而去)¶
<pb:KR2k0008_WYG_068-39b>¶
　¶
　¶
　¶
　¶
　¶
　¶
　¶
　明一統志卷六十八¶
