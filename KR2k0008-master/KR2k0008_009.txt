# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.793399
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷九
<pb:KR2k0008_WYG_009-1a>¶
欽定四庫全書¶
　明一統志卷九¶
　　　　　　　　　　　　明　李賢等　撰¶
　　松江府(東至海岸一百里西至蘇州府長洲縣界/六十里南至海岸七十里北至蘇州府崑)¶
　　　(山縣界八十里自府治至南京八/百里至京師三千八百三十五里)¶
　　　(糧九十五萬/九千石零)¶
建置沿革禹貢揚州之域天文斗分野周為吳地吳滅¶
　入越越滅入楚秦為婁縣地屬㑹稽郡漢因之東漢¶
<pb:KR2k0008_WYG_009-1b>¶
　及魏晉皆屬吳郡隋省唐始置華亭縣屬蘇州五代¶
　晉時屬秀州宋改秀州為嘉興府而華亭仍為屬邑¶
　元陞縣為華亭府𨽻嘉興路尋改為松江府以府北¶
　有松江故名本朝因之直𨽻京師領縣三¶
　華亭縣(附郭秦漢為婁縣地漢末孫吳封陸遜為華亭/侯華亭之名始見唐為崑山嘉興海鹽三縣地)¶
　(天寶間割置華亭縣宋元仍舊/本朝因之編户八百一十一里)上海縣(在府城東北九/十里本華亭縣)¶
　(地居海之上洋舊曰華亭海宋時啇販積聚名上海市/元至元中置上海縣本朝因之編户六百四十九里)¶
　青浦縣(即青龍鎮隆慶六年户部題准建為縣治分割/華亭三保上海二十保編户一百九十五里)¶
<pb:KR2k0008_WYG_009-2a>¶
郡名雲間(因晉陸雲有雲間/陸士龍之語而名)¶
形勝負海枕江平疇沃野(宋魏了/翁學記)佩帶江湖南瀕大海¶
　(宋唐詢華亭/十詠詩序)府稱澤國以九峯勝(舊/志)瀕海重地(元史/沙全)¶
　(傳/)¶
風俗士奮於學民興於仁(魏了翁/學記)風俗淳秀(舊/志)民素誘¶
　於漁鹽之利(題名/記)人性柔慧習俗奢靡(宋史地/理志)¶
山川機山(在府城西北二十里因郡人陸機得名山下/有邨曰平原亦以機為平原内更故也凌嵒)¶
　(詩六峯喬木鎖雲根青接平原數里邨/此處無人来聴鶴海靈山鬼哭黄昏)鳳凰山(在府/城北)¶
<pb:KR2k0008_WYG_009-2b>¶
　(二十三里華亭有九峯為邑之勝此其一也宋凌嵒/詩一峯雲氣接蓬莱白石磷磷護碧苔幾向鳯凰池)¶
　(上望不知何/日鳳凰来)横雲山(在府城西北二十三里一名横/山或云因陸機弟雲易今名山)¶
　(頂有白雲洞凌嵒詩七峯&KR0886;崒擁層巒偃蓋孤/松石上蟠行雨白龍何處去暮雲深鎖洞門寒)陸寳¶
　山(在府城北二十五里本陸家山宋許尚詩秘寳封/堅石山靈謹護藏欲為中帑助時復露輝光凌嵒)¶
　(亦有/詩)佘山(在府城北二十五里舊傳有姓佘者養道/於此因名山之東有昭慶寺許尚詩人與)¶
　(室俱化隂森松竹寒時時見孤鶴疑此守神丹/凌嵒詩三峯髙逺翠光濃右列仙宫左梵宫)細林¶
　山(在府城西北二十五里舊名神山唐天寳間改今/名凌嵒詩四峯孤聳鬱蒼蒼新構僧廬傍野塘林)¶
　(下雨晴春晝暖松/花薰得白雲香)薛山(在府城北與佘山對峙昔有/薛道約者居此因名今名玉)¶
<pb:KR2k0008_WYG_009-3a>¶
　(屏山凌嵒詩五峯遥隔水邨西薛老曽来隱/翠微牧子唱歌樵子笛貪㸔明月夜忘歸)崑山(在/府)¶
　(城西北二十五里陸氏之先𦵏此後生機雲時人比/之崑山出玉因以名山宋唐詢詩昔有人如玉兹山)¶
　(得美名巖扄鎖積翠谷水斷餘聲喬木今無/在髙臺乆已傾如何崧嶽什獨詠甫侯生)干山(在/府)¶
　(城北二十九里舊傳呉干將鑄劒於此因名又名天/馬山山南舊有圓智寺凌嵒詩八峯葱蒨石林幽給)¶
　(事題詩記勝遊煙寺僧歸/鐘鼓靜一聲鶴唳海天秋)簳山(在府城北四十里舊/以土宜竹箭而名下)¶
　(有駱駝墩干將試劎石又有玉竇/泉雨華洞山形雖小而遊覽者衆)小横山(在横雲山/東由絶頂)¶
　(至東北皆峯巒隱起壁立/數仞下瞰小溪亦竒絶處)澱山(在府城西北六十里/澱湖中其形四面如)¶
　(鼇上有浮圗下有龍洞屹立湖傍有小山寺僧立亭/其上曰明極許尚詩殿閣輝金碧遐觀足畫圗維舟)¶
<pb:KR2k0008_WYG_009-3b>¶
　(一登覽誤/涉小方壺)秦山(在府城東南近海又名秦/望俗傳始皇曽登此望海)柘山(在府/城南)¶
　(六十五里俗呼小澱山/旁有一石其狀如牛)金山(在府城東南九十里海/中吳地記云有平坡可)¶
　(容二十人坐山北/有寒穴出甘泉)浮山(在府城東南/一百里海中)達岸山(在府城/東南一)¶
　(百六十/里海中)白龍洞(在横雲山頂相傳下流澱湖每風雨/夜有龍出入洞中許尚詩呼吸湖中)¶
　(水山椒寄此身洞門風雨夜電火逐霜鱗按朱之純/集皇祐中吳及宰華亭浙西旱蝗及禱横山之神致)¶
　(甘雨蝗/不入境)鶴坡(在府城東七十里此地出鶴俗謂之鶴/窠許尚詩索寞東郊逺仙禽盡此藏夢)¶
　(囘明月夜林/杪響圎吭)華亭谷(在崑山之西谷有水縈繞百餘/里乃長泖之異名出鱸魚蓴菜)¶
　(晉陸機詩髣髴谷水陽婉孌崑山/隂寰宇記華亭谷水下通松江)綾錦墩(在府城東/一十里元)¶
<pb:KR2k0008_WYG_009-4a>¶
　(錢慶餘種桑之所慶餘/嘗於此修郡志并韻書)海(在府城東南一百/里有司春秋致祭)滬瀆江¶
　(在府城西北六十里松江東㵼海而靈怪者曰滬瀆/廣韻滬水名白虎通發源而注海曰瀆瀆上有壘晉)¶
　(虞潭袁崧防海處傍有蘆浦俗呼為蘆子/城唐皮日休詩全吳臨滄溟百里到滬瀆)青龍江(在/府)¶
　(城北七十里上接松江下通滬瀆/吳孫權造青龍戰艦於此故名)松江(在府城北七/十二里一名)¶
　(呉淞江源出太湖口東注於海書/曰三江既入震澤厎定此其一也)錡湖(在府城西北/三十五里有)¶
　(陸錡宅故名/一名洋湖)柘湖(在府城南七十里湖中有小山生/柘樹因名秦時有女子入湖為神)¶
　(今湖已堙為蘆葦之塲為湖者無幾矣唐詢詩世/厯亡秦逺湖連大海瀕柘山標觀望玉女見威神)澱¶
　湖(在府城西七十二里古鍾水之地受三泖及西南/諸港水自大盈趙屯二浦以㵼於松江元戴表元)¶
<pb:KR2k0008_WYG_009-4b>¶
　(詩雪融湖蕩白/春動海山青)黄浦(在府城東南一十八里其水自/杭州嘉興經華亭西南入浦又)¶
　(東北流至上海縣入於海湍流悍急舟楫必趁潮汐/往還並浦兩縣之田胥資灌溉元張之翰詩黄浦春)¶
　(風正怒號扁舟一葉渡驚濤諸君/来問民間苦何用潮頭幾丈髙)范家浦(在黄浦東/北舊名范)¶
　(家浜本朝洪武間浜因吳淞江淤塞潮汐不通/郡人葉宗行上言䟽浚接黄浦入海因改曰浦)顧㑹¶
　浦(在府城西北接青龍江/達於松江今通波塘是)大盈浦(在府城西北七十/里南接澱湖北經)¶
　(白鶴匯達於松江宋王安石/詩徒嗟大盈北浩浩無春秋)龍盤浦(一名盤龍匯自/上海縣西北達)¶
　(於江每嵗大雨泛溢為民病宋乾興間范仲淹守平/江嘗經度之寳元間葉清臣按嘉興路建議為新渠)¶
　(其患/遂弭)周浦(在上海縣東南三十六里/宋末有詩人儲泳居其上)下沙浦(在上海/縣東南)¶
<pb:KR2k0008_WYG_009-5a>¶
　(五十里一名鶴沙宋宣城吳濳侍父下/沙鹽塲讀書後魁多士為開慶名相)三&KR0873;(在府城/西南三)¶
　(十六里廣韻泖華亭水也晉陸機對武帝三&KR0873;冬溫/夏涼圖經&KR0873;有上中下之名而舊縣圗又以近山涇)¶
　(圎者曰圎&KR0873;近&KR0873;橋闊者曰大&KR0873;/自&KR0873;而上縈繞百餘里者曰長&KR0873;)五色泉(在府城内/西南相傳)¶
　(葛元煉丹於此丹成投水中至今常/湧泉成五色郡人士見者必擢髙第)寒穴泉(在金小/山居海)¶
　(中鹹水浸灌泉出山頂味獨甘冽朝夕流注不竭王/安石華亭十詠詩神泉冽冰霜髙穴與雲平空山渟)¶
　(千秋不出嗚咽聲山風吹耎寒山月/相與清北客不到此如何洗煩酲)湧泉(在上海縣/靜安寺泉)¶
　(湧如沸/上有亭)養魚池(在府治西南隅一名瑁湖或云呉陸/瑁所居有宅址尚存許尚詩誰得陶)¶
　(朱術修治一水寛皇恩浹魚/鼈不復敢垂竿今為城壕)天光雲影池(在上海縣/儒學西)¶
<pb:KR2k0008_WYG_009-5b>¶
　八角井(在陸機宅傍許尚詩浚極疑無底鋒/稜定有因沈沈中夜月照影屬何人)羅漢井¶
　(在府城南禪寺前宋崇寧間僧/鑿井得羅漢像因名泉甚甘冽)瑞光井(在超果寺嘗/有光如虹貫)¶
　(井中又嘗有金鰻之異郡/人嬰疾者多汲水飲之)鹽鐵塘(在府城東南長三/十里世傳吳越王)¶
　(時於此運/鹽鐵故名)白牛塘(在府城西南五十里風涇地界嘉/興宋陳舜俞知山隂不奉行青苗)¶
　(法上疏自劾歸居於/此自號白牛居士)捍海塘(在府城西南抵嘉興海/鹽縣界東北抵呉淞江)¶
　(長三百/三十里)唳鶴灘(在養魚池傍晉陸機曰華亭鶴唳可/復聞乎許尚詩養鶴人何在湖邊水)¶
　(尚清陸鵬詩眼前風景無/人管時有漁舟泊栁邊)釣灘(在府城南三十里朱/涇唐船子和尚垂綸)¶
　(於此/故名)石筍灘(在上海縣東南下砂捍海塘外灘抵/海三十餘里沙中有石如筍故名)御¶
<pb:KR2k0008_WYG_009-6a>¶
　史涇(在府東南二里一名馭駟涇許尚詩疏鑿人/何在流功幾世餘農民誦名氏不數鄭公渠)將¶
　軍堰(在府城東北三十五里晉/左將軍袁崧因以為名)¶
土産鹽　絨毯　藥班布　三梭布　鱸魚(出松江者/獨四腮隋)¶
　(煬帝謂金齏玉/膾東南佳味)石首魚(在南海頭中有小石故名/石首魚腹中膘可作膠)鱠¶
　殘魚(博物志吳王闔閭江行食鱠有餘因棄中流化/而為魚唐皮日休詩隱凭船舷無一事分明數)¶
　(得鱠/殘魚)鶴(宋沈括云鶴惟華亭之鶴窠邨/所出為得地他雖有凡格也)¶
公署金山衞(在府城東南七十二里/本朝洪武二十年建)松江守禦中千户¶
　所(在府治東南洪/武三十年建)青邨守禦中前千户所(在府城東/八十里)¶
<pb:KR2k0008_WYG_009-6b>¶
　南匯觜守禦中後千户所(在上海縣東南六十里俱/洪武二十年建𨽻金山衞)¶
學校松江府學(在府治東南舊為華亭縣學宋魏了/翁記元至元間改為府學本朝重建)華¶
　亭縣學(在縣治西南舊為邑人徐進義塾本/朝洪武二年改縣學正統四年重修)上海縣¶
　學(在縣治東舊為上海鎮/學元至元末改為縣學)青浦縣學(在縣治東南/隆慶六年建)金¶
　山衞學(在衞東北隅/正統七年建)¶
書院孔宅書院(在府城北七十里舊有孔子廟在慧日/院側宋淳熙間院僧浚渠得寳玉璧三)¶
　(環三簮一藏之郡學尚存蓋孔子三十四代孫禎宦/遊至吳因立家廟葬衣冠於此寳蓋墓中物也元至)¶
　(正間里人章弼建書院/以貯鄉俊秀之来學者)九峯書院(在府治西北宋邑/士衛謙建按華亭)¶
<pb:KR2k0008_WYG_009-7a>¶
　(趙驥建議書院云華亭尉㕔舊有折桂閣宋右文殿/脩撰李夔為尉時生子綱於此後綱為相因呼相公)¶
　(閣世代綿逺㕔與閣俱廢而生賢之地愈乆愈光江/流之清海涵之大與夫九峯三泖之英粹鍾而生趙)¶
　(宋中興第一之賢相其地豈不/偉歟是宜建書院并以祠之)西湖書院(在瑁湖泳/波亭舊址)¶
　(元郡守張/之翰建)清忠書院(在上海縣元至正間邑人張元/澤建取宋仁宗賜其祖得象清)¶
　(忠二字/之名)邵氏義塾(在華亭縣西南六十里胥浦之上/元末邑人邵天驥建贍以胥浦風)¶
　(涇仙山三鄉之田二百餘畝禮名/士主其席聚里之俊秀而教育之)¶
宫室来青樓　覽暉樓(俱在青龍江上元都水監仕仁/發建楊維禎二樓詩大江如龍)¶
　(入海口青山/似鳳来雲間)棲雲樓(在淨行寺元/建楊維禎記)一覽樓(在超果寺/本朝戶部)¶
<pb:KR2k0008_WYG_009-7b>¶
　(尚書夏原吉登樓詩有云金鰻/不起泉光暗青虎長眠墓草寒)折桂閣(在華亭縣治/宋建詳見書)¶
　(院/)尊經閣(在府學後正統/間因舊重建)草堂(在圓智寺後晉陸機/讀書處宋沈遼詩海)¶
　(天寥寥禾黍秋人籟已息煙霧收數/聲鶴唳草堂靜何苦更向咸陽遊)思堂(在華亭/縣丞㕔)盡¶
　心堂(在府治西宋乾道間建取禮記一成/而不可變故君子盡心焉之義而名)清節堂(在/上)¶
　(海縣治内宋咸淳間董楷提舉/松江市舶時建人服其㢘故名)貢舉堂(在府學南舊/有魁星樓樓)¶
　(廢而建堂元張之翰/記本朝正統間重修)承宣堂(在府治中元/元貞間建)唳鶴亭(在/府)¶
　(城西三里今為接官亭唐胡曽詩陸機西没洛陽城/吳國春風草又青惆悵月中千嵗鶴夜深猶自唳華)¶
　(亭/)泳波亭(在養魚池宋嘉祐間太常丞吳及宰華亭/時建後令劉鵬増大之因民所譽榜曰思)¶
<pb:KR2k0008_WYG_009-8a>¶
　(吳/)醉眠亭(在青龍江□宋僧行中建蘇軾名陳舜俞/詩酒擔長輕六印腰醉中一枕敵千朝興)¶
　(亡藐比榮枯栁聚散看同旦暮湖醉法本應塵外有/醒䰟徒向水邊招已聞佳士過從約不似東風返去)¶
　(橈/)濯纓亭(在府治南宋/紹興間建)半雲亭(在淨竹寺元僧印正/詩一片青山雲占斷)¶
　(老僧米與雲相伴白雲懼喜/兩平分僧一丰兮雲一半)詠歸亭(在府學後/正統間建)昇仙¶
　臺(在上海縣西北七十/里即王可交昇仙處)講經臺(在靜安寺宋嘉定間/僧仲依嘗築土臺趺)¶
　(坐講習元楊瑀詩華表不歸干載鶴至今遺跡鎖/空山錢岳詩江月夜摇金篆冷天風時送寳花来)月¶
　榭(在府治側宋許尚詩簷角御牆固明/疏護翠羅公餘秉談麈竟夕對金波)雲間館(舊志/華亭)¶
　(有此館晉陸雲字士龍與荀隱字鳴鶴未嘗相識一/日㑹張華坐上華曰今日相遇可勿為常談雲因抗)¶
<pb:KR2k0008_WYG_009-8b>¶
　(手曰雲間陸士龍隱/曰日下荀鳴鶴因名)聴雪軒(在龍門寺元楊維禎詩/老夫聴雪龍門寺浙&KR0377;)¶
　(霰鳴飄雪多龍噴雨花天作瑞象占雲葉氣生和月/明蟹過銀沙岸風細魚沈玉海波萬籟一空天地老)¶
　(誰憐聲色/墮娑婆)¶
關梁愛民橋(在府/治南)震橋(在府/治東)廣明橋　麗澤橋(一名/中亭)豐¶
　樂橋(俱在府/治西)張塔橋(在府城東門外/又名衆安橋)秀野橋(在府城/西三里)¶
　鳳凰橋(在府城西北二十七里跨顧/㑹浦西接鳳凰山尾故名)通濟橋(在府城/西南五)¶
　(十里跨&KR0873;水/又名泖橋)南橋(在府城東五十/四里呼為南梁)迎仙橋(在府東南/相傳有仙)¶
　(訪邑人沈/學諭因名)¶
<pb:KR2k0008_WYG_009-9a>¶
寺觀普照寺(在府治西唐為大明寺宋/改今額本朝洪武中重建)寳雲寺(在府城/東南三)¶
　(十五里顧亭林即顧野王/讀書處五代晉建為寺)南禪寺(在府治南宋紹興/間建賜額演教元)¶
　(大徳間重/修改今額)北禪寺(在府城東北宋賜額淨居/元燬本朝洪武中重建)西禪寺¶
　(在府治西三里宋建傍有浮/屠元燬本朝洪武中重修)龍門寺(在府城/南宋建)東禪寺¶
　(在府城東四里宋建舊名/寳勝本朝永樂中重修)興聖寺(在府治東南五代/漢時建前有浮圗)¶
　(元燬本朝洪武中重建寺有水陸池昔傳/有龜數尾聞講經則緣砌而上罷則復去)延慶寺(在/府)¶
　(治東南宋乾道間建/本朝正統中重修)超果寺(在府城西三里本名長/壽唐建宋改今名有觀)¶
　(音大士像本錢武肅/王宫中所祈禱者)昭慶寺(在佘山東宋紹興間建/寺有金沙地芥子菴)¶
<pb:KR2k0008_WYG_009-9b>¶
　海慧寺(在白牛塘宋慶厯/間建陳舜俞記)崇福寺(在府城東四十里/地名蕭塘宋華嚴)¶
　(可師建師衛涇族孫/紹興間捨宅建寺)積善寺(在上海縣治西北三里/宋紹興間建元至大間)¶
　(重/修)靜安寺(在上海縣治西北一十里吳赤烏中/建號滬瀆重𤣥寺宋祥符間改今名)松隱¶
　庵(在府城南二十七里元/至正間僧徳然創建)仙鶴觀(在府治西南/洪武九年建)長春¶
　道院(在府治南元/大徳間建)松江道院(在上海縣東南髙昌鄉/宋咸淳間建本朝洪武)¶
　(中重/修)¶
祠廟忠烈廟(在金山舊傳吳主皓立以祀/漢霍光又有别廟在府治南)陸將軍廟(在/府)¶
　(治西南舊在府治東本鎮西將軍陸侯廟址元至正/間邑人復立以祀陸遜陸凱及遜子抗改今名本朝)¶
<pb:KR2k0008_WYG_009-10a>¶
　(洪武間定以春秋二祭宣/徳間遷此蓋舊三皇廟址)靈濟照烈王祠(在府城西/三里宋成)¶
　(淳間建王姓張有英槩靈/跡自漢以来江浙多祀之)二俊祠(舊在府學東廡二/俊晉陸機陸雲也)¶
　(宋端平間廢元/至元間重修)築耶將軍祠(在府城東三十五里將/軍晉袁崧也正統間重)¶
　(修/)顧野王祠(在寳雲寺東五代晉時寺僧感夢一日/於舊寺基水際得古斷碑云寺南髙基)¶
　(顧野王曽於此修輿地志遂立像建祠元成/廷珪詩塵銷壞壁書千卷土蝕殘碑字幾行)龍王祠¶
　(在滬瀆江上相傳自錢氏有國神已廟食兹土宋景/祐間葉清臣為本路漕因浚盤龍匯禱神有應於是)¶
　(復修祠貌有清/臣祭文刻石)夏周二公祠(在府治西南成化十五/年建祀周文襄公忱嘉)¶
　(靖己丑増祀夏/忠靖公原吉)¶
<pb:KR2k0008_WYG_009-10b>¶
陵墓陸遜墓(在府城西北/二十三里)陸抗墓(在府城西北/二十三里)陸監墓¶
　(在府城西/北十九里)陸褘墓(在府城西北/崑山之頂)袁崧墓(在上海縣西/南長人鄉)¶
　儲泳墓(在上海縣東南三/十六里泳宋詩人)任仁發墓(在青龍/江上)三髙士¶
　墓(在千山三髙士楊維禎陸居仁/錢惟善也宋濂作維禎墓銘)張恱墓(在華亭縣/盤龍塘十)¶
　(字廟/南)顧清墓(在華亭縣/顧浦塘)¶
古蹟金山城(在府城南八十五里舊經云昔周康王東/遊鎮大海故築此城南接金山因名宋許)¶
　(尚詩治盛周康世東遊豈信/然城陻亦隳廢圗諜謾相傳)闔閭城(在府城東六十/五里夾江又有)¶
　(二城相對闔閭所築備越處漢/志婁縣下有南武城疑即此也)袁崧城(在府城東三/十五里舊經)¶
<pb:KR2k0008_WYG_009-11a>¶
　(云晉左將軍/袁崧所築)白苧城(在府城南四十里地生野苧/周迴如城今俗呼白苧匯)吳¶
　王獵城(在府城南華亭谷東呉陸遜生於此唐陸龜/蒙詩五茸春草雉媒驕註謂五茸者吳王獵)¶
　(所茸各有名/故稱五茸城)秦皇馳道(在崑山南四里相傳有大岡/路西通吳城秦始皇至會稽)¶
　(渡江經此宋唐詢詩秦徳哀千祀江濱道不修相傳/大隄築曽是翠華遊許尚詩歎昔秦皇帝何年此逸)¶
　(遊迢遥大岡路千古為嗟羞王安石詩車輪與/馬跡此地亦嘗留想當治道時勞者尸如丘)赤烏¶
　碑(在靜安寺乃孫吳赤烏中創寺碑刻宋祥符遷寺/而碑没於江元錢岳詩悲涼斷刻三江底想像雄)¶
　(文六/代全)古岡身(在府城東七十里凡三所長百里相傳/海中湧三浪而成舊志所謂瀕海之地)¶
　(岡阜相屬謂之岡身此天之/所以限滄溟而全吳人也)陸機宅(在府城中至南/門外唐詢詩舊)¶
<pb:KR2k0008_WYG_009-11b>¶
　(諜傳遺址悠然厯祀深人無令威至門異下邽箴谷/水當年溜崑山昔日隂魯臺那復見絲竹若為尋梅)¶
　(堯臣詩晴雲唳鶴幾千隻隔水野梅三四/株欲問陸機當日宅而今何處不荒蕪)顧亭林(在/府)¶
　(城東南三十五里陳侍郎顧野王嘗寓居於此今寳/雲寺有祠堂唐詢詩平林標大道曽是野王居舊里)¶
　(風煙變荒原草樹疎王安石和寥寥湖上/亭不見野王居平林豈舊物嵗晚空扶疎)黄耳塚(在/陸)¶
　(機宅邨南述異記陸機少時頗好獵有客獻快犬曰/黄耳性黠慧能解人語機仕洛常以自隨機久無家)¶
　(問為書以竹筒繫犬頸令馳歸得/報復馳還洛後犬死還𦵏於此)陳朝檜(在靜安寺/相傳陳朝)¶
　(植雙檜於殿庭之左右宋政和間媚臣朱勔圗以進/徽廟遣使求之暴風震雷忽碎其一今殿右者尚存)¶
　(元成廷珪詩香骨自来生/左紐苦心未忍棄前朝)吕公樟(在北禪寺宋有囘/先生者過之手植)¶
<pb:KR2k0008_WYG_009-12a>¶
　(樟於雲堂後而去後數年樟已瘁囘復造焉問章公/何在取佩瓢内藥一丸瘞諸根下樟復榮葉葉俱顯)¶
　(瓢痕人始/悟吕仙也)聰道人塔(道人姓仰名徳聰宋太平興國/間結廬於佘山之東峯有二虎)¶
　(大青小青為侍天禧間趺/坐而逝所𦵏石塔尚存)雲間洞天(在府治東南宋/錢良臣園名也)¶
　(良臣參大政多訪江南竒花異卉古松怪石以營之/其中美景佳致有如洞天故名今錢家巷其遺址也)¶
名宦唐蘇籥(攝華亭令在縣簡惠/莅事公正時稱賢宰)張聿(華亭令治政凜/然吏民畏服)¶
　宋李䕫(華亭令有政聲/生子綱後為相)吳及(知華亭縣有惠政蝗不/入境水不害稼民思其)¶
　(政作亭於西湖之上/曰思吳蘇軾作記)姚舜明(政和間知華亭縣撫摩/其民無所不盡其敬嘗)¶
　(以元豐元符斷獄/之制書而揭之獄)劉鵬(知華亭縣修明學校簿書期/㑹各有條理在官未十旬教)¶
<pb:KR2k0008_WYG_009-12b>¶
　(化大/行)邱崈(孝宗時知華亭縣捍海堰廢且百年鹹潮/嵗大入壞並海田崈至海口訪遺址已淪)¶
　(没乃奏剏築三月堰/成舄鹵復為良田)楊瑾(知華亭縣施政有方上下/信服境内稱治又建為平)¶
　(糴倉民甚便之秩滿鄉老泣涕送之且以二旗為/餞題其上曰農人不會題詩句但稱一味好官人)趙¶
　彦敔(監青龍鎮稅建鎮學養士百里之間絃歌相聞/兵部侍郎杜孝嚴以彦敔有官不顯有民不多)¶
　(而所知者本所務/者大為文記之)董楷(提舉松江市舶分司上海鎮/愛民養士海外馳名去官之)¶
　(日人攀/留不捨)黄震(知華亭縣夜未明視事/事至立決甚有治聲)元張國英(延祐/間為)¶
　(華亭尹明敏於政時郡將恃世守陵虐有/司欺害細民國英以法制裁之民藉以安)羅璧(以管/軍總)¶
　(管鎮金山居四年海盜屏絶徙鎮/上海督造海舟六十艘兩月而畢)劉宣(至元間知松/江府威惠並)¶
<pb:KR2k0008_WYG_009-13a>¶
　(著未幾同知浙/西宣慰司事)張之翰(至元間知松江府文聲/政績並著有古循吏風)申杲¶
　(至正間知松江府悉心愛民有循吏風從子秉/禮相繼知府事值水旱能恤民隱民立碑頌徳)王艮¶
　(江浙行省檢校官有詣中書訴訟松江富民包隱土/田沙蕩為粮鈔甚多宜立官府糾察追收之遣艮驗)¶
　(視艮至松江條陳曲/折以破其誑事遂寢)劉克復(至正間松江府推官平/反寃獄甚衆時稱為神)¶
　(明/)張徳昭(至正間華亭縣尹㢘明勤/儉民懷其徳立碑頌之)魯淵(至正間華/亭縣丞動)¶
　(循禮法佐治公㢘其學長於春/秋郡之學春秋者多出其門)吕謙(以懷逺將軍鎮/守上海統領軍)¶
　(民謙當春勸民召父老吿曰善牧羊者先去敗羣/善牧民者先除民害由是吏胥畏憚境内大治)鄧¶
　巨川(至正初華亭縣丞參綜有方嘗言縣之/稅粮民艱於輸乞以豆麥代民被其徳)劉輝(至/正)¶
<pb:KR2k0008_WYG_009-13b>¶
　(間上海縣尹明辨文雅恢然有牧馭才興學校平/徭役敦禮義杜私謁民風遂變隣縣亦刻石頌徳)何¶
　緝(至正末上海縣尹亷公有威興學校勸農桑毁/淫祀斥巫覡勸善懲惡民知所尚風俗丕變)胡¶
　善(至正間為松江府學訓導時苗賊陷松江欲燬孔/子廟善罵賊遂被害初善聞賊至即以死節自誓)¶
　(題詩於壁曰領檄来司教臨危要/致身果踐所言楊維禎為傳其事)本朝馮榮(華亭知/縣賊陷)¶
　(華亭榮不屈被囚王師既復華亭主將以其民從亂/欲屠之榮力爭曰民由迫脅必欲加兵榮請先死主)¶
　(將義其言從/之民得免死)祝挺(洪武初上海知縣時海盜竊發挺/效死禦之遂被執挺曰汝吾子吾)¶
　(汝父母汝何執我耶盜釋之挺乃宻謀佐貳召義民/追獲渠魁斬之以獻賊平統兵者欲罪餘黨挺曰彼)¶
　(良民被逼耳若罪之寧罪/我統兵從之民頼以全活)胡儼(洪武中為華亭縣學/教諭經明行修勤於)¶
<pb:KR2k0008_WYG_009-14a>¶
　(教育士及門者多/造就後召入翰林)蔣惠(洪武間華亭知縣平寃獄毁/淫祠去姦民及民之惠實多)¶
　甄庸(洪武末為松江知府端謹/㢘明後召為工部侍郎)杜鎰(洪武末為上海/知縣守㢘介尚)¶
　(節儉吏/畏民憚)黄子威(永樂初為松江知府公勤清慎/不惑憸邪甫三年事舉民安)孫鼎¶
　(宣徳間松江府學教授以清慎持己以禮讓化人/諸生咸信服之秩滿以選陞南直𨽻提學御史)劉¶
　惠(掌金山衞事三十年清心勵行一/衞化之知㢘恥之足尚  畿志)章増(正統中知/華亭為政)¶
　(知大體㢘謹和緩禮賢惠/民及卒民追思之  畿志)葉冕(景泰中知松江府鋤/強植弱民畏而服之)¶
　(時連嵗饑饉冕悉力賑救/賴以全活者甚衆  畿志)甯祥(景泰中知松江府清/謹愛民嘗董浚浦淮)¶
　(塘建盤龍塘諸橋嵗旱奏免兩邑/稅粮十九萬民深徳之  畿志)趙正(景泰間為上/海教諭終日)¶
<pb:KR2k0008_WYG_009-14b>¶
　(坐堂上講授夜則振鐸以警惰者及門/之士既仕而休猶念之不置  畿志)俞欽(天順中/同知松)¶
　(江府㢘慎慈惠不為煩苛嘗受委董學校理戎/伍士勸民懷歌頌盈耳召去行李蕭然  畿志)李紋¶
　(知上海縣剛毅練達剖決若流日訪民疾苦而得其/貧富實狀故徭役令下皆若家至而户厯者輿論翕)¶
　(然稱平/  畿志)王衡(成化中松江知府清介公㢘人不敢干/以私嚚訟衰息囹圄數空民轉運苦於)¶
　(漕軍衡疏其弊/得免  畿志)于準(成化中松江府同知為政本仁/恕先教化而後刑罰開益瀆河)¶
　(不笞一人而事就城中失火勢烈甚準衣/冠向火再拜火隨息蓋一誠也  畿志)何瀞(成化/癸巳)¶
　(松江府推官明允清慎門無私謁知府王衡贈詩有/關門共惜寒儒苦斷獄爭誇老吏明之句拜監察御)¶
　(史志/畿)郭綸(成化中知華亭縣未明起視事速暮始休/雖盛暑必衣冠終日無怠縣庭肅然綸持)¶
<pb:KR2k0008_WYG_009-15a>¶
　(法甚嚴而未嘗輕入人/以罪民故思之  畿志)汪宣(成化中知華亭縣通練/明察庭無留事興學校)¶
　(禮師儒奬勵人才/多所造就  畿志)¶
流寓鄭聞(開封人寓居華亭與錢良臣同遊縣庠/宋紹興間魁南省與良臣並參大政)趙孟¶
　僩(黄巖人宋宗室嘗遊廬陵歐陽守道劉辰翁之門/文天祥開浙西閫以從事辟之階行僅五十日而)¶
　(大事已去孟僩遂隱為道士又為僧因自號三/教遺逸子孫遂家華亭所著有湖山汗漫集)陳宏¶
　(莆田人宋末徙居華亭以儒業起家邃/於易嘗著易象發揮易益通言童子問)楊維禎(㑹稽/人元)¶
　(末寓居華亭維禎淹貫經傳詩文雄富仕至江西儒/學提舉所著有春秋透天關宋遼金三史正統辯史)¶
　(鉞史義拾遺麗/則遺音古樂府)陶宗儀(天台人元末隱居華亭負經/世之學與人言若訥遇事輒)¶
<pb:KR2k0008_WYG_009-15b>¶
　(極論不少借所著有四書備遺說/郛輟耕録書史㑹要廣薈菆等集)李象賢(台州人徙/籍華亭明)¶
　(春秋贍文詞洪武初舉任本府儒學訓導子至剛博/學能文亦舉明經累官禮部尚書兼左春坊大學士)¶
　(預修永樂大典出/知興化府卒於官)趙友同(金華人父以徳博學邃醫/遊呉中友同從之遂占籍)¶
　(華亭嘗從宋濂遊攻古文辭尤精於醫膺薦授華亭/訓導後陞太醫院御醫預修永樂大典等書為副總)¶
　(裁/)錢惟善(錢塘人寓居華/亭詩極精緻)過璘(本平湖人父䚮始家/華亭璘舉進士累官)¶
　(江西按察司副使致仕為人闥/朗方直遇事不避利害  畿志)¶
人物漢陸康(吳郡人少以義烈稱舉茂才除髙城合厯/武陵廬州太守以恩信為治申明賞罰所)¶
　(在稱/之)三國陸績(康少子年六嵗於九江見袁術術出/橘績懷遺母既長博學多識吳孫權)¶
<pb:KR2k0008_WYG_009-16a>¶
　(辟為奏曹掾以直道見憚出為鬱林太守雖有/軍事著述不廢作渾天圗注易釋𤣥傳於世)陸遜¶
　(康從孫始任幕府厯東西曹令史吕蒙謂吳主權曰/陸遜意思深長才堪負重終可大任權乃召拜偏將)¶
　(軍右都督代蒙屯陸口以功封華亭侯進/封婁侯黄武初破蜀漢兵於夷陵尋為相)陸瑁(遜弟/好學)¶
　(篤義仕吳拜議郎選曹尚書孫權欲親伐公孫淵瑁/諫止之子喜仕吳累官吏部尚書少好學有才思嘗)¶
　(作言道等書/及西州清論)陸凱(遜族子吳黄武初為永興諸暨長/所在有治績拜建武都尉雖統軍)¶
　(衆手不釋書寳鼎初為相乃心公/家表疏皆指事不飾忠懇内發)陸抗(遜子仕吳拜/奮威將軍都)¶
　(督信陵西陵夷道樂鄉公安諸軍事晉羊祜率師向/江陵抗使輕兵躡之祜引軍還抗無矜色故得士心)¶
　(後拜大司馬荆州牧臨終上疏以西/方為屬史稱其貞亮籌幹咸有父風)陸監(華亭人少/時隱靜方)¶
<pb:KR2k0008_WYG_009-16b>¶
　(直抗烈仕吳除後將軍/司馬以功封西陽亭侯)晉陸褘(凱予仕晉行左丞相/鎮西大將軍事華覈)¶
　(嘗表薦褘曰褘體質木剛器幹彊固董/率之才魯肅不過在戎果毅臨財有節)陸機(抗子少/有異才)¶
　(文章冠世伏膺儒術非禮不動領父兵為牙門將成/都王穎攻長沙王又假機後將軍河北大都督為孟)¶
　(玖等所譛穎宻使孫秀收機機與穎牋詞甚悽惋既/而嘆曰華亭鶴唳可復聞乎遂遇害所著文凡三百)¶
　(餘/篇)陸雲(機弟六嵗能屬文與機齊名雖清新不及機/而持論過之號曰二陸尚書閔鴻見而竒之)¶
　(曰此兒若非龍駒當是鳳雛後成都王穎表雲/為清河内史轉大將軍右司馬因機敗亦遇害)陸曄¶
　(瑁孫少有雅望從兄機每稱之元帝辟為祭酒遷太/子詹事以清直著稱拜侍中累官至光禄大夫弟玩)¶
　(器量淹雅蘇峻平以功封興平伯累授左/光禄大夫開府儀同三司加散騎常侍)南北朝顧¶
<pb:KR2k0008_WYG_009-17a>¶
　野王(吳郡人父烜信威臨賀王記室以儒術知名野/王精記博識天文地理無不該通仕陳領著作)¶
　(掌史事後為黄門侍郎光禄卿卒有/玉篇及輿地志國史記傳文集等書)宋朱諤(華亭人/初名紱)¶
　(進士第二徽宗時累官御史中丞嘗奏願開内閻延/羣臣從容論道如神宗故事又請分命使者刺舉諸)¶
　(道有受令而不行及行令而不盡者論其罪則令出/而朝廷尊矣厯禮兵吏三部尚書拜右丞居位三月)¶
　(卒謚忠靖弟紘/崇寧初進士)栁約(華亭人性至孝深於經學大觀/中上舍進士為霸州教授靖康)¶
　(初為殿中侍御史論三鎮不可棄後以直龍圗閣知/嚴州兼浙西兵馬都監時金人大入列郡震恐約屹)¶
　(保孤城境内按堵髙宗嘉其忠後擢試户部侍郎/且將大用當路忌其盡言誣以事罷之卒贈四官)衞¶
　膚敏(華亭人以上舍登宣和初進士累官校書郎假/給事中使金時金人將舉兵大入膚敏論難往)¶
<pb:KR2k0008_WYG_009-17b>¶
　(復殊不為屈髙宗時拜右諫議大夫后父邢煥除徽/猷侍制太后兄子孟忠厚除顯謨閣直學士膚敏言)¶
　(非祖宗法皆改職勸帝早幸金陵因陳/守長江之䇿帝善其言除刑部侍郎)潘緯(華亭人/紹興中)¶
　(舉進士甲科恬於進取/工著述嘗音註栁文)錢良臣(華亭人幼志於學年/十九陞太學紹興中)¶
　(舉進士累官至參知政事徳望/甚著嘗一新郡學舊祠於西廡)許克昌(華亭人紹興/末舉進士名)¶
　(在第一以有官政第二累官右正言時松江新涇堰/閘為海水延入蘇湖境上為民患克昌請於朝移堰)¶
　(入運港以避潮勢由是三郡/之田得免醎潮浸灌之患)胡林卿(華亭人淳熙中/進士甲科與史)¶
　(彌逺同年史既柄國勢燄薰灼終身不登其門後卒/有挽詩云有名登相甲無跡到權門子琚嘉定中進)¶
　(士學識該博/有靜菴詩集)田疇(華亭人號與齋嘉定間嘗設講席/於國學六館之士皆托北面焉所)¶
<pb:KR2k0008_WYG_009-18a>¶
　(著有學易蹊/徑四書說約)林至(華亭人淳熙中上舍釋褐魁厯官/至秘書嘗登朱文公之門所著冇)¶
　(文集子革嘉/定中進士)衞謙(華亭人嘗立義莊以贍貧建義/塾以教學者所著有易管見)髙¶
　子鳳(華亭人嘗註杜詩所/著詩文有淡庵集)王泰来(華亭人性剛介不/為柔從蚤以詩名)¶
　(寳祐開慶間元至元間召至京世祖與語持/正不囘欲授以官懇辭乞歸所著有詩集)元夏侯¶
　尚元(華亭人好著述仕為東宫伴讀明宗之變去官/入海都郯王聞其賢待以上賓已而王被誣誅)¶
　(尚元力陳王之忠孝數事既得白翩/然南歸不復仕揭徯斯為傳其事)周之翰(華亭人/博究羣)¶
　(書通象數之學其著述有乾坤闔闢天地生成隂陽/變化山川流峙四圗并賛以發明其蘊奥講授於鄉)¶
　(以夀/終)費㮤(上海人仕為管領海船萬户浙東道宣慰/使卒贈鎮國上將軍封江夏郡公謚榮敏)¶
<pb:KR2k0008_WYG_009-18b>¶
　(子拱辰平江等處運糧萬/户孫雄以䕃為宣城尹)夏椿(華亭人大徳間大饑/死者相跲藉貧者皆)¶
　(攜老幼歸之椿闢廬舍具饘粥以食之去則贐之/病者藥之死者𦵏之有司上其事表其門官其子)任¶
　仁發(上海人年十八中鄉試仕為都水監自黄河江/浙及吳淞江淤塞皆隨處疏而通之官至浙東)¶
　(道宣慰副使所著/有水利書十卷)本朝錢全&KR3798;(華亭人通涉書史元/末張氏據吳誓不為)¶
　(其用杜門著書有韻府/羣玉掇遺續松江府志)陳文東(華亭人穎悟好學能/詩文尤善篆𨽻真草)¶
　(洪武間以秀才舉任山西解州判官調湖/廣栁州卒於任至今郡人學書者多宗之)全思誠(華/亭)¶
　(人博學能文洪武初以老儒召為文華/殿大學士兼左春坊中允勅賜致仕)王公亮(華亭/人世)¶
　(業儒早失怙恃自幼勤學尤善楷書舉任吏科給/事中尋陞應天府丞官至廣東布政使能聲著間)任¶
<pb:KR2k0008_WYG_009-19a>¶
　勉(華亭人洪武中舉進士知鄱陽縣甚得民/心後陞福建參政寛猛得宜吏氏畏眼)王鍾(華/亭)¶
　(人仕為紀善永樂和侍東宫居守北京甚見親重官/至户部右恃郎鍾端厚沈靜從容詳雅臨事無留滯)¶
　(僚吏咸/眼其能)何廣(上海人洪武中舉明經任知縣陞江西/僉事再陞湖廣參議在邑則有患政稱)¶
　(循吏在風憲有激揚名在藩/垣得方岳體嘗著律解辯疑)沈度(華亭人父易性至/孝明易授徒於家)¶
　(宦達者多出其門嘗著五倫詩孝經旁訓度善篆𨽻/真行書累官翰林學士弟粲亦善真草書飄逸適勁)¶
　(自成一家初授翰林修撰累官大理少卿/永樂中特賜兄弟二品袍笏以寵異之)石璞(華亭/人由)¶
　(永樂中舉人任四川按察使剖/決如流吏民畏服得憲臣體)陳禎(華亭人讀書好/禮喜怒不形洪)¶
　(武中為禮部主事有能聲嘗攝部事累官河南參政/子詢永樂中進士剛直有氣節厯官翰林侍讀學士)¶
<pb:KR2k0008_WYG_009-19b>¶
　(大理太常少卿/終國子祭酒)夏宗文(華亭人善𨽻真草書名重於/時以才學起至京師纂修永)¶
　(樂大典及勸善書授廣平縣主簿有惠及/民没於官以子貴贈中大夫太僕寺卿)衞青(華亭/人永)¶
　(樂間為山東都指揮僉事備倭海上時蒲臺妖婦唐/賽兒作亂圍安邱青率千騎晝夜兼行到城下奮擊)¶
　(賊衆而收其孥賊遂平/事閒陞為都指揮使)朱孔易(華亭人永樂中中書/舍人陞順天府丞筆)¶
　(力道勁得書法之妙朝/廷凡有題額多出其手)陳篔(上海人宣徳間進士拜/監察御史風采凜然論)¶
　(事斷獄雖權貴莫敢屈累官山東左參政/致仕居官四十年清謹如一日  畿志)張鎣(華亭/人正)¶
　(統戊辰進士拜監察御史累官南京兵部尚書參賛/機務更事三朝凡所設施皆有成績卒贈榮禄大夫)¶
　(太子太保謚/莊懿  畿志)夏寅(華亭人正統戊辰進士累官山東/右市政使嘗督學江西士服其教)¶
<pb:KR2k0008_WYG_009-20a>¶
　(參政浙省賊化為良他學/行皆有可稱云  畿志)唐珣(華亭人天順丁丑進/士知合州興學勸農)¶
　(盜賊解散後知福州發奸擿伏如神累官右副都御/史巡撫兩廣南蠻弗靖直檮嵒穴斬首萬計卒於官)¶
　(畿/志)張恱(華亭人舉進士厯刑部主事員外郎奉職守/法以不欺為本恱嘗督學浙江去糊名校士)¶
　(曰我且自疑人誰信請託覬覦無敢干者成化中以/按察使入覲時尚銘在東厰任事衆皆及其門恱獨)¶
　(不往銘銜之伺察無所得累官南京兵/部尚書卒贈太子太保謚莊簡  畿志)張弼(華亭人/舉進士)¶
　(任兵部主事員外郎出知南安府有善政大/抵風度髙曠非簿書俗吏遂謝病歸  畿志)孫衍(華/亭)¶
　(人成化戊戌進士厯官延平知府清介自持/吏民不威而治治郡為八閩之首  畿志)顧清(華/亭)¶
　(人𢎞治癸丑進士改庶吉士授編修同館毛澄汪俊/羅欽順相與砥礪氣節涵養徳器人謂館局得人清)¶
<pb:KR2k0008_WYG_009-20b>¶
　(自學士擢少詹事遷禮部侍郎沈黙簡靜一洗吳淞/佻薄之習嘗被誣致仕不復與辨廷臣直之起南京)¶
　(禮部侍郎/卒  畿志)李希顔(華亭人𢎞治癸丑魁禮闈授南京/刑部主事擢廣東按察僉事時逆)¶
　(瑾勢傾中外希顔奉表詣闕不踵其門京師稱為鐵/腰李遷雲南提學副使振作士氣滇人徳之進本司)¶
　(按察使詞訟煩劇剖決/如流以疾卒  畿志)曹閔(上海人舉進士授沙縣/知縣任滿民號泣攀留)¶
　(累日不得去至隣邑民亦爭為留之為南臺御史正/徳初上疏極論宦官竊弄下錦衣獄被杖幾不生瑾)¶
　(誅復官年未五十即引退養母十/年母終枕塊得寒疾卒  畿志)¶
列女王子溫妻(華亭人姓諸氏子溫家貧諸以女紅給/其服膳畧無慍色元丙申兵劫松江子)¶
　(溫欲挈以逃雖諸流涕曰豈可以我一婦人致累汝/耶汝第去我自為計乃與隣嫗避於襄南城陋室中)¶
<pb:KR2k0008_WYG_009-21a>¶
　(少頃賊入隣嫗皆為所汙獨諸怒罵/不從賊掣刃剖其腹罵不絶口而死)費元琇(上海名/家女歸)¶
　(廣陵朱氏元至正間從宦江隂盜起因歸寧避亂邑/陷苗軍露刃欲私之元琇罵不已苗怒刳之妹元徽)¶
　(有女徳歸華亭陶氏年三十/喪夫誓死不嫁時號雙節)沈景新母妻(平江人元/至正中景)¶
　(新調上海吏江浙苗軍大肆殺掠母與婦謀曰吾家/素清白義不受辱項為苗軍所擒曰爾能從吾不殺)¶
　(汝婦姑大罵苖軍怒刃其/姑縛婦髮馬尾曳殺之)任仕中婦(上海人姓俞氏/年二十一寡居)¶
　(有女始二嵗男始五月誓不二天撫教男女女既笄/適俞邦用邦用亦早喪親戚勸再適女曰再嫁則俞)¶
　(氏祭祀誰奉且辱吾母乃歸與母同/居守志本朝洪武中旌為雙節之門)張文通婦(上海/人姓)¶
　(俞氏永樂初文通嬰瘵疾藥不能療囑俞曰吾將死/汝年少無子宜善事後人俞泣曰父命以妾事夫夫)¶
<pb:KR2k0008_WYG_009-21b>¶
　(今死矣又無子女將何從也願從/夫於地下文通沒是夕俞亦自經)鄧林婦(上海人姓/湯氏通孝)¶
　(經列女傳歸林未乆而寡鄧族利其居址迫使改節/婦曰我生死鄧家耳乃盡其貲以還鄧族躬織絍以)¶
　(自給年九十/三卒  畿志)蔡倫婦(上海人姓唐氏夫亡守志育二/子式堅以成式娶侯氏亦蚤卒)¶
　(姑婦並以節著成/化中旌表  畿志)張氏三節婦(璿妻胡氏璣妻瞿氏/珩妻楊氏俱夫亡守)¶
　(節成化中旌三節之門胡氏/又以子貴受封焉  畿志)趙氏女(北京人幼有令/質刑部尚書張)¶
　(鎣為次子昱聘之未婚而昱卒父母將嫁之女曰我/聘於張又誰適乎姑衞夫人迎以歸守志終其身𢎞)¶
　(治壬戌旌其/門  畿志)錢岐妻宋氏(華亭人夫卒棄其二女自/縊家人救之得不死遂屏)¶
　(食卒年二十五有司以聞/詔旌其門貞烈  畿志)¶
<pb:KR2k0008_WYG_009-22a>¶
仙釋王可交(華亭人業耕釣一日櫂舟入江忽見中流/有彩舫載七道士逺聞有呼可交名者頃)¶
　(之舟近舫側呼可交登舫一道曰好骨相合為仙一/道與之二栗食之甘如飴命黄衣送上岸覔所乗舟)¶
　(不得乃在天台山瀑布寺前僧迎問之可交曰今早/離家蓋三月三日僧言九月九日已半年餘矣後絶)¶
　(穀住四明/山不出)心鑑(華亭人俗姓朱母生時有異香稍長/出家詣嵩嶽受具戒唐大中間居洛)¶
　(陽長夀寺尋歸姑蘇再住明州棲心寺所在禪者/雲集咸通中示寂𦵏天童山賜號心鑑塔曰夀相)船¶
　子和尚(名徳誠入藥山洪道禪師室大明宗㫖常乗/小舟往来松江朱涇以輪釣度日人號船子)¶
　(和尚忽一日覆舟而逝唐咸通中僧藏暉即其覆舟/處建寺曽有詩曰千尺絲綸直下垂一波纔動萬波)¶
　(隨/)淨真(華亭人宋嘉定間為興聖寺僧有道行嘉熙/三年浙江錢塘江坍具偈呈安撫趙端明曰)¶
<pb:KR2k0008_WYG_009-22b>¶
　(海沸江河水接連民居衝蕩亦憂煎投身直入龍宫/去要止驚濤浪迫天遂投於海三日而返謂衆曰我)¶
　(在龍宫說法龍神聴受此塘不復崩矣語訖/復入於海安撫上其事勅賜護國真法師)徳聰(姓/仰)¶
　(氏初受具戒於梵天寺參諸方宻契心印宋太平興/國中結廬□山之東峯有二虎大青小青為侍掛一)¶
　(書梁間見者問之曰此佛經也問嘗讀否曰既知其/義何再讀其他問者皆默然不對天禧初趺坐而逝)¶
　(閱月容/貌如生)海月(名慧辯華亭傅氏子生時有異父母令/出家入普照寺得法明智遂領寺事遷)¶
　(至杭州都僧正蘇軾倅杭甚髙其行一日合掌坐曰/遺言須東坡至方合龕四日軾至見其趺坐如生項)¶
　(尚溫遂以詩哭之云生死猶如臂屈伸情鍾我/輩一酸辛樂天不是蓬萊客憑仗西方作主人)覺慶¶
　(四明人自幼窮究妙典於二十嵗棄俗出家投禮梅/峯和尚深入悟門元至元初至雲間陳源家端坐而)¶
<pb:KR2k0008_WYG_009-23a>¶
　(化越三日送至茶毗之處忽徧體汗下源再請囘家/是夜紅光貫天停龕十日顔貌如生鬚髮自長四方)¶
　(瞻禮者無不嘆異後源改創所居為蘭若漆/其肉身祠之以香水救人疾苦累獲靈驗)¶
　¶
　¶
　¶
　¶
　¶
　¶
<pb:KR2k0008_WYG_009-23b>¶
　¶
　¶
　¶
　¶
　¶
　¶
　¶
　明一統志卷九¶
