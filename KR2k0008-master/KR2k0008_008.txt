# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.769123
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八
<pb:KR2k0008_WYG_008-1a>¶
欽定四庫全書¶
　明一統志卷八¶
　　　　　　　　　　　　　明　李賢等　撰¶
　　蘇州府(東至東沙海岸三百一十四里西至常州/府宜興縣界一百里南至浙江嘉興府秀)¶
　　　(水縣界九十四里北至揚州府通州界一百五十里/自府治至南京五百八十八里至京師四千八十里)¶
　　　(糧二百五十萬/二千九百石零)¶
建置沿革禹貢揚州之域天文斗分野周泰伯仲雍始¶
　居之地武王封仲雍曽孫於此為吳國自闔閭以後¶
<pb:KR2k0008_WYG_008-1b>¶
　並都焉戰國時屬越後屬楚秦置會稽郡治吳漢初¶
　因之尋改屬江都東漢順帝始分此為吳郡三國屬¶
　吳晉宋齊梁皆為吳郡陳置吳州隋開皇中改曰蘇¶
　州因姑蘇山為名大業初復曰吳州尋改吳郡唐武¶
　徳中復為蘇州置都督天寳初改吳郡乾元初復為¶
　蘇州尋分置長洲軍大厯中軍廢南唐陞為中吳軍¶
　宋太平興國中改為平江軍屬浙西路政和中改平¶
　江府元至元中改平江路𨽻江浙行省本朝吳元年¶
<pb:KR2k0008_WYG_008-2a>¶
　改為蘇州府直𨽻京師領州一縣七¶
　吳縣(附郭本吳國秦置吳縣為會稽郡治東漢永建/中置吳郡治此晉宋齊因之陳於縣置吳州隋)¶
　(唐屬蘇州宋為平江府治元仍/舊本朝因之編户五百十一里)長洲縣(附郭本吳之/長洲苑漢為)¶
　(吳縣地自晉至隋皆因之唐萬嵗通天初析置長洲/縣乾元間置長洲軍大厯間復為縣宋元仍舊本朝)¶
　(因之編户七/百四十一里)崑山縣(在府城東七十里秦為婁縣地/屬會稽郡漢因之晉屬吳郡梁)¶
　(天監中置信義縣大同初又分置崑山縣以山為名/隋初二縣俱廢尋復置崑山縣屬吳郡唐屬蘇州宋)¶
　(屬平江府元陞為崑山州本朝洪/武初改為縣編户三百四十四里)常熟縣(在府城北/八十里本)¶
　(漢吳縣地晉初分置海虞縣屬吳郡東晉又分置南/沙縣屬晉陵郡梁又分置常熟縣屬信義郡隋徙常)¶
<pb:KR2k0008_WYG_008-2b>¶
　(熟治南沙而以海虞縣省入屬蘇州唐武徳間移治/海虞城宋屬平江府元陞為常熟州本朝洪武初復)¶
　(改為縣編户/四百八十里)吳江縣(在府城南四十里本漢以來吳/縣地五代梁開平間吳越王錢)¶
　(氏始奏置吳江縣宋屬松江府元陞為吳江州𨽻平/江路本朝洪武初復改為縣編户五百六十七里)¶
　嘉定縣(在府城東一百四十里本隋唐崑山縣地宋/嘉定間始析置嘉定縣以年號為名屬平江)¶
　(府元陞為嘉定州本朝洪武初/復改為縣編户六百六十八里)太倉州(在府城東一/百八十里本)¶
　(崑山常熟嘉定三縣地本朝吳元年立太倉衞洪武/十二年又立鎮海衞𢎞治十年始析崑山之新安等)¶
　(三鄉常熟之雙鳳鄉嘉定之樂智等二鄉置/為州屬蘇州府編户二百七十五里領縣一)崇明縣¶
　(在州東二百八里本海中姚劉沙地宋屬通州嘉定/中置天賜鹽塲改屬浙西提舉司或屬淮東制置司)¶
<pb:KR2k0008_WYG_008-3a>¶
　(元至元間置崇明州屬揚州路本朝改為縣洪武八/年改屬蘇州府𢎞治十年置太倉州因𨽻焉編户一)¶
　(百一/十里)¶
郡名吳會(世稱吳門為吳會謂其/地本吳㑹稽二郡也)姑蘇(以山/名)吳郡(東漢/名)¶
　平江(宋/名)¶
形勝藪曰具區浸曰五湖(周禮職/方氏)三江雄潤五湖腴表¶
　(晉周處/風土記)南近諸越北枕大江(漢武帝賜/嚴助書)川澤沃衍有¶
　海陸之饒(隋地/理志)松江大湖水國之勝(吳江主簿/㕔壁記)山川¶
　表明麗湖海吞大荒(唐韋應/物詩)旁連湖海外控江淮(宋/徐)¶
<pb:KR2k0008_WYG_008-3b>¶
　(嚞詰/詞)東際大江西控震澤(宋地/理志)¶
風俗風俗清美(舊圗經泰伯遜天下季札辭一國徳之/所化者逺矣更厯晉漢以來風俗清美)¶
　俗多淫祀(漢第五/倫傳)尚文尚佛(續圗經因士類顯名於/厯代而人尚文因僧徒)¶
　(倡法於羣山/而人尚佛)土風清嘉(晉陸機詩山澤多藏育風土/清且嘉泰伯導仁風仲雍揚)¶
　(其/波)人有恒産多奢少儉(舊/志)俗奢靡急圗利(宋志俗奢/靡而厚於)¶
　(滋味急圗利/而巧於竒技)俗好用劒(元常熟州志俗好用劒輕死/蓋湛盧屬鏤干將要離之遺)¶
　(風/)¶
山川虎丘山(在府城西北九里一名海湧山中有劒池/千人坐石越絶書吳王闔閭葬山下葬三)¶
<pb:KR2k0008_WYG_008-4a>¶
　(日白虎蹲踞其上因名或云秦始皇嘗登此將發吳/塚有白虎出焉陳顧野王序有云髙不抗雲深無藏)¶
　(景卑非培塿淺異疎林路若絶而復通石將斷而更/綴抑巨麗之名山大吳之勝壤也唐白居易詩怪石)¶
　(千僧坐靈池一劒沈海當亭兩面山在寺中心宋蘇/軾詩入門無平田石路穿細嶺隂風生澗壑古木翳)¶
　(潭井湛盧誰復見秋水光耿/耿鐵花秀巖壁殺氣噤蛙黽)岝㟧山(在府城西南一/十五里又名獅)¶
　(子山吳王/僚葬於此)横山(在府城西南二十里據湖山之中山/有五隖曰飛泉脩竹丹霞白雲芳桂)¶
　(又有明因院/及寶積寺)天平山(在府城西二十里巍然特出羣/峯拱揖最為崷崒郡之鎮也宋)¶
　(蘇舜欽詩吳㑹括衆山戢戢不可數其間號天平突/兀為之主傑然鎮西南羣峯爭拱輔吾知造物意必)¶
　(以屏大府本朝髙/啟有遊天平山記)黄山(在府城西南二十五里俗稱/筆格山隋末王世充破劉元)¶
<pb:KR2k0008_WYG_008-4b>¶
　(進坑其衆於/黄亭澗即此)支硎山(在府城西南二十五里有南北/東中四峯即此山支隴山舊有)¶
　(寺基宋咸平中碑云即東/晉支道林所建支硎寺)靈巖山(在府城西南二十/五里又名硯石山)¶
　(乃呉王館娃宫故地舊志云下瞰太湖望洞庭兩山/滴翠叢碧在白銀世界中亦宇内絶景山有西施洞)¶
　(翫花池採香徑及琴臺諸勝唐韋應物詩始入松路/永獨忻山寺幽不知臨絶檻乃見西江流呉岫分烟)¶
　(景楚甸散林邱方悟/關塞眇重軫故園愁)錦峯山(在府城西二十五里宋/理宗以尚書鄭起潛墓)¶
　(所在書錦峯/二字以名山)陽山(在府城西北三十里一名秦餘杭/山又名四飛山産白堊可用圬墁)¶
　(故亦曰白墡山吳越春秋越王𦵏夫差於此山髙啟/詩我登此山顛不知此山髙但覺羣山總在下坐撫)¶
　(其頂同兒曹又見太湖動我/前洶湧三十萬頃烟波濤)伏龍山(在府城西三十/六里俗名小白)¶
<pb:KR2k0008_WYG_008-5a>¶
　(陽山左抱靈巖右帶穹窿前瞰太湖中俯平疇萬頃/喬木古松䕃蔽林谷亦吳中之勝處山陽有寄心菴)¶
　姑蘇山(在府城西四十里亦名姑胥姑蘇臺在其上/漢司馬遷嘗云登姑蘇之臺以望五湖即此)¶
　穹窿山(在府城西南六十里舊傳赤松子食桂實石/脂於此山有福臻院宋米芾嘗大書詩於兩)¶
　(壁字畫竒逸山下有海雲菴菴前有/二茶樹其一株皆連理蓋百餘年矣)香山(在府城西/南六十里)¶
　(胥口相傳吳王種香處下有採香徑王嘗遣美人採/香於此髙啟詩晨妝出採芳零露濕紅裳種徙山中)¶
　(品薰傳海外方抱筐歸蕙徑焚鼎/薦蘭堂未足娛君寢西施體自香)華山(在府城西六/十三里巖石)¶
　(竒秀望之如屏老子枕中記云此地可度難山半有/池曰天池生千葉蓮昔人服之羽化髙啟詩靈峯可)¶
　(度難昔聞枕中書天池/在其巔每出青芙蕖)𤣥墓山(在府城西南七十里/一名鄧尉山山峯四)¶
<pb:KR2k0008_WYG_008-5b>¶
　(直林木䓤蒨前一石屹立太湖中若畫屏然山上有/萬峯寺樓閣翬飛湖光掩映亦吳中佳處其山之隂)¶
　(名至理山山勢蜿蜒前瞰湖水對峙陽山光福/諸山左右夾拱山雖北向隆冬入山其氯盎然)光福¶
　山(在府城西南七十/里上有光福寺)禹祈山(在府城西南八十里舊/志作禹期山相傳禹導)¶
　(吳江以洩具區㑹諸侯於此唐白居易詩萬代分明/見禹心五湖傍注太湖深龍舟生㑹羣僚處徒想滄)¶
　(波見/古今)思夫山(在府城西南八十里舊說秦人採藥此/山不返其妻念之而死故名髙啟詩江)¶
　(上曽看望夫石湖中望見憶夫山夫君好採山中藥/獨得長生竟不還不似蕭郎與秦女乗鸞同去彩雲)¶
　(間/)石公山(在府城西南一百二十里山根有石如老/翁立水中涸不露潦不没故名唐陸龜蒙)¶
　(詩一片倒山屏何時隳洞門/屹然空濶中萬古波濤痕)洞庭山(在府城西一百/三十里太湖中)¶
<pb:KR2k0008_WYG_008-6a>¶
　(一名包山漢書云下有洞穴潜行水底無所不通號/為地脈道書以為第九洞天宋蘇舜欽水月院記中)¶
　(有山七十二惟洞庭稱雄其間民俗魯朴以橘柚為/常産每秋髙霜餘丹苞朱實與長松茂樹相差間於)¶
　(巖壑間望之若圗畫/内有甪里邨毛公壇)黿頭山(洞庭西山支嶺也其麓/有石闖出如黿首因名)¶
　(山産石有天然玲瓏者為花石宜雕琢擊之有金玉/聲有色白而溫潤者為玉石堪為玩器有胎斑而光)¶
　(澤者可/製硯)馬鞍山(在崑山縣北三里狀如馬鞍孤峯特/秀極目湖海百里無所蔽山出玲瓏)¶
　(石梁沙門慧/嚮居於此)崑山(在崑山縣西北境上晉時陸機陸/雲生於此時人比之崑山出玉因)¶
　(名機思鄉詩云髣髴/谷水陽婉孌崑山隂)虞山(在常熟縣治西北為縣之/鎮一名海隅山越絶書巫)¶
　(咸所居又傳虞/仲隱於此因名)頂山(在常熟縣西北一十八里本虞/山之别峯山有齊女峯齊景公)¶
<pb:KR2k0008_WYG_008-6b>¶
　(女葬此山産大/栗名頂山栗)福山(在常熟縣北四十里形如覆釜/舊名覆釡山梁乾化中改今名)¶
　(俗呼福/山岡)河陽山(在常熟縣西北四十/五里舊名鳳凰山)花山(在常熟縣/北三十里)¶
　(相傳梁范冀/居此因名)寳山(在嘉定縣東南八十里本朝永樂/十年築有御製碑文其畧曰嘉定)¶
　(瀕海之墟海舶往來最為衝要乃命海運將士相地/之宜築土山以為往來之望樹以嘉木花竹蔚然竒)¶
　(觀民稱之/曰寳山)穿山(在太倉州東北四十里山中有石洞/前後通徹故名臨海記曰昔有海行)¶
　(者舉帆經其中今考/其洞上猶通人往來)卓筆峯(在天平山髙啟詩雲來/時似墨雁過還成字千)¶
　(載只書空山/靈恨何事)飛來峯(在天平山髙啟詩風吹峩眉雲/來依此山住我來不敢登只恐)¶
　(還飛/去)縹緲峯(在洞庭山最髙又云杳渺峯峯頂有龍/潭唐白居易詩登臨一望水滔滔還似)¶
<pb:KR2k0008_WYG_008-7a>¶
　(蓬莱壓巨鼇遂認江流分/笠澤界尋烟樹辨毫毛)龍母峯(在常熟縣西北一/十八里山頂有龍)¶
　(祠/)羊腸嶺(在天平山南如/羊腸之曲故名)攅雲嶺(在洞庭/山南)青岡(在崑/山縣)¶
　(東北四/十二里)塗菘岡(在常熟縣東南一/百五里塗菘鎮)大海(在崇明縣海/中潮汐所通)¶
　(俗謂之海㳌渺無涯際崑/山常熟嘉定亦皆濱海)新洋江(在崑山縣東南六/里自吳淞江流入)¶
　(本縣近嵗湮/塞僅成小浦)三江(在崑山縣南九里禹貢三江既入/震澤厎定唐仲初吳都賦注松江)¶
　(七十里分流東北入海者為婁江東南流者為東江/併松江為三江其地今亦名三江口吳越春秋謂范)¶
　(蠡乗舟出三/江口即此)大江(在常熟縣北四十里與通州對岸/自福山港通至本縣北連大海)¶
　吳江(在吳江縣東源出太湖一名松江又名松陵江/亦曰笠澤流經崑山入於海春秋時越伐吳軍)¶
<pb:KR2k0008_WYG_008-7b>¶
　(於笠澤即此唐白居易詩震澤平蕪岸淞江落葉波/在官常夢想為客始經過水面排罾網船頭簇綺羅)¶
　(朝盤膾紅鯉/夜燭舞青娥)姚城江(在吳江縣東/南三十里)白蜆江(在呉江/縣東南)青¶
　龍江(在嘉定縣西南三十六里其/水東通渡頭浦西連白鶴江)白鶴江(在嘉定縣/西南三十)¶
　(六里其水南接青/龍江北出吳淞江)石湖(在府城西南一十二里連越/來溪舊志云范蠡所從入五)¶
　(湖者宋參政范成大隨髙下為亭觀湖山/勝絶繪圗以傳孝宗書石湖二字賜之)澹臺湖(在/府)¶
　(城南一十八里史記謂孔子弟子澹/臺滅明南遊至江家於此後陷為湖)陽城湖(在府城/東北二)¶
　(十里瀦浸廣闊溉田之利甚博/來自吳淞江東流入於崑山)太湖(在府城西南五/十里禹貢謂之)¶
　(震澤周官爾雅謂之具區史記國語謂之五湖圗經/以貢湖遊湖胥湖梅梁湖金鼎湖為五魏韋昭以胥)¶
<pb:KR2k0008_WYG_008-8a>¶
　(湖蠡湖洮湖滆湖與太湖為五吳虞翻云水通五道/謂之五湖其地跨蘇常嘉湖四府界唐皮日休詩一)¶
　(舍行胥塘盡日行震澤三萬六千頃頃頃玻璃色宋/蘇舜欽詩杳杳波濤閱古今四無邊際莫知深潤通)¶
　(曉月為清露氣/入霜天作暝隂)尚湖(在常熟縣西南四里/長十五里廣九里)崐承湖(在/常)¶
　(熟縣東南五里廣長各十八里/與尚湖相對俗謂之八字湖)上湖(在吳江縣南九/里上承運河之)¶
　(水下流入新湖宋楊/萬里嘗過此有詩)長蕩湖(在呉江縣西南七十里/上承湖州諸溪水下流)¶
　(入太/湖)新開河(在府城西三里南濠其水由閶/門運河轉西北入楓橋運河)運河(在/府)¶
　(城面一十里南違/嘉興北接無錫)太平河(在崑山縣東北一十五里/其源西自漢浦塘而來東)¶
　(流出/古塘)南新河(在崇明縣北五十五里海水/北流而入與北新河相通)北新河(在/崇)¶
<pb:KR2k0008_WYG_008-8b>¶
　(明縣北六十二里/海水西流而入)越來溪(在府城西南横山下與石/湖通相傳越兵自此入呉)¶
　(故名髙啟詩溪上山不改溪邊臺/已傾越兵來處路流水尚哀聲)香水溪(在府城西/二十七里)¶
　(源自光福塘來東過木瀆入横塘俗云西施浴處髙/啟詩粉痕凝水春溶溶暖香流出銅溝宫月明曽照)¶
　(美人浴影與/荷花相向紅)練瀆(在府城西南八十五里吳王開以/練兵唐皮日休詩呉王厭得國所)¶
　(翫終不足一上姑蘇臺猶自嫌局促艅艎六宫閙蒙/衝後軍肅一陣水麝風空中蕩平緑鳥困避錦帆龍)¶
　(跧防鐵軸流蘇惹烟浪羽葆飄巖谷靈境太/蹂踐因兹塞林屋空闊嫌太湖﨑嶇開練瀆)滬瀆(在/府)¶
　(城東一百里陸龜蒙叙矢魚之具/云列竹於海澨曰滬蓋以此名瀆)投龍潭(在府城西/南一百里)¶
　(水出龜山下南入太湖林屋紀遺云宋嘉定初有人/於山下採藻獲呉越王所投金龍玉簡簡以銀製長)¶
<pb:KR2k0008_WYG_008-9a>¶
　(九寸篆文隱然皆以朱漆填缺/題云太嵗壬戌時建隆二年也)吳王井(在靈巖山髙/啟詩曽開鑑)¶
　(影照宫娃玉手牽絲帶露華今日/空山僧自汲一瓶寒供佛前花)言公井(在常熟縣/治北言偃)¶
　(舊宅傍髙啟詩千載汲未竭九仞/功應深藝圃自可灌道源誰復尋)雪井(在虞山宋元/祐中海陵徐)¶
　(神翁弟子申將南遊神翁曰逢虞則止無雪則開申/至虞山始悟其旨遂揷竹為菴山峭無水一日大雪)¶
　(惟山㘭不積申/鑿之果得美泉)煉丹井(在常熟縣舊致道觀相傳漢/天師孫張道裕煉丹處本朝)¶
　(宋濂丹井銘引云宋淳熙中浚井得藏丹石䃭啟之/化為雙紅鴿飛入尚湖銘曰太隂委精自天一融而)¶
　(為液養萬物神丹浴之赤如日有夫𤣥巾發我室雙/禽衝霞飛翐翐靈泉重噴甘逾蜜飲焉壽與天地畢)¶
　憨憨泉(在虎邱山路側水極清冽相/傳為僧憨憨者卓錫所出)石井泉(在虎邱/山一云)¶
<pb:KR2k0008_WYG_008-9b>¶
　(陸羽泉羽以此泉為天下第三水井傍有亭為烹茶/之所宋王禹偁詩甃石封苔百尺深試嘗茶味少知)¶
　(音惟餘夜半泉中月/留得先生一片心)栁毅泉(在太湖側按異聞集唐/儀鳳中有儒生栁毅靈)¶
　(姻於/此)寒泉(在支硎山有石平廣泉流其上髙啟詩逺/落樷峯間平流盤石上月照欲成潭風吹)¶
　(不生/浪)白雲泉(在天平山腰乳泉也白居易詩天平山/上白雲泉雲自無心水自閒何必奔衝)¶
　(山下去更添/波浪向人間)六品泉(在吳江縣南五里唐陸羽品為/第四泉張又新品為東南第六)¶
　(泉清激甘冽/烹茶極佳)劒池(在虎邱山即吳王葬處兩崖壁立/深不可測髙啟詩干將欲飛出岩)¶
　(石裂蒼礦中間得/深泉探測費脩綆)洗馬池(在府學南又常熟縣北六/里亦有洗馬池相傳宋紹)¶
　(興初尹團練屯兵/防江洗馬之處)走狗塘(在府城西二十五里按越/絶書闔閭走犬長洲此即)¶
<pb:KR2k0008_WYG_008-10a>¶
　(田獵之地髙啟詩春隄長春草淺此地吳王/曽走犬獵塲四面圍畫旗紅炬照輦還宫遲)至和塘¶
　(在府城東七十里北納陽城湖/南吐吳淞江宋至和間重修)死亭灣(在府城西七/里閶門外相)¶
　(傳漢朱買臣妻自縊處髙啟詩翁子昔未逢妻去恥/負薪一旦謁帝閽還家繡衣新無顔見故夫自殺此)¶
　(水濱誰知孟徳/曜元在爾東隣)可盤灣(在府城西一百一十里昔呉/王遊湖經此灣憂險難達益)¶
　(増瞻眺曰亦/可盤也因名)銷夏灣(在洞庭西山之趾舊傳吳王避/暑處唐皮日休詩太湖有曲處)¶
　(其門為兩涯當中數十頃别如一天池號為銷夏灣/此名無所私赤日莫斜照清風多遥吹木隂厚若瓦)¶
　(巖磴滑如飴我來此遊息夏景方/赫曦一坐盤石上肅肅寒生肌)明月灣(在太湖石/公山西南)¶
　(舊傳吳王嘗翫月於此陸龜蒙詩連山忽中斷逺樹/分毫釐周囘二十里一片澄風漪見說秋半夜淨無)¶
<pb:KR2k0008_WYG_008-10b>¶
　(雲物欺兼之星斗/藏獨有神仙期)錦帆涇(在府城内即濠也相傳吳/王錦帆經遊處髙啟詩水)¶
　(繞荒城栁半枯錦帆去後故宫蕪窮/奢畢竟輸漁父長保秋風一幅蒲)白馬澗(在府城/南二十)¶
　(五里晉髙僧支遁養馬處髙啟詩白馬何不居天閑/乃在古寺長松間竒姿不受世羈絡逺自竺國䭾經)¶
　(還澗邊飲罷寒雲起恍惚化龍跳入水/空山夜雨不聞嘶埋没蹄痕紫苔裏)百花洲(在姑/蘇山)¶
　(上本朝姚廣孝詩水灧接横塘花多礙舟路波紅映/晴霞沙白寒棲鷺緣汀魚網集隔渚菱歌渡不見昔)¶
　(游人風煙/自朝暮)¶
土産錦　紵絲　紗　羅　綾　香秔(本府/出)草蓆(虎邱/出)¶
　彩牋(吳中所造名聞四方/今蠟牋畫牋尤精妙)柑橘　楊梅(俱洞庭/山出)太湖¶
<pb:KR2k0008_WYG_008-11a>¶
　石(洞庭西山出以生水中者為貴形嵌空/性溫潤扣之鏗然在山上者枯而不潤)玉柵燈(郡/志)¶
　(云燈毬巧麗他郡莫及有/萬眼羅及琉璃燈者尤妙)白墡(陽山出膩滑精細/土人當白石脂用)苧¶
　布　石首魚　河魨魚(崑山/縣出)黄草布　藥班布(崑山/嘉定)¶
　(二縣及太/倉州出)韓墩梨　櫻桃梨(常熟/縣出)四腮魚　針口魚¶
　鱠殘魚　菰蓴(吳江/縣出)¶
公署蘇州衞(在府治東本/朝呉元年建)太倉衞(在崑山東四十里太/倉城内吳元年以元)¶
　(時水軍都/萬户府建)鎮海衞(在太倉城内即元時市舶提舉司/本朝洪武十二年分太倉衞軍置)¶
　(此/衞)吳淞江守禦千户所(在嘉定縣東南四十里洪/武十九年建屬太倉衞)崇¶
<pb:KR2k0008_WYG_008-11b>¶
　明沙守禦千户所(在崇明縣東洪武二/十年建屬鎮海衞)¶
學校蘇州府學(在府治南宋范仲淹以所得錢氏南園/建厯元至本朝相繼修葺堂前有古檜)¶
　(相傳為仲/淹所植)太倉州學(在州治西南本朝正統間即水/軍都萬户府創建衛學𢎞治十)¶
　(年置州/改州學)吳縣學(在縣治西南舊學逼城/隅宣徳七年改建於此)長洲縣學(在/府)¶
　(城北齊門内元大徳間建本朝洪/武七年及成化正徳中俱重建)崑山縣學(在縣治/西南宋)¶
　(元祐初建元元貞初移建/太倉城至正間復建於此)常熟縣學(在縣治東南宋/至和間建本朝)¶
　(洪武二十/九年重建)吳江縣學(在縣治東南宋紹興間/建本朝洪武中重建)嘉定縣¶
　學(在縣治南宋嘉定間建本朝洪/武六年及天順四年俱重建)崇明縣學(舊在縣/治西北)¶
<pb:KR2k0008_WYG_008-12a>¶
　(元至正間建本朝永樂十八年重/建萬厯十五年遷縣治學併徙焉)鎮海太倉衞學(在/太)¶
　(倉城内宣徳七年/建以教武衞子弟)¶
書院學道書院(有二一在長洲縣學南宋咸淳間建以/教言氏子孫元廢一在常熟縣西元至)¶
　(順間置名文學書院置山長/本朝改建縣治東北易今名)甫里書院(在府城東五/十里本唐陸)¶
　(龜䝉祠元元統間總管錢/光弼奏建書院置山長)文正書院(在范仲淹宅/東元至正間)¶
　(總管吳秉彝請以祠堂為之/本朝宣徳間重建於祠東)和靖書院(在府治東南/宋和靖處士)¶
　(尹焞舊有讀書菴在虎丘寺後人立書院元延祐初/移建於此後復移於虎丘寺嘉靖五年重建於城内)¶
　(龍興寺今/祠是也)鶴山書院(在府城西南隅宋理宗賜魏了/翁第宅於此并賜鶴山書院四)¶
<pb:KR2k0008_WYG_008-12b>¶
　(大字元至順間博士柯九思奏復/書院虞集譔記本朝宣徳間重建)金鄉書院(在澹臺/坊内宋)¶
　(贈澹臺子羽為金鄉侯故/名嘉靖五年胡纉宗建)練川書院(在嘉定縣學南/正徳間提學御)¶
　(史張鼇山廢/南寺創建)范氏義學(在天平山西宋范仲淹建延/師以教同族及四方來學者)¶
　(中有孔子廟仲淹祠中為清/白堂左右設敬身知本兩齋)東陽義學(在嘉定縣東/南五十里大)¶
　(場鎮元延祐初里人沈文輝建/以訓鄉人子弟鄧文原作記)¶
宫室館娃宫(在靈巖山上前臨姑蘇臺吳人謂美女為/娃蓋以西施得名呉都賦幸乎吳娃之館)¶
　(張女樂而/娯羣臣)神運殿(在馬鞍山昔慧嚮修道於此有神/前現願役鬼工壘石為殿基遺跡)¶
　(甚古即慧聚/寺佛殿是也)齊雲樓(在府治後子城上唐曹恭王建/白居易詩重複江山壯平舒井)¶
<pb:KR2k0008_WYG_008-13a>¶
　(邑寛齊雲樓北/面終日凭欄干)觀風樓(在府治西門城上白居易詩/風月萬家河兩岸笙歌一曲)¶
　(郡西/樓)慶豐樓(在常熟縣治西宋紹興間邑令曽慎建/本名宣風紹熙初邑令葉知幾重修更)¶
　(今/名)來鶴樓(在鶴山書院中正統戊辰巡撫侍郎周忱/駐節於此值誕日有鶴來集因建樓以識)¶
　(其瑞明年忱/果陞尚書)館娃閣(在館娃宫中吳時建髙啟詩館/娃宫中館娃閣畫棟侵雲峯頂)¶
　(開猶恨當年髙未極/不能望見越兵來)涵空閣(在靈巖寺吳時建髙啟/詩衮衮波濤漠漠天曲)¶
　(欄髙棟此山顛置身直在/浮雲上縱目長過去鳥前)六經閣(在府學宋郎中富/嚴建張伯玉記其)¶
　(首句云六經閣諸子百家皆在焉不書尊經也元/大徳間改建扁曰尊經本朝永樂初撤而新之)黄¶
　堂(呉郡太守所居即春申君之子假君/之殿因數火塗以雌黄故曰黄堂)木蘭堂(在府/治唐)¶
<pb:KR2k0008_WYG_008-13b>¶
　(張摶刺蘇州植木蘭花於堂前花開宴客命即席賦/詩陸龜蒙後至張連酌之強索筆題云洞庭波浪渺)¶
　(無津日日征帆送逺人頽然醉倒客莫能續已而龜/蒙稍醒續曰幾度木蘭船上望不知元是此花身)¶
　七檜堂(宋葉參守吳作此堂以佚老范仲淹詩退也/天之道東南事了人風波抛舊路花月伴閒)¶
　(身/)卧雲堂(在天平山獅子巖/下范仲淹讀書處)三瑞堂(在楓橋宋孝子/姚淳所居其先)¶
　(墓嘗有甘露靈芝瑞麥之異蘇/軾詩有楓橋三瑞皆目見之句)放鶴亭(在支硎山之/南峯晉髙僧)¶
　(支遁放鶴處髙啟詩放鶴去當髙飛啄莫爭雞鶩食/遊莫近虞羅機雲山海嶠堪來往明月千秋待爾歸)¶
　西亭(一名西齋唐建白居易詩幸有酒與樂/及時且歡娛忽其解郡印他人來此居)滄浪亭¶
　(在府學東南吳越時廣陵王錢元璙池館/也宋蘇舜欽買居此作亭其上自為記)夷亭(在長/洲縣)¶
<pb:KR2k0008_WYG_008-14a>¶
　(界郡志云呉闔閭十年東夷侵逼/吳境立營於此後人為亭曰夷亭)如歸亭(在吳江俯/視江湖為)¶
　(天下絶景昔/人題詠最多)鱸鄉亭(在呉江宋熙寧中林肇建蓋取/陳瓘秋風斜日鱸魚鄉之句髙)¶
　(啟詩獨上鱸鄉亭秋風南浦生載誦黄花句遥思張/歩兵天空白水逺日墮赤楓明我亦東歸客一壺宜)¶
　(醉/傾)道山亭(在府學土阜上宋朱長文題其阜曰泮山/學士趙與&KR0696;築亭其上扁今名本朝洪武)¶
　(三年/重修)垂虹亭(在吳江長橋上宋蘇舜欽詩長橋/跨空古未有大亭壓浪勢亦豪)耕獲¶
　亭(在太倉州西渚/之北秦約建)郊臺(在横山東麓俯臨石湖昔吳/王祀天於此髙啟詩周綱昔)¶
　(隳頽禮樂由諸侯吳子乏代徳居然祀圜丘燔燎/升紫壇青紘映𤣥裘靈明豈來歆幣玉空旅羞)姑¶
　蘇臺(在姑蘇山上吳闔閭就山起臺三年聚財五年/乃成髙見三百里下有百花洲宋楊萬里詩揷)¶
<pb:KR2k0008_WYG_008-14b>¶
　(天四塔雲中出隔水諸峯雪後新道/是逺瞻三百里如何不見六千人)琴臺(在靈巖山/髙啟詩美)¶
　(人玉琴何處遊遺譜冩入風泉秋落/葉無人登舊榭滿山明月烏啼夜)問潮館(在崑山/縣西南)¶
　(二里夷堅志崑山縣舊有䜟潮到怡亭出狀元宋紹/興間縣令葉子強建此館淳熙七年潮果至黄由衞)¶
　(涇相繼/應纎)吳城門(呉城西郭門曰閶門夫差所作以天/門通閶闔故名東曰胥門伍子骨以)¶
　(諫死令抉其目懸此門以觀越兵之入故名曰匠門/以有干將墓本名將門後訛為匠曰盤門古作蟠吳)¶
　(嘗刻木為蟠桃象以壓勝越或云水陸縈曲故名曰/齊門吳為太子聘齊女女思齊而病闔閭乃起望齊)¶
　(門令女遊其上故名孟子云齊/景公涕出而女於吳即此事也)¶
關梁織里橋(在府治西本吳王織里舊經/云失履橋今訛為吉利橋)樂橋(在府城/中橋西)¶
<pb:KR2k0008_WYG_008-15a>¶
　(屬吳縣東/屬長洲縣)明澤橋(在西河上以路通盤門為戍/卒經由之地又稱過軍橋)都亭¶
　橋(在府城西北隅舊傳吳王壽/夢於此作都亭以招賢士)鶴舞橋(在府城東北/隅相傳吳夫)¶
　(差女出𦵏日有鶴/舞引於市因名)皋橋(在閶門内漢皋伯通居此唐/白居易詩有皋橋夕閙船舫)¶
　(回之/句)烏鵲橋(在府城東南隅古有烏鵲館因名白居/易詩闔閭城碧鋪秋草烏鵲橋紅帶夕)¶
　(陽處處樓臺飄管吹/家家門外泊舟航)楓橋(在府城西七里面山臨水/可以遊息南北往來必經)¶
　(於此唐張繼楓橋夜泊詩月落烏啼霜滿天江楓/漁火對愁眠姑蘇城外寒山寺夜半鐘聲到客船)新¶
　橋(在府城南四/里即吳門橋)寳帶橋(在府城西南一十里跨澹臺/湖舊有石橋南北跨百丈下)¶
　(為圜洞通舟檝者凡五十/三嵗乆圮壞正統間重建)長橋(在吳江縣東門外舊/名垂虹橋橋東西千)¶
<pb:KR2k0008_WYG_008-15b>¶
　(餘尺横跨松江前臨太湖乃吳絶景也宋鄭獻夫詩/三百闌干鎖畫橋行人波上踏瓊瑶挿天螮蝀玉腰)¶
　(闊跨海鯨/鯢金背髙)行春橋(在横山下正跨石湖/口宋范成大有記)乗魚橋(在子/城西)¶
　(北宋吳子英嘗於此得巨鯉有翅角乗而飛去髙啟/詩誰知有飛仙赤脚踏神鯉波驚風蕭蕭渡海秋萬)¶
　(里/)滅渡橋(在府城葑門外舊有渡篙師需利而後/濟元大徳間有僧慨然創橋名曰滅渡)三¶
　百九十橋(此乃城内官橋大數也白居易詩黄鸝巷/口鶯欲語烏鵲橋頭冰未消緑浪東西南)¶
　(北水紅欄三/百九十橋)¶
寺觀開元寺(在府治西南隅寺有晉時/浮海來二石像及佛鉢)虎丘寺(在虎邱/山晉司)¶
　(徒王珣與弟珉捨宅為之寺有生公講堂昔生公講/經於此無人信者乃聚石為徒與講至理石皆點頭)¶
<pb:KR2k0008_WYG_008-16a>¶
　北禪寺(在府治東北晉戴顒故宅梁為寺唐名北/禪宋名大慈本朝永樂中重建改今名)能¶
　仁寺(在府治西北隅宋名承天又/改今名本朝正統間重建)靈巖寺(在靈巖山/梁建本朝)¶
　(永樂中/重修)寒山寺(在府城西一十里宋孫覿詩白首重/來一夢中青山不改舊時容烏啼月)¶
　(落橋邊寺欹枕/遥聞半夜鐘)穹窿寺(在穹窿/山梁建)天平寺(在天平山宋/范仲淹先世)¶
　(𦵏此舊有文正公祠/堂本朝宣徳間重修)楞伽寺(在横山下石湖上山頂/有塔隋人書碑甚古)¶
　南峯寺(在府城西二十五里支/遁别菴也山有石門)資福寺(在崑山縣治/東梁為昆福)¶
　(院宋改今/名元重建)慧聚寺(在崑山縣北馬鞍山下唐張祐詩/寳殿依山險陵虚勢欲吞畫簷齊)¶
　(木末香砌/壓雲根)慧日寺(在常熟縣治西北梁建宋/賜今額本朝永樂中重修)崇教寺¶
<pb:KR2k0008_WYG_008-16b>¶
　(在常熟縣/治東北)興福寺(在虞山北嶺下齊郴州刺史倪徳/光捨宅為寺唐常建詩曲徑通幽)¶
　(處禪房花木深山光/恱鳥性潭影空人心)華嚴寺(在吳江縣東門外梁/建本朝永樂初重建)聖¶
　壽寺(在吳江/縣西北)留光寺(在嘉定縣澄江門内/宋名留光顯慶寺)昆福寺(在/嘉)¶
　(定縣治/西巷)南翔寺(在嘉定縣南二十四里宋秦觀詩練/江江上梁朝寺風物渾如祗樹林)¶
　廣安寺(在太倉州直塘市唐乾元初建相傳管大師/立菴於此挿竹為籬遂成林名寳林寺武后)¶
　(嘗建塔宋祥/符初改今額)慈濟寺(在崇明縣治東元大徳間建本/朝永樂中隨縣治遷於新城)¶
　無量壽院(在府城北一十五都姚廣孝詩齊女門前/古佛祠小橋流水樹參差偶因看竹逢佳)¶
　(士指點園/林話舊時)堯峯院(在横山舊有十景曰清輝軒碧玉/沼多境巖寳雲井白龍洞觀音巖)¶
<pb:KR2k0008_WYG_008-17a>¶
　(偃葢松妙髙/峯東齋西隱)上方院(在常熟縣北一十八里院有白/龍泉宋范仲淹詩偶同金馬客)¶
　(來訪玉/龍泉)上真宫(在洞庭山白居易詩暖風遲/日禁烟時桃李花邊路欲迷)集仙宫¶
　(在嘉定縣治東南隅宋/建本朝洪武中重修)𤣥妙觀(在府治東北隅宋名/天慶元改今額金闕)¶
　(寥陽寳殿六字/宋髙宗書也)脩和觀(在府城南五里唐相畢諴别/業宋建本朝正統中重修)¶
　清真觀(在崑山縣治北宋賜/額本朝永樂中重修)致道觀(在虞山南宋建/本朝洪武初重)¶
　(修相傳漢天師十二代孫張道裕煉丹之/所梁天監中手植七星檜扵庭今存其四)昭靈觀(在/吳)¶
　(江縣治東北元建/本朝永樂初重修)寳慶觀(在崇明縣治東/元至正間建)¶
祠廟泰伯廟(在閶門内泰伯周太王長子逃於荆蠻吳/人立以為君漢郡守麋豹初建祠於閶門)¶
<pb:KR2k0008_WYG_008-17b>¶
　(外呉越王錢鏐徙於此宋號至徳廟廟以/延陵季子配享自唐始本朝宣徳間重修)季子廟(唐/大)¶
　(厯間蕭定有改修廟記今莫/詳其所在季子吳季札也)伍貟廟(在府城西四十/里貟字子胥仕)¶
　(吳以諫被讒而死浮屍於江吳人憐之立廟江上盤/門内亦有廟祀焉宋張詠詩生能酧楚怨死可報吳)¶
　(恩直氣海濤在/片心江月存)夫差廟(在姑蘇山東北夫差吳王世/傳此廟曽拆姑蘇臺木為之)¶
　(唐陳羽詩姑蘇臺畔千/年木刻作夫差廟裏神)勾踐廟(在常熟縣北七/里勾踐越王)吳公¶
　祠(在常熟縣學宋慶元間知縣孫應時建朱文公記/有曰吳公祠者孔門髙弟言偃子游之祀也按太)¶
　(史公記孔子諸子多東州之士獨子游為吳人而此/縣有巷名子游有橋名文學相傳至今圗經又言公)¶
　(之故宅在縣西北而舊井存焉則今雖不可復見而/公為此縣之人益不誣矣公生其間乃獨能恱周公)¶
<pb:KR2k0008_WYG_008-18a>¶
　(仲尼之道而北學於中國身親受業遂因文學以得/聖人之一體豈不可謂豪傑之士哉本朝洪武初重)¶
　(修其祠有司仍以春/秋二仲次丁日致祭)春申君廟(在府城内西南楚封/春申君黄歇於吳故)¶
　(祠之宋時以祈禱有應/封英濟王元為城隍廟)三髙祠(在吳江縣東門外宋/時建祠越范蠡晉張)¶
　(翰唐陸龜䝉范成大作記畧云三君生不並世而清/風峻節相望於松江太湖之上故天下同髙之元延)¶
　(祐間重修本/朝載在祀典)顧野王廟(在吳江縣治側宋知縣石處/道建本朝有司嵗一致祭野)¶
　(王有故宅在嘉興寳/雲寺亦有顧侍郎祠)昭靈侯廟(在呉江縣治北宋元/符初石處道廟記神)¶
　(乃唐曹王明太宗第十四子也嘗為蘇州刺/史遺惠餘愛民不能忘先天初始立此廟)先賢祠¶
　(在府學大成殿後本朝永樂初重修祀唐陸元朗陸/贄宋王旦胡瑗富弼歐陽脩富嚴蘇軾朱長文尹焞)¶
<pb:KR2k0008_WYG_008-18b>¶
　(王蘋滕茂實王㬇陳長方李侗葉適范成大陸九淵/楊簡魏了翁周南倪千里陳塏趙希懌趙與□元髙)¶
　(智耀游顯甯玉又有祠専祀/范仲淹暨其子純仁純禮)三賢祠(在郡治祀唐刺/史韋應物白樂)¶
　(天劉禹錫髙啟詩吾邦古名藩出守/皆時賢有唐三使君風流最能傳)范文正公祠(在/府)¶
　(治東北仲淹義宅之東宋郡守潛說友建撥田以供/常祀命其後主之本朝永樂中重修有司嵗時致祭)¶
　尹和靖祠(在虎邱寺祀宋尹焞靖康初詔褒為和靖/處士黄直卿祠記云焞寓虎邱西菴榜曰)¶
　(三畏齋去之七十有五年郡守陳芾始為屋繪/像祠焉後同知孟猷復遷於上方通幽軒之南)衞太¶
　師祠(在馬鞍山上本朝景/泰初建祀宋衞涇)二尚書祠(在胥門外本朝/𢎞治間建祀夏)¶
　(忠靖公原吉/周文襄公忱)¶
<pb:KR2k0008_WYG_008-19a>¶
陵墓巫咸墳(在府城東門外三/里巫咸商賢臣)泰伯塚(吳越春秋秦伯/卒𦵏於梅里今)¶
　(屬常/熟縣)仲雍塚(在虞山東仲雍泰伯之弟梁昭明/太子作虞山招云望仲雍之髙墳)闔閭¶
　塚(在虎邱山下銅棺三周水銀為池/金銀為地専諸魚腸之劒在焉)夫差塚(在陽山/越絶書)¶
　(越王棲夫差於秦/餘杭山卒因𦵏焉)孫武塚(在府城東一/十里武吳將)要離塚(在府/城西)¶
　(四里要離/吳烈士)干將墓(在匠門外干將呉人王使鑄隂陽/劒二匿其陽王殺之後耕者嘗見)¶
　(青蛇繞/其墓上)梁鴻墓(在要離塚北鴻與其妻孟光依皋伯/通及卒伯通求𦵏地於呉要離塚傍)¶
　(曰要離烈士而鴻/清髙可令相近)陸績墓(在府城西/四十五里)孫堅墓(在府城/南三里)¶
　(堅漢豫州刺史後追封長沙桓王其墓嘗為盜所發/宋楊舜韶詩闔閭城邊荒古邱昔誰𦵏者孫豫州乆)¶
<pb:KR2k0008_WYG_008-19b>¶
　(無行客為下馬時/有牧童來放牛)顧野王墓(在楞伽山下松江又有/野王讀書堆髙啟詩南)¶
　(朝舊碑倒墓近樵蘇道應/與讀書堆離離總秋草)韓世忠墓(在靈巖山西麓/世忠宋功臣封)¶
　(蘄王孝宗御題神道碑云/中興佐命定國元勲之碑)陳鎰墓(在吳山/西麓)葉盛墓(在/崑)¶
　(山縣/治南)吳寛墓(在長洲縣/薦福山)王鏊墓(在洞庭/梁象山)毛澄墓¶
古蹟吳都(越絶書吳大城闔閭所築續志云即郡城也/周迴四十七里陸門八象天八風水門八法)¶
　(地八卦左太冲呉都賦重城結隅通門二八謂此/唐劉禹錫詩二八城門通道路五千兵馬引旌旗)酒¶
　城(在越來溪西南吳王築以釀酒髙啟詩酒城應與/酒池通長夜君王在醉中兵入館娃猶未醒越人)¶
　(宜賞釀/夫功)鴨城(在吳縣境吳/王養鴨之所)袁崧城(在滬瀆晉吳郡太/守袁崧築此城以)¶
<pb:KR2k0008_WYG_008-20a>¶
　(備孫恩一/名滬瀆城)莫城(在常熟縣西南相傳為莫/邪鑄劎之所亦名劒城)響屧廊(在/靈)¶
　(巖寺吳王以楩梓板藉地西施行則有聲髙啟詩廊/虚應屧鳴響細識腰輕誰道呉強國唯銷舉足傾)¶
　鶴市(在府城閶門外呉王有女自殺王痛之厚其𦵏/舞白鶴於吳市萬人隨觀遂使俱入墓門因塞)¶
　(之今其墓/號玉女塚)雞陂(在呉縣境呉王養雞之所又有/魚城豨巷鹿洲皆呉之古蹟也)銅坎¶
　(在府城西三十里有銅坎十餘穴深者二十/餘丈淺者六七尺乃漢吳王濞採山鑄錢處)蠡口(在/長)¶
　(洲縣界一名蠡塘郡志范/蠡扁舟泛五湖首經此)長洲苑(在太湖北岸吳王/闔閭遊獵處髙啟)¶
　(詩中國乆無霸闔閭思騁功講蒐開别苑訓武出離/宫宰嚭應參乗巫臣寔御戎鼗鳴深谷應罝掩廣塲)¶
　(空/)新郭(在横山下隋既平陳江南未服聚為盜賊文/帝以楊素為行軍總管討之追擊至蘇州移)¶
<pb:KR2k0008_WYG_008-20b>¶
　(郡邑於横山下蓋欲空其舊/城此新郭者當時遺地也)甪里邨(在洞庭山甪里/先生故鄉也髙)¶
　(啟詩我來甪里邨如入商顔山紫/芝日已老黄鵠何時還一云軹人)臨頓里(在府城東/北舊為吳)¶
　(中勝地今有臨頓橋或/云唐陸龜蒙嘗居於此)言偃宅(在常熟縣西北又/有子游巷文學橋)伍¶
　子胥宅(在胥/門傍)蔡經宅(在胥門後漢王方平得/道嘗教經尸解之術)吳猛宅¶
　(在洞庭山梁散騎/常侍吳猛居此)陸龜蒙宅(舊志龜蒙家在笠澤其/故宅亦曰陸子幽居按)¶
　(龜蒙集云陸子居全吳東距長洲故苑一里闔關不/通人事但吟咏性情作幽居賦有云泰伯句吳通侯)¶
　(舊里地接虎/邱門臨鶴市)范文正公義宅(在府城東北普濟橋公/知杭州歸吳廣其居以)¶
　(聚族人人買常稔田千畝曰義田嵗人粳稻以給/具所聚之人樓鑰作義宅記錢公輔作義田記)梧¶
<pb:KR2k0008_WYG_008-21a>¶
　桐園(在呉郡夫差舊園也一名琴/川古樂府梧宫秋呉王愁)南園(在府治南吳/越時錢元璙)¶
　(所闢其内舊有安寧㕔思元堂清風緑波迎仙三閣/清漣湧泉消暑碧雲泛盃沿波惹雲諸亭又有迎春)¶
　(百花二臺為呉中遊賞之/冠今府學前菜圃其地也)樂圃(在府城内舊雍熙寺/西宋朱長文所居中)¶
　(有髙岡清池喬松/壽檜長文有記)分金墩(在府城西南三十五里相/傳管鮑分金處本朝姚廣)¶
　(孝詩夷吾生窮乏叔牙計餘贏托友心相知義重黄/金輕得利詎敢私當道分還平獨遺一坏土尚寄千)¶
　(載/名)劉公墩(在府城西北六里永樂初長洲縣/民𦵏縣丞劉幹衣冠於此故名)¶
名宦漢嚴助(武帝時拜㑹稽太守數年不聞問賜書曰/君厭承明之廬勞侍從之事懷故土出為)¶
　(郡吏先是東歐吿急遣助以節發兵㑹稽守/欲不為發助乃斬一司馬發兵浮海救東甌)朱買臣¶
<pb:KR2k0008_WYG_008-21b>¶
　(武帝時拜㑹稽太守懷其印綬歸郡邸吏見之皆驚/駭拜謁故妻自慙而死於是悉召故人㑹飲報復其)¶
　(恩東越叛乃/將兵擊破之)任延(更始初拜㑹稽都尉靜治無為惟/先遣饋禮祠延陵季子聘請髙行)¶
　(待以師友之禮省諸卒令耕公田以周/窮急每行縣輒使慰勉孝子就餐飯之)張霸(永元中/㑹稽太)¶
　(守郡有業行者皆見擢用郡守爭厲/志節習經者以千數道路但閒誦聲)第五倫(㑹稽太/守躬斬)¶
　(芻養馬妻執炊爨受俸裁留一月糧餘皆賤貿與民/之貧羸者按論巫祝禁絶淫祀百姓以安後坐法徵)¶
　(老少號呼相隨上書/者千餘人竟得免)三國滕𦙍(仕吳為呉郡太守以/善政見稱常日接賓)¶
　(客夜省文書/或通曉不寐)晉荀羨(以建威將軍為吳/國内史有能名)鄧攸(吳郡太/守載未)¶
　(之郡俸禄無所受惟飲吳水而已郡中大饑輒開倉/賑貸刑政清明百姓懽恱後稱疾去職百姓留牽攸)¶
<pb:KR2k0008_WYG_008-22a>¶
　(船乃夜中發去吳人歌之曰紞如打五鼔/雞鳴天欲曙鄧侯挽不留謝公推不去)賀循(元帝/為安)¶
　(東將軍以循/為吳國内史)顔含(吳郡太守所厯簡而有恩明而能/斷王尊歎曰顔公在事吳人歛手)¶
　(矣/)應詹(元帝雅重其才/出補吳國内史)蔡謨(蘇峻構逆吳國内史庾/冰出奔乃以謨為吳國)¶
　(内史謨與張闓等共/起義兵迎氷還郡)袁崧(吳郡太守博學有文孫恩/作亂崧守滬瀆城陷死之)¶
　南北朝羊𤣥保(宋呉郡太守㢘素寡欲為政/雖無殊績而去後常必見思)傅翽(南/齊)¶
　(吳縣令發姦擿伏惠化如神嘗言為政惟/勤而清清則吏不能欺勤則事無不理)張瓌(南齊/吳郡)¶
　(太守時瓌已封侯以既有國秩不取郡/俸髙帝敕上庫别藏其俸以表其清)何敬容(梁天/監中)¶
　(吳郡太守勤恤民隱辨訟如/神視事四年政為天下第一)謝舉(吳郡太守先是何/敬容居郡有美績)¶
<pb:KR2k0008_WYG_008-22b>¶
　(及學為政/聲績相似)唐韋應物(貞元初為蘇州刺史在郡暇日/惟焚香哦詩自娛風流雅韻播)¶
　(於吳/中)白居易(自杭州移刺蘇州作虎丘/路在郡有政績多題詠)李栖筠(蘇州/刺史)¶
　(時許杲有窺江吳意栖筠乃張武備/厚賫金帛勞杲軍杲懼悉衆渡江)劉禹錫(蘇州刺/史以政)¶
　(績最賜/金紫服)王仲舒(蘇州刺史隄松江為路變瓦屋以絶/火災賦調常與民為期不擾自辦政)¶
　(為天/下最)于頔(蘇州刺史罷淫祠濬溝/澮端路衢為政有績)皮日休(吳郡從事/與郡中名)¶
　(士陸龜蒙等唱和賦詩/名曰松陵集自為序)劉綺莊(崑山尉研窮古今博/考傳記作類書一百)¶
　(卷號崑/山編)狄兼謨(文帝時蘇州刺/史治有最績)宋王禹偁(太平興國/中知長洲)¶
　(縣時同年生羅處約知吳縣公暇日/相與賦詩篇什播於一時人多傳誦)陳省華(知蘇州/時遇水)¶
<pb:KR2k0008_WYG_008-23a>¶
　(災省華復流民數千户/殍者悉痊之詔書褒美)梅摯(通判蘇州嵗饑官貸種/食已而督償頗急摯言)¶
　(借貸本以行惠乃重困民可/乎奏請緩期輸之後知是州)閻象(知蘇州知其風俗/而揉以善政恩涵)¶
　(澤濡民/以蘇息)蔣堂(再知蘇州清修謹飭遇事敢為不少/屈好學工文詞延譽後進如不及)孫¶
　冕(知蘇州斷訟如神無所吐茹吏畏而民愛之甫及/引年即拂衣歸九華朝廷髙其風詔再任竟不起)¶
　徐奭(兩浙發運使蘇州太湖塘岸壞及並海支渠多/湮廢奭與江淮發運使趙賀伐石築隄浚積潦)¶
　(自吳江東赴海流民/歸占者二萬六千户)王質(通判蘇州州守黄宗旦嘗/以術鈎致得盜錢者百餘)¶
　(人下獄喜見於色質曰以術鈎人寘之死/而又喜仁者如是乎宗旦慚沮為薄其罪)張方平(知/崑)¶
　(山縣慷慨有/氣節著能名)胡瑗(蘇州教授教人有法科條纎悉備/具以身先之嚴師弟子之禮視請)¶
<pb:KR2k0008_WYG_008-23b>¶
　(生如其子弟諸生亦信愛之如/其父兄從之游者嘗數百人)鞠真卿(知長洲縣有/威名嘉祐中)¶
　(知蘇州政簡嚴無他/施設而人自憚之)蒲宗孟(蘇州推官英宗以水災/求直言宗孟謂臣隂象)¶
　(婦女隂類兵隂物閹宦隂之餘姦臣隂之極佞臣隂/之本四夷中國之隂雨潦之變殆為是七者上疏極)¶
　(言/之)林肇(熙寧中知吳江縣覽江湖之勝慨然有歸思/乃即松陵勝處作鱸鄉亭繪三髙像於亭中)¶
　(遂具舟拂/衣而歸)王覿(知蘇州治尚清簡一郡肅然民歌/其政有吏行冰上人在鏡心之語)洪¶
　彦昇(常熟尉奉母之官既至前尉欲申期三月以規/薦而中分俸入彦昇處僧舍却俸不納如期始)¶
　(交/印)章岵(知蘇州時湖海暴風民多漂溺岵巡視賑恤/請蠲田租人不失所鉏治姦吏豪右畏懾政)¶
　(以最聞下/詔褒之)向子韶(知呉江縣蘇人私鑄黄錢流布一/路子韶上書極言其害下令禁止)¶
<pb:KR2k0008_WYG_008-24a>¶
　(一邑無/敢犯者)張克戩(知吳縣吳為劇邑民喜爭大姓怙勢/持官府為令者踵故習抑首務為不)¶
　(生事幸得去而已克戩/一裁以法姦猾屏氣)賈公望(通判平江府有直聲/時朱勔父子鼎盛公)¶
　(望有詩云正直士流少傾邪朋類多陽光/一銷爍不復見妖魔朱大銜之竟罷去)李光(知常/熟縣)¶
　(朱勔父冲倚勢暴横光械治其家僮/冲怒風部使者移令吳江光不為屈)湯東野(知平江/府時吳)¶
　(中兵方驕兩卒入嫠婦家取酒壞釀器/去東野立取格斬以徇於是列營慴肅)莊徽(知平江/府朱勔)¶
　(蔑視州縣官吏徽獨不少/假借勔深畏憚不敢讒)張浚(髙宗幸錢塘留朱勝/非於呉門捍禦以浚)¶
　(同節制軍馬勝非尋被召浚獨留招集遺/兵甫定會苗傅等作亂浚遂起兵勤王)胡松年(建/炎)¶
　(間知平江府未入境貪吏解印斂迹以/興利除害十七事掲於都市百姓便之)汪應辰(知平/江府)¶
<pb:KR2k0008_WYG_008-24b>¶
　(遇事特立不囘韓玉被㫖㨂馬過/郡應辰簡其禮玉歸譖之尋貶秩)章誼(知平江府時/髙宗臨幸供)¶
　(費繁夥誼措置有法召對賜以帶/笏又奏均本府稅役民皆徳之)向子諲(知平江府/金使議和)¶
　(將入境子諲不肯拜金詔上章言自古屈己和/戎未聞甚於此時宜却勿受忤秦檜意乃致仕)王㬇¶
　(紹興中知平江府時兵火之餘凡公署學校靡不究/心興葺録入城小舟出載瓦礫以培塘石之碎者焚)¶
　(灰泥壁不賦於民而用/有餘其規為多類此)洪遵(紹興末知平江府時金/兵窺浙涉師李捧請斷)¶
　(吳江橋或議塹福山以限敵兵遵曰審爾是棄吳之/西也皆不行及李寳以舟師禦之遵之助力為多)¶
　虞允文(知平江府先是朝廷欲棄唐鄧海泗與金允/文五上疏以為不可既而金兵至孝宗悔不)¶
　(用允/文言)梁克家(平江府僉判時金主亮殁衆言可乗機/進取克家移書陳俊鄉謂不量力而進)¶
<pb:KR2k0008_WYG_008-25a>¶
　(將有後悔陳康/伯嘆其慮逺)張孝祥(知平江府判決如流庭無滯/訟屬邑大姓為奸利孝祥捕)¶
　(治籍其家得穀粟數萬明/年吳中大饑迄賴以濟)蔣璨(知平江府禁戢姦偷/鉏刈強梗□善柔拊)¶
　(貧弱獄市為清省諸軍馬/廏嵗更之費邦人徳之)李衡(呉江主簿有部使者/怙勢作威侵刻下民)¶
　(衡不忍以敲扑迎合/投劾於府拂衣而歸)謝深甫(崑山縣丞為浙漕考官/一時士望皆在選中司)¶
　(業鄭伯熊曰文士世不乏/求巨眼如深甫者實鮮)袁韶(吳江丞提舉常平黄/犖檄韶覆田以定役)¶
　(蘇師旦恃韓侂冑威福宻諭意言吳江/多姻黨儻相容當薦為京朝官韶不聴)常楙(常熟縣/尉公㢘)¶
　(自持不畏彊禦部使者交薦之後知/嘉定縣嵗大水勸分和糴按籍均敷)徐鹿卿(知平江/府兼發)¶
　(運使居官㢘約清/峻毫髮不妄取)胡潁(紹定中知平江府臨政善斷/不畏彊禦深嫉邪佞尤惡言)¶
<pb:KR2k0008_WYG_008-25b>¶
　(神在郡毁淫/祠以正風俗)孫子秀(吳縣主簿日詣學宫與諸生討/論義理有妖人稱水仙太保郡)¶
　(守王遂將使治之莫敢行子秀往焚其廬碎其/像沈其人於太湖曰實汝水仙之名矣妖遂絶)陳塏¶
　(知平江府兼淮浙發運使有政績戸/部侍郎趙必愿舉其治最遷太府卿)包恢(知平江府/首以所得)¶
　(供堂緡錢盡償供帳之費節省浦課以補九/任度支逋欠去官之日府庫剰錢六百餘萬)黄震(吳/縣)¶
　(尉縣多豪勢家吿私債則以屬尉民多饑寒窘苦/震不受債家吿府檄攝其縣及攝長洲皆有聲)韓¶
　彦古(知平江府至郡有士人持吏短長投狀以占能/否彦古曰此狀汝不能為必有吏人為者其人)¶
　(錯愕即以實吿於是捕/吏杖之一郡以為神明)蔡抗(知蘇州並江湖民田苦/風潮害抗築長隄自府)¶
　(城屬崑山亘八十里民/得立塍堨大以為利)王佐(知平江府政聲第一尤/長於聴訟時嚴酒禁有)¶
<pb:KR2k0008_WYG_008-26a>¶
　(鄭氏以母病須酒飲藥民吿其藏酒逮捕佐曰/此必由家人漏言驗之果然得其姦狀而杖之)王遂¶
　(知平江府崇學校寛民力抑豪強正風俗時有邨民/妄言出神惑衆者又有盂蘭盆㑹皆禁絶之汚俗為)¶
　(之一/變)吳淵(浙西發運使兼知平江府嵗大祲/講行荒政全活者四十餘萬人)吳濳(知/平)¶
　(江府條具財計凋敝本末以寛/郡民與轉運使王埜爭論利害)元元童(長洲縣尹盡/力民事又勸)¶
　(募郡人陸徳源建學而恢拓/之邑人立碑以述其遺徳)王都中(平江路治中時/年甫十七僚吏)¶
　(見其年少頗易視之都中遇事剖析動中肯綮皆&KR0787;/眙不敢欺學舍乆壞都中募大家合錢新其禮殿)¶
　偰傒斯(崑山縣尹為政平恕凡境内忠貞孝義之/事多所暴白時人賦崑山五詠以美之)費¶
　復初(知崑山州事政尚㢘明推赤心以待/人民敬愛之新建學宫作興士類)本朝王興¶
<pb:KR2k0008_WYG_008-26b>¶
　宗(洪武初為蘇州知府器量宏廓吏卒有過諭之/使愧赧既改又奬勸之人皆感徳不敢犯法)李¶
　亨(蘇州知府性簡重臨事不迫薄於/自奉治民有方不以喜怒加賞罰)湯徳(蘇州知府/剛介有為)¶
　(不屈於勢利崇教化明法令鋤奸去/暴豪猾改行聴訟詳審獄無寃抑)魏觀(洪武間為/蘇州知府)¶
　(深懲陳寧苛酷之弊一以寛厚/為政明教化正風俗郡中翕然)江恕(崇明知縣抑豪/強撫良善有守)¶
　(有為不/苛不察)鄭珇(吳縣知縣㢘謹有能政平/訟理吏畏民服卓然可稱)芮翀(崑山知/縣正直)¶
　(有局幹政不察察未嘗失民情劾暴繩頑扶/顛舒困囹圄為之空虚去任民流涕不舍)栁敬中¶
　(知常熟縣修整學校勸士進業疏浚河渠/便民生理以嚴馭吏以公均賦政聲翕然)劉斡(永樂/初為)¶
　(長洲縣丞㢘介剛直門無私謁衣麤食糲九年不變/滿去民擁道哭送後以百姓請留仍為丞卒於官貧)¶
<pb:KR2k0008_WYG_008-27a>¶
　(不能喪民為/具棺斂送歸)馬文烱(為崑山知縣剛介有為政令嚴/明姦孽屏跡民物熙洽疾卒民)¶
　(思慕之若/其所生)廖璉(為常熟知縣寛厚㢘勤門無私/謁民感其政後陞蘇州府通判)葉錫¶
　(厯吳江吳縣知縣為政一以經術先律己而後齊人/大臣舉其治行超卓詔賜宴錫服而紀功於天官)¶
　(南畿/志)林鶚(動由禮法雅好文學以儒飾吏未嘗為上/官一屈膝時對下語必涉經史威儀之盛)¶
　(望之畏服/  南畿志)况鍾(為蘇州知府黜貪墨抑豪横禁侈靡/奏減重額官粮七十二萬石及遞年)¶
　(包荒粮十四萬石又奏免濶白三梭布七百疋其餘/寛省逋欠疏上輒行代去軍民數萬人詣闕請留得)¶
　(再任卒於官民哀之/如父母  南畿志)郉宥(成化初蘇州知府郡大饑/宥賑貸甚勤民賴以生流)¶
　(入境内者亦不失所他如刑名錢穀庶務繁夥處之/綽然朝廷重其去加參藩之職賜勅仍知府事  南)¶
<pb:KR2k0008_WYG_008-27b>¶
　(畿/志)文貴(成化間知吳縣施政有術逃亡盡復賦役均/平儲粮至六萬餘石荒年有賴焉  南畿志)¶
　李端(𢎞治間知太倉州時軍士強悍肆虐鄉民端一/以法裁之崇明黄道恣劫殺人縣令莫能禁端)¶
　(計召立笞殺之境内帖服居/官五年行李蕭然  南畿志)王術(為嘉定縣令吏事/明達邑有荒田千)¶
　(頃賦每責之里胥乃招倈逋民計畝闢墾仍給以牛/種賦足而民不擾在任三年邑稱大治  南畿志)¶
　楊子器(前知崑山縣後知常熟縣判疑獄/毁淫祠兩邑政聲藉甚  南畿志)俞集(正徳/間為)¶
　(令長洲愷悌愛民儉約節用甦粮役之困/革胥吏之姦民到於今稱之  南畿志)李一寧(教/授)¶
　(蘇州端方嚴重以身率人不示表暴不輕屈於/上官郡守常稱之曰此真教授也  南畿志)張濬¶
　(知常熟縣正財賦平訟獄罷贈遺民有兄弟競財者/化感於庭願以所競財請治東門橋以謝過時乆旱)¶
<pb:KR2k0008_WYG_008-28a>¶
　(橋成雨乃洽足卒於任貧不能治/喪民爭治之如父母然  南畿志)¶
流寓梁鴻(漢平陵人家貧尚節與其妻孟光俱入霸陵/山中業耕織詠詩書彈琴自娯後去適吳依)¶
　(皋伯通居廡下為人賃舂光每具食舉案齊眉/伯通察而異之乃舍之於家及卒伯通為𦵏焉)戴顒¶
　(山隂人父逵兄勃並隱遯有髙名顒出居吳下呉下/士人共為築室聚石引水植林開澗少時繁宻有若)¶
　(自然乃述莊周大旨/著論自號吳中髙士)錢藻(吳越王元瓘五代孫自和/州徙家姑蘇從學胡瑗宋)¶
　(舉進士累官至翰林侍讀學士封仁和伯藻於書無/所不讀為文閎放雋偉為人清謹寡過立朝無矯亢)¶
　(亦不/雷同)蘇舜欽(開封人參知政事易簡之孫為人慷慨/有大志長於古文歌詩行草書范仲淹)¶
　(薦其才為集賢校理監進奏院後/坐事廢居蘇州作滄浪亭以自適)李衡(江都人仕宋/為吳江主簿)¶
<pb:KR2k0008_WYG_008-28b>¶
　(知溧陽縣専以誠意化民又厯知溫婺台三州致/仕後定居崑山結草别墅聚書踰萬卷自號樂菴)魏¶
　了翁(邛州人慶元中進士累官端明殿學士同簽書/樞宻院事封臨邛侯最後知福州在朝多所建)¶
　(明嘗賜第宅於蘇州/所著有鶴山等集)鄧若水(隆州人博通經史嘉定/中進士累官太學博士)¶
　(屢言事出通判寧國府若水自知不為時所容到官/數月以言罷遂不復仕隱太湖之洞庭山後歸蜀以)¶
　(捍賊/遇害)陳徵(其先閬州人宋陳堯叟十三世孫徙家南/康受學臨川吳澂研精經史考覈百氏元)¶
　(時累薦弗就遊吳遂家焉子/惟寅惟允皆博學善詩文)邵光祖(其先河南人康/節十世孫時從)¶
　(父宦遊吳遂家焉性夷易非聖賢之書不讀有得/樂以教人呉中學者稱為五經師卒𦵏鄧尉山)陳¶
　樸(明州奉化人至正間與弟桱同遊吳遂家長洲桱/博學有史才所著有通鑑續編尺牘筌蹄樓亦有)¶
<pb:KR2k0008_WYG_008-29a>¶
　(味道編/雲軒集)王立中(其先自京兆徙閬州再徙姑蘇博學/善詩文由慈溪縣尉遷松江知府有)¶
　(㢘介聲所著有息菴寓齋樨/隱三集子璉璲璡皆至顯官)¶
人物周季札(吳泰伯十九世孫父壽夢有四子長諸樊/次餘祭次餘昧次季札壽夢見札賢欲立)¶
　(之札辭乃立諸樊復讓札謝曰曹人欲立子臧子臧/去之以成曹君札雖不才願附於子臧之義諸樊卒)¶
　(餘祭立欲傳以次必致國於季札/卒不受封於延陵故號延陵季子)言偃(吳人北學於/中國受業孔)¶
　(子在文學科為武城宰以禮樂為教/知滅明之賢而取之為聖門髙弟)漢皋伯通(吳人/為郡)¶
　(之大家有賢行梁鴻與妻孟光至呉舍伯通家為人/賃舂光每具食舉案齊眉伯通察而異之曰彼傭能)¶
　(使其妻敬之如此非凡人也/乃舍之於家以實禮重之)三國顧雍(吳郡人從蔡/邕學琴書為)¶
<pb:KR2k0008_WYG_008-29b>¶
　(人寡言舉動時當仕吳厯合肥婁曲阿上虞長皆有/治跡遷㑹稽郡丞行太守事吏民歸服孫權敬之嘗)¶
　(親拜其母於庭後為丞相凡/十九年封醴陵侯卒謚肅侯)張溫(吳縣人父允輕財/重士名顯州郡為)¶
　(吳東曹掾卒溫少修節操容貌竒偉累官太/子太傅以輔義中郎將使蜀蜀甚重其才)顧徽(雍/弟)¶
　(少游學有才辯孫權召署主簿轉東曹掾權曰今孟/徳懷異意可揣之拜輔義都尉北與操相見操具問)¶
　(境内消息徽應對婉順乃厚待遣還/官至巴東太守子容為鎮東將軍)朱桓(吳縣人孫/權為將軍)¶
　(桓給事幕府除餘姚長民戴之以功封新城侯遷奮/武將軍為人輕財重義愛養吏士卒之日舉營號慕)¶
　(子異為騎都尉以功遷揚武/將軍復大破魏軍進大都督)顧邵(雍子博覽書傳/好樂人倫少與)¶
　(舅陸績齊名呉孫權妻以兄女起家為豫章太守/舉善而教風化大行能引拔賢士世稱其知人)顧¶
<pb:KR2k0008_WYG_008-30a>¶
　譚(邵子弱冠與諸葛恪等為太子四友吳赤烏中為/在節度每省簿書屈指心計盡發疑謬薛宗以選)¶
　(曹讓譚稱其才照人物徳允衆望/後祖父雍卒遂代為平尚書事)顧承(邵子吳孫權/時與舅陸瑁)¶
　(俱以禮徵權賜丞相雍書曰貴孫令聞休休至與相/見過所聞為君嘉之拜騎都尉後為呉郡西部都尉)¶
　(與諸葛恪等共平/山越累遷至侍中)張儼(呉人弱冠知名博聞多識仕/吳為大鴻臚使於晉裴秀荀)¶
　(勗等欲傲以所不知不能屈羊祐何禎/並結縞帶之好子勃撰呉録三十卷)晉韋曜(呉郡/人少)¶
　(好學能屬文仕為太子中/庶子又為太史令撰吳書)顧榮(雍孫父穆宜都太守/榮機神朗悟與陸機)¶
　(兄弟同入洛時號三俊拜郎中厯尚書郎/廷尉正俊元帝鎮江東以為散騎常侍)顧衆(榮族/弟為)¶
　(王敦從事中郎不從其叛敦平加揚威將軍平蘇峻/有功封鄱陽縣伯入為侍中尚書穆帝立進尚書僕)¶
<pb:KR2k0008_WYG_008-30b>¶
　(射卒謚/曰靖)張翰(吳縣人父儼吳大鴻臚翰有清才善屬/文而縱任不拘仕為齊王冏東曹掾因)¶
　(秋風起思吳中蓴鱸遂命駕而歸時/髙其志遭母喪哀毁踰禮人以孝稱)顧和(衆族子少/有清操王)¶
　(導辟為從事賞其機警咸康初拜御史中丞劾奏左/丞戴抗贓污百僚憚之尋遷侍中居任多所獻納加)¶
　(尚書令卒贈司空謚曰穆子淳厯官/黄門侍郎球尚書郎孫敷著作郎)張憑(吳郡人祖/鎮仕為蒼)¶
　(梧大守憑敏而有文舉孝㢘䇿髙等謁丹陽尹劉惔/處之下坐及發言一坐皆驚惔即延之上坐薦於簡)¶
　(文帝為太常博士官至/御史中丞有文集十卷)南北朝顧琛(呉縣人曽祖和/晉司空琛謹確)¶
　(不尚浮華仕宋起家州從事駙馬都尉元嘉/中厯義興㑹稽呉興太守累遷至都官尚書)顧凱之¶
　(吳縣人髙祖謙晉平原内史祖崇大司農凱之仕宋/為謝晦衞軍參軍晦愛其雅素後為山隂令務簡而)¶
<pb:KR2k0008_WYG_008-31a>¶
　(事理累官吏部尚書覬之常謂命有/定分乃以其意令弟子愿作定命篇)全景文(吳郡人/少有氣)¶
　(節仕宋為驃騎參軍以功封漢水侯泰始初假節寧/朔將軍破東賊於晉陵後為髙平太守累官給事中)¶
　(光禄/大夫)張裕(吳縣人祖彭祖宋廣州刺史父敞侍御史/裕厯官尚書郎元嘉初為侍中益州刺史)¶
　(入為五兵尚書/卒謚曰恭子)張邵(裕弟為晉琅琊内史劉毅為相/好士其門輻輳惟邵不往宋武)¶
　(帝聞而重之轉太尉參軍及帝受命以功封臨沮伯/文帝時轉征虜將軍雍州刺史加都督卒謚簡伯)¶
　張永(裕弟厯官尚書中兵郎能文章善騎射為宋文/帝所知拜揚威將軍加都督永志在宣力累厯)¶
　(將帥與士卒同甘苦所得賞賜即頒/與士卒弟辯厯官尚書郎大司農)張岱(裕弟厯官/水部郎轉)¶
　(司徒掾母年八十輒去官有司欲糾宋武帝曰觀過/知仁不須按也明帝時厯州刺史都督諸軍事齊髙)¶
<pb:KR2k0008_WYG_008-31b>¶
　(帝知岱清直加給事中後進散/騎常侍吳興太守卒謚貞子)張暢(邵從子仕宋厯/官記室參軍沛)¶
　(郡太守元嘉中魏太武南侵義恭欲棄彭城暢曰如/此是舍安就危乃止事平進吏部尚書封夷道縣侯)¶
　(卒謚宣子子浩為諮/議參軍淹黄門郎)張緒(吳縣人清簡寡慾宋明帝/時為太子中庶子大中正)¶
　(後遷中書令領國子祭酒緒長/於周易言精理奥一時宗之)張融(吳縣人善草書/玩涉百家弱冠)¶
　(有名宋時起為參軍後厯封溪令入為御史中丞/融性至孝父母没皆負土成墳所著有玉海集)陸¶
　慧曉(晉太尉玩之𤣥孫清介正直厯官諸府參軍尚/書郎齊建元初遷太子洗馬累輔五王為長史)¶
　(以禮處人厯東海太守五/兵尚書終南兖州刺史)陸厥(父閑慧曉從子為揚/州别駕厥少有風槩)¶
　(善屬文齊永明中舉秀/才傷父被刑感慟而卒)陸澄(吳縣人祖劭臨海太守/澄少好學博覽或稱為)¶
<pb:KR2k0008_WYG_008-32a>¶
　(書厨無所不知南齊永明初為度支尚書/領國子博士後領國子祭酒卒謚曰靖)陸倕(吳縣/人少)¶
　(勤學善屬文南齊永明中為護軍將軍兼司徒與謝/眺等八人並以文學親侍累遷給事黄門侍郎又為)¶
　(中庶子中正/所著有文集)顧憲之(呉郡人凱之孫仕南齊為建康/令斷盜牛者人稱神明厯衡陽)¶
　(内史風化大行還為太尉從事加建威將軍憲之性/清直累臨州郡資無儋石及歸環堵蕭然所著詩文)¶
　(并衡陽記/數十篇)張瓌(吳縣人永子少有幹畧累遷桂陽内/史不拜後為通直散騎常侍驍騎將)¶
　(軍梁天監初以給事/中右光禄大夫致仕)陸襄(吳縣人仕梁為著作郎累/遷司空太清初拜度支尚)¶
　(書後以建義功追封餘干縣侯襄博學性/至孝父母没終身蔬食布衣不聴音樂)陸雲公(吳/縣)¶
　(人九嵗讀漢書即能記憶從祖倕與沛國劉顯質問/十事雲公對無所失顯嘆異之梁武帝召為儀曹侍)¶
<pb:KR2k0008_WYG_008-32b>¶
　(郎累遷中書黄/門兼掌著作)皇侃(吳郡人少好學明三禮孝經論/語仕梁為國子助教撰禮記講)¶
　(疏五千卷書成詔付秘閣召入壽光殿/說禮記義武帝善之加貟外散騎侍郎)陸杲(吳縣人/少好學)¶
　(工書畫梁天監初拜建威將軍尋遷黄門侍/郎後以金紫光禄大夫領揚州中正卒謚質)張充(吳/縣)¶
　(人少好遊逸後修改博學該通仕梁為太子舍人累/遷大司馬又拜散騎常侍國子祭酒充長於義理登)¶
　(堂講說皇太子以下王侯/多執經問難卒謚曰穆)張率(吳縣人性簡重寛雅/十二能屬文南齊時)¶
　(舉秀才累官太子洗馬梁天監初遷司徒嘗為待詔/賦武帝手勅曰相如工而不敏枚皋速而不工卿兼)¶
　(之矣遂遷秘書丞官至黄門侍/郎有文衡十五卷文集四十卷)顧協(和七世孫好學/能文沈約覽其)¶
　(策曰江左以来未有斯作厯官西陽郡丞參軍記室/梁天監中拜散騎侍郎協安貧守静卒無衾以斂謚)¶
<pb:KR2k0008_WYG_008-33a>¶
　(曰溫/子)孫瑒(吳縣人父脩道梁中散大夫瑒倜儻好謀/博涉經史侯景之亂王林表薦為宜都太)¶
　(守以功封富陽侯陳/受禪徴入為侍中)陸子隆(呉人仕陳為中兵參軍/屢立戰功都督張昭達)¶
　(與賊戰不利子隆来殺大破賊徒遷都督武官諸軍/事封朝陽縣伯鎮荆州糾集夷夏甚得民和立碑頌)¶
　(功卒謚曰威弟子才有幹畧厯官/信州刺史子之武官至𢎞農太守)張昭(陳吳郡人與/弟乾性俱孝)¶
　(父卒兄弟不衣綿帛不食鹽酢日食麥屑粥每一感/慟人一嘔血服終又喪母哀毁如之家貧未得大𦵏)¶
　(遂衣布蔬食十餘/年郡舉孝㢘不就)陸瓊(吳縣人幼聰慧博學善屬文/號為神童陳天嘉中以文學)¶
　(遷尚書殿中郎深為文帝所賞後為給事黄門侍郎/轉中庶子領大著作撰國史瓊素清儉俸禄皆散之)¶
　(宗族卒之日/家無餘財)陸繕(吳縣人幼有大志仕陳初為司馬/遷給事黄門侍郎文帝嗣位拜太)¶
<pb:KR2k0008_WYG_008-33b>¶
　(子中庶子領步兵校尉掌東宫管/記累遷左僕射卒贈侍中謚曰安)陸琰(吳縣人幼孤/好學有志節)¶
　(仕陳以法曹參軍直嘉徳殿學士世祖以其博學引/置左右嘗使製刀銘琰援筆即成大建初為武陵王)¶
　(功曹史兼東宫管記時弟瑜為晉安王/外兵參軍東宫學士時人比之二應)張種(吳縣人/初為法)¶
　(曹參軍仕陳厯大府卿轉左民尚書髙帝即位為都/官尚書遷中書令種仁恕㢘靜而識量宏博時人皆)¶
　(以為宰相之器卒謚曰元弟稜亦/沈靜有識度官至司徒左長史)陸通(吳縣人曽祖/載隨劉義真)¶
　(鎮長安遂没赫連氏父政事周文賜爵中都縣伯通/少敦敏有志節累以平㓂功進爵綏徳郡公後遷大)¶
　(司馬所得禄賜盡與親故嘗曰凡人患貧而不貴不/患貧而貴也弟逞謹宻蚤有名厯任三府所在著績)¶
　(亦進爵/為公)潘徽(吳郡人性聰敏善屬文能持論陳尚書/江總甚敬之及陳亡仕隋為州主簿秦)¶
<pb:KR2k0008_WYG_008-34a>¶
　(孝王俊召為學士遣撰集寧書名為韶纂晉王廣復/引為揚州博士令與諸儒撰江都集禮成徽為之序)¶
　唐陸徳明(蘇州吳人善名理受學於周𢎞正陳大建/中嘗入講承光殿唐髙祖時為國子博士)¶
　(後封吳縣男論撰甚多太宗閱其書/嘉其博辯以布帛三百段賜其家)張嗣宗(崑山人/唐髙祖)¶
　(鎮太原引為客授秦王經及太宗即位問君欲何官/因謝不敢帝曰朕從卿授經卿從朕求官何所疑乃)¶
　(頓首願得國子祭酒/遂授之永徽中致仕)朱子奢(蘇州呉人唐貞觀初髙/麗百濟同伐新羅假子)¶
　(奢持節諭旨平三國之憾子奢有儀觀夷人尊畏之/累遷𢎞文館學士帝欲見起居紀録臧否子奢曰陛)¶
　(下所舉無過事雖見無嫌然以/此開後世史官之禍可懼也)朱佐日(蘇州人仕為/御史工於詩)¶
　(武后嘗吟詩曰白日依山盡黄河入海流欲窮千里/目更上一層樓問是誰作李嶠對曰御史朱佐日詩)¶
<pb:KR2k0008_WYG_008-34b>¶
　(也/)陸餘慶(蘇州吳人祖珣仕陳為右將軍餘慶方雅/博學舉制策甲科唐武后時擢監察御史)¶
　(累官太子詹事中宗朝倖臣貴主斜封大行/餘慶獨能以道自將雖仕不赫赫訖無悔尤)陸南金¶
　(蘇州吳人貞觀初為太常奉禮郎開元初以匿盧崇/道按捕當重法弟趙璧自言匿崇道者我也御史怪)¶
　(之趙璧曰母未𦵏妹未歸兄能辦之我生無益不/如死御史驚上狀𤣥宗皆宥之官至太子洗馬)陸¶
　元方(餘慶從子舉明經及八科皆中累官監察御史/武后時擢秋官侍郎同平章事以忤㫖下除太)¶
　(子右庶子進文昌左丞元方性清慎臨終/取奏稿焚之曰吾隂徳在人後當有興者)陸象先(元/方)¶
　(子器識沈邃舉制科髙第景雲中同平章事恬靜寡/欲議論髙簡為時所推𤣥宗時出為蒲州刺史兼河)¶
　(東按察使嘗曰天下本無事庸人自擾之耳澄/其源何患不簡所至吏民懷之終太子少師)陸景¶
<pb:KR2k0008_WYG_008-35a>¶
　倩(元方子仕為扶溝丞河南按察使畢構覆州縣殿/最欲必得實有吏言狀曰某彊清某詐清惟景倩)¶
　(真清仕終/監察御史)陸景融(元方子美資質博學工筆札以䕃/補新鄭令有政績累遷工部尚書)¶
　(東京留守景融為象先後母弟象先被笞/景融諫不入則自楚母為損威人多其友)陸長源(餘/慶)¶
　(孫瞻於文學累遷都官郎中出為汝州刺史徙宣武/遇軍亂被害長源以清白自將去汝州送車二乗曰)¶
　(吾祖罷魏州有車一乗而圗/書半之吾愧不及前人云)陸希聲(景融四世孫善/屬文通春秋易)¶
　(老子論著甚多唐昭宗時為給/事中累官户部侍郎同平章事)張旭(蘇州吳人善草/書嗜酒每大醉)¶
　(呼呌狂走乃下筆或以頭濡墨而書既醒自視以為/神世號張顛嘗尉常熟有父老屢求判其狀張怒父)¶
　(老曰見公筆勢竒/妙欲家藏之耳)歸崇敬(蘇州吳人治禮家學天寳/中中博通墳典科對䇿第)¶
<pb:KR2k0008_WYG_008-35b>¶
　(一授左拾遺代宗召問得失崇敬極陳生民疲敝當/以儉化天下大厯初充弔祭冊立新羅使東夷傳其)¶
　(清徳累官翰林學士/以兵部尚書致仕)歸登(崇敬子事繼母篤孝舉孝/㢘又䇿賢良貞元初為右)¶
　(補闕起居舍人順宗即位超拜給事中憲宗問政所/先登勸順納諫爭内外傳以為讜言累官工部尚書)¶
　(封長洲/縣男)歸融(登子元和中進士事文宗為翰林學士/開成初拜御史中丞湖南觀察使盧周)¶
　(仁取羨餘錢億萬以進融劾奏周仁徇私希恩請重/責還所進代貧民租入累官兵部尚書封晉陵公)¶
　沈既濟(吳縣人經學該明楊炎雅善之薦其有史才/召拜拾遺史館修撰子傳師更二鎮十年無)¶
　(書賄入權/貴之門)于公異(蘇州吳人舉進士李晟表為掌書/記朱泚平露布云臣既肅清宫禁)¶
　(祗奉寢園鐘簴不移廟貌如故徳宗覽之/泣下曰誰為之辭或以公異對帝咨歎之)丁公著(蘇/州)¶
<pb:KR2k0008_WYG_008-36a>¶
　(吳人舉明經授校書郎父喪負土作塚詔旌其孝累/官工部侍郎湘西觀察使徙河南尹治以清靜聞四)¶
　(遷禮部尚書翰林侍講學士時湘東災/癘拜觀察使賜米七萬斛使賑饑民)顧少連(和之/逺孫)¶
　(舉進士補登封主簿邑有虎孽移文嶽神虎不為害/徳宗時為翰林學士厯吏部侍郎裴延齡方横少連)¶
　(挺笏將擊之㑹解而止轉京兆尹/政尚寛簡進吏部尚書卒謚曰敬)陸龜蒙(寓居淞江/甫里自號)¶
　(江湖散人天隨子甫里先生以髙士召不至與顔蕘/皮日休羅隱吳融為益友著吳興實録四十卷松陵)¶
　(集十卷笠澤/叢書三卷)宋李成(呉人五代末以詩酒遊公卿間/善摹冩山水酒酣落筆煙景萬)¶
　(狀世傳以為寳宋初衛融知陳州閬其名召之成挈/族而往以酣飲卒子覺舉九經累官水部員外郎孫)¶
　(宥以進士官至/樞宻直學士)許洞(呉興人父仲容太子洗馬洞性/疎雋幼習弓矢擊刺之伎及長)¶
<pb:KR2k0008_WYG_008-36b>¶
　(折節勵學咸平初進士為雄武軍推官後免/官歸尋召試中書改烏江縣簿有集一百卷)范仲淹¶
　(蘇州人刻苦讀書大通六經之㫖大中祥符間第進/士慨然有志於當世嘗曰士當先天下之憂而憂後)¶
　(天下之樂而樂仁宗時為右司諫極論時政厯數州/所至有惠政以龍圗學士知延州西賊大懼召拜樞)¶
　(宻副使進參知政事未竟所/施卒謚文正追封楚國公)范純佑(仲淹子受業胡/瑗英悟能文性)¶
　(孝事父不違左右仲淹出鎮關陜純佑與將卒錯處/鈎深擿隱得其才否由是仲淹任人無失而屢有功)¶
　(後以䕃為/將作主簿)范純仁(仲淹子從胡瑗孫復遊勤志肄業/父没始出仕知襄城縣遷侍御史)¶
　(知諫院言王安石變法妨民前後上言無所諱避安/石怒出知河中府厯轉諸州多有惠政哲宗時累官)¶
　(尚書僕射中書侍郎以博大開上意以忠篤革士風/卒謚文宣追封許國公有文集五十卷子正平有卓)¶
<pb:KR2k0008_WYG_008-37a>¶
　(行官開/封尉)范純禮(仲淹子以䕃為秘書正字元祐中累/遷給事中封駮皆國體之大者厯吏)¶
　(部侍郎徽宗立以龍圗閣學士知開封府務去苛政/一切以寛處之立朝沈毅剛正曽布憚之卒謚恭獻)¶
　范純粹(仲淹子元豐中為陜西轉運判官時五路出/師無功神宗欲再舉純粹言公私大困根本)¶
　(可憂遂止入為右司郎中哲宗立以龍圗學士出知/慶州後以元祐黨奪職知均州徽宗時累知永興軍)¶
　(以徽猷閣/待制致仕)范師道(父琪仲淹從兄天聖進士厯官知/明州有治狀召為殿中丞師道舉)¶
　(進士累官兵部員外郎兼侍御史夙厲風操有聞即/言官至龍圗學士有奏議文集數十卷子世京世亮)¶
　(皆舉進士世京/官至秘書丞)鄭戩(呉縣人舉進士以右正言知制/誥代范仲淹為陜西經畧安撫)¶
　(招討使料敵制勝出人意表趙元昊畏憚之累官/至吏部侍郎拜奉國軍節度使卒贈太尉謚文肅)錢¶
<pb:KR2k0008_WYG_008-37b>¶
　象先(蘇州人舉進士累官天章閣侍講詳定一路敕/成當進勲爵仁宗以其母老欲慰之獨賜紫章)¶
　(服進龍圗閣直學士象先長於經術侍邇英十餘年/有所顧問必依經以對反復諷諭帝禮遇甚渥後厯)¶
　(知許潁陳三州以/吏部侍郎致仕)葉清臣(長洲人天聖初進士仕為/兩浙轉運副使疏太湖盤)¶
　(龍匯滬瀆港入於海民賴其利累遷翰林學士三司/使知河陽為人爽邁數言天下事皆當時可施行者)¶
　(有集百/餘卷)葉夢得(吳縣人嗜學蚤成多識前言往行談/論亹亹不窮紹聖中進士累官翰林)¶
　(學士户部尚書數上疏極論時事/以崇信軍節度致仕卒贈少保)米芾(吳人號海嶽/外史為文竒)¶
　(險特妙於翰墨畫山水人物自名一家精於鑒裁遇/古器物書畫極力求取由浛光尉累官禮部員外郎)¶
　(知淮陽軍子友仁力學嗜古亦善書畫世/號小米仕至兵部侍郎敷文閣直學士)程師孟(吳/人)¶
<pb:KR2k0008_WYG_008-38a>¶
　(舉進士甲科知南康軍屢領劇鎮為政簡而嚴罪非/死者不以屬吏發隱擿伏如神得豪惡不逞跌宕者)¶
　(必痛懲艾之所部肅然/洪福廣越皆為立生祠)朱長文(吳縣人著書閱古吳/人化其賢名動京師)¶
　(元祐中起教授於鄉召為太學博士遷秘書省正/字嘗著琴史有文三百卷六縣皆為辯說號樂圃)李¶
　彌遜(呉縣人弱冠登第紹興初遷起居郎論事更切/後廷爭沮秦檜和議上疏乞歸田以徽猷閣直)¶
　(學士知端州改知漳州廢絀以没無怨懟/心所著有奏議外制議古及詩數十卷)李彌大(彌/遜)¶
　(弟崇寧初進士為校書郎累官刑部尚書多所建明/建炎初試户部尚書兼侍讀後知靜江府奏廣西邊)¶
　(防利害入為工部/尚書未幾罷去)朱良(吳郡人世儒科建炎中為海/鹽尉金兵入境良曰今日乃)¶
　(忠臣義士死國之時也集所部百餘人奮擊金兵數/人死衆為披靡然力不敵竟死事聞官其子思後守)¶
<pb:KR2k0008_WYG_008-38b>¶
　(漢/陽)王介(吳郡人紹興初進士授昭慶軍判官寧宗立/韓侂胄出入禁中介力攻其非坐是斥去後)¶
　(累官中書舍人㑹不雨乞冊免宰相史彌逺出知嘉/興府改慶元卒謚忠簡子埜嘉定進士累官禮部尚)¶
　(書奏陳剴切寳祐初拜端/明殿學士進簽樞宻院事)范成大(呉縣人紹興中進/士隆興中出使金)¶
　(國竭節盡忠累官參知政事後制置四川知明州帥/金陵以資政殿大學士奉祠成大素有文名尤工於)¶
　(詩所著有石湖集攬轡録/驂鸞録虞衡志吳船録)鄭起濳(吳縣人少孤篤志/力學舉進士累官)¶
　(中書起居舍人轉直學士權兵部尚書/時有誣其為史嵩之之黨者貶知贑州)黄由(長洲人/舉進士)¶
　(第一累官刑部尚書兼直學士院侍御史張巖奏其/植偽黨與遂奉祠嘉定間起為浙東安撫使仍官刑)¶
　(部尚書兼直學/士院卒贈少師)衞涇(自華亭徙崑山之石浦淳熙中/舉進士第一累官參知政事厯)¶
<pb:KR2k0008_WYG_008-39a>¶
　(事三朝出入内外憂國忘家始終一節與朱文公友/善文公卒移文新安取經書傳註刋傳卒贈太師謚)¶
　(文/節)李韶(彌遜曽孫父文饒為台州司理多隂徳嘉定/中韶與兄寧同舉進士累官起居舍人上封)¶
　(事數十言出知漳州累遷翰林學士後以端/明殿學士奉祠韶忠厚簡澹門無雜賓云)俞琰(呉/縣)¶
　(人隱居不仕以義理之學淑諸人精於易學/所著有大易㑹要周易集說隂符經解諸書)元干文¶
　傅(平江人祖宗顯仕宋累官承信郎文傅少嗜學十/嵗能屬文延祐初進士同知昌國州後知吳江州)¶
　(㢘平有聲治行為諸州最召為/集賢待制以禮部尚書致仕)王原傑(吳江人學遂/行潔至正間)¶
　(領薦值兵興不復仕教授於鄉所著有春秋讞議若/干卷文曰貞白英華集詩曰水雲清泉集皆嘗經進)¶
　錢良佑(蘇人為人闓敏凡宿儒皆折行輩加重安/貧守約鄉人後學者甚衆所著有詩文)本¶
<pb:KR2k0008_WYG_008-39b>¶
　朝髙啟(長洲人洪武初為編修與修元史累官户部/侍郎致仕啟雋邁警敏書無不讀尤邃於羣)¶
　(史文雅淡有思致詩雄健渾涵自成/一家所著有缶鳴鳧藻等集行於世)楊基(蘇州人讀/書日記數)¶
　(千言尤工於詩穠麗纎蔚為時所重與髙啟及吳興/徐賁潯陽張羽為詩友時稱髙楊張徐所著有眉菴)¶
　(集洪武初仕至山/東按察司僉事)申屠衡(長洲人幼學於鉄崖楊維/楨明春秋肆力古文自號)¶
　(樹屋傭洪武初嘗草/諭蜀書授翰林修撰)宋克(長洲人洪武初為鳳翔府/同知為人機警有口辯博)¶
　(學工詩文尤善真草/書後人多取法焉)張適(長洲人七嵗習詩經過目/成誦十三赴鄉試時稱竒)¶
　(童元季隱居不仕洪武初宋濂薦修元史/授水部郎中與髙啟楊基輩稱為十才子)鄭閎(嘉定/人精)¶
　(易學洪武初舉授禮部郎中以病吿歸而郡邑之學/易者多出其門永樂間嘗典湖廣福建文衡所著有)¶
<pb:KR2k0008_WYG_008-40a>¶
　(味易餘/吟集)劉政(長洲人以春秋魁鄉薦時方孝孺主文/衡批其卷有羣鳥中孤鳳當虚左以處)¶
　(子之語政平生忠義自許壬午/聞國事感慨不食而死  畿志)黄鉞(常熟人洪武末/舉進士任給事)¶
　(中以憂家居聞靖難兵至京具冠/服自投於琴川橋下而死  畿志)秦約(崇明人少嗜/學長益刻勵)¶
　(於書無不讀為詩文負豪氣洪武初舉文學試居首/擢禮部侍郎以母老吿歸後徴儒士講論治道有司)¶
　(以其名聞賜帛鏹入/覲陳三事皆有禆益)沈徳(長洲人聰敏博學尤工於/詩洪武間選入文華殿說)¶
　(書除江西左參議後轉/山東卒所著有東碉集)韓奕(其先安陽人宋韓琦十/一世孫南渡徙蘇奕濳)¶
　(心理學尤精醫道洪武初累薦不起所著有韓山人/集少師姚廣孝為序謂其沖澹幽婉無塵俗氣厠於)¶
　(晉宋/作者)盧熊(崑山人質純氣和博學好古洪武間舉秀/才除工部照磨以能書授中書舍人閱嵗)¶
<pb:KR2k0008_WYG_008-40b>¶
　(遷知兖州府治尚和平政多遺/愛所著有蘇州志清溪等集)曽日彰(吳江人洪武/間舉秀才為)¶
　(黄陂知縣乆之擢翰林院侍讀永樂初奉使交阯尋/從西平侯征進没於軍中子堅累官四川左布政使)¶
　梁時(長洲人警敏博學善為文尤工於詩洪武間由/明經舉為岷府紀善後改翰林典籍預修永樂)¶
　(大典所著詩文有/噫餘集藏於家)滕思勉(長洲人居鄉以賢士稱居/官有大臣節厯陞至户部)¶
　(尚書子枋刻苦/讀書亦以文名)王汝玉(長洲人自號青城山人幼聰/敏讀書日記數千言初授翰)¶
　(林五經博士轉左春坊賛善兼編修洪熙初贈太子/賓客謚文靖為詩文膾尖人口書工真行小楷弟汝)¶
　(嘉博綜羣籍為詩文典雅嚴宻洪武間為武/昌訓導預修永樂大典等書陞五經博士)姚廣孝¶
　(長洲人初從釋氏住慶壽寺資敏嗜學善詩文有謀/畧制行髙潔永樂初以靖難功授太子少師卒贈榮)¶
<pb:KR2k0008_WYG_008-41a>¶
　(國公謚恭靖所著有逃/虚子石城霞外等集)金問(呉縣人家貧力學善詩/文永樂中以楷書薦授)¶
　(司經局正字累官翰林/侍讀學士禮部右侍郎)陳祚(呉縣人永樂中進士授/河東市政使參議坐事)¶
　(落職洪熙初起為監察御史彈覈不避權勢陞福建/按察司僉事致仕祚篤學尚氣節累以直言遭貶斥)¶
　(而志不少剉所/著有小學辨惑)陳繼(吳縣人少孤事母至孝學究性/理之蘊淹貫經史洪熙初薦為)¶
　(國子監博士轉翰林五經博士預修兩/朝實録陞檢討致仕所著有怡菴集)吳訥(常熟人/初為太)¶
　(醫院醫士性敏好學才識卓異宣徳中用薦拜監察/御史累陞南京都察院右副都御史剛介有為憲度)¶
　(振舉後引年致仕益留心於性理/之學號思菴所著有小學集解)張洪(常熟人博學/能文永樂中)¶
　(舉明經授靖江王府教授尋陞翰林院修撰預修兩/朝實録所著有四書五經解義史記要語歸田藳)¶
<pb:KR2k0008_WYG_008-41b>¶
　陳鎰(吳縣人永樂中進士授監察御史累陞都察院/左都御史致仕卒為人宅心平恕不務苛刻凡)¶
　(三鎮陜西多有惠政/軍民愛戴祠之於家)張益(吳縣人永樂中進士授中/書舍人累陞翰林侍讀後)¶
　(正統己巳没於王事為人溫雅明敏博/學強記為詩文雄建有法見稱於時)李蕡(長洲人/永樂中)¶
　(進士授兵部主事精勤不怠累遷太僕寺少卿正/統間以平麓川功陞工部侍郎尋轉兵部卒於官)虞¶
　祥(崑山人永樂中由鄉舉授上虞教諭陞禮科給事/中遷通政司參議敷奏詳明官至兵部右侍郎卒)¶
　(於/官)王永和(崑山人好學能文器識宏雅永樂中領鄉/薦獲主師席生徒多所造就宣徳中績最)¶
　(陞兵科給事中凡事務存大體厯陞工部/右侍郎正統己巳沒於王事贈工部尚書)楊翥(吳縣/人自)¶
　(幼端厚凝重嘗師楊士竒受易學讀書至溫公以不/妄語為誠之始即知守此言為文章平實似其為人)¶
<pb:KR2k0008_WYG_008-42a>¶
　(洪熙初用薦為翰林檢討累官禮部尚書致/仕禄之終身卒年八十五有希顔集若干卷)劉鉉(長/洲)¶
　(人由京闈鄉解授中書舍人預修三朝實録累陞翰/林侍講學士國子祭酒轉詹事府少詹事卒於官為)¶
　(人學行淳篤其教人以不欺為本/善古文尤工於詩所著有假菴集)施槃(吳縣人家貧/力學穎悟過)¶
　(人從父遇居淮安登正統己未進/士第一擢翰林修撰甫半載而卒)韓雍(長洲人舉進/士授監察御)¶
　(史時年二十出巡於外聲名震赫𠞰除鄧茂七為陳/循疏舉進都御史征討兩廣劇冦馘斬不可勝數刻)¶
　(石勒功而還尋忤中貴人乃引病歸卒謚襄毅雍俊/偉有大節備文武才兩廣之功至今稱之  南畿志)¶
　葉盛(崑山人舉進士為兵科給事中論事不激不隨/遷山西右參政協賛獨石等處軍務興置屯田)¶
　(軍費給裕擢都御史巡撫兩廣請鹽商入米餉邊公/私利之改鎮宣府建修村堡得免冦掠厯吏部左侍)¶
<pb:KR2k0008_WYG_008-42b>¶
　(郎卒謚文莊所著有/水東日記  南畿志)孫瓊(長洲人舉進士授刑部主/事陞郎中時法司承望聞)¶
　(達風㫖多死非命惟瓊多所平反太監牛王假子犯/法囑瓊瓊不少貸竟以同官連坐謫戍遼左成化初)¶
　(復官月餘即乞休致年僅四十家居篤於禮度/所居朴陋人不能堪而處之裕如也  南畿志)徐恪¶
　(常熟人舉進士為工科給事中言事務存大體厯官/河南左布政使進副都御史巡撫河南改湖廣汴民)¶
　(號泣擁留為之罷市遷南京工部侍郎疾革/戒勿請恩朝廷聞之賜𦵏祭如制  南畿志)吳寛(長/洲)¶
　(人成化壬戌進士第一擢翰林修撰累官禮部侍郎/兼學士掌東閣事進尚書卒贈太子太保謚文定當)¶
　(成化𢎞治間以文章徳行負/天下之望者三十年  畿志)李傑(常熟人舉進士官/翰林厯遷禮部尚)¶
　(書忤瑾致仕瑾誅起用/遂不出而卒  畿志)陸釴(崑山人進士及第授翰/林編修與修英廟實録)¶
<pb:KR2k0008_WYG_008-43a>¶
　(遷修撰孝宗在東宫時啟/沃甚多進侍讀  畿志)王鏊(吳縣人幼穎異文有/竒思試鄉闈上禮部)¶
　(皆第一進士第三厯遷吏部侍郎兼翰林院學士孝/宗初春遊御苑經筵講無逸篇反復規諫遂罷正徳)¶
　(初進户部尚書武英殿大學士兼太子太傅/時劉瑾怙寵專制乃乞歸卒謚文恪  畿志)吳洪(吳/江)¶
　(人舉進士授刑部郎中擢廣東按察副使以政績累/遷工部左侍郎南京刑部尚書劉瑾傾害大臣鮮有)¶
　(免者遂致仕歸時散錢穀以周宗族鄉里杜門/絶跡有司問候亦不出卒贈太子少保  畿志)趙寛¶
　(吳江人少以文學名舉㑹試第一官刑部主事/至督學副使在浙三年所拔人才甚多  畿志)蔣欽¶
　(常熟人以進士拜監察御史劾馬永成八人之奸及/劉瑾用事繫獄鞫問挺言不囘竟死杖下贈光禄少)¶
　(卿䕃其子/  畿志)王倬(太倉人舉進士厯陞廣西右布政使/遷右副都御史節鎮薊州等處敵入)¶
<pb:KR2k0008_WYG_008-43b>¶
　(冦伏兵擊之斬首千餘級請庾未十四萬石帑銀八/萬兩賑貸邊人歡呼相聞改南京兵部右侍郎卒)¶
　(畿/志)姜昂(太倉人成化中進士拜監察御史劾李孜省/聲稱大著厯知河南寧波府俱有政績母老)¶
　(乞終養母終言者交/薦以疾卒  畿志)盧翊(常熟人舉進士厯四川按/察僉事復都江堰以障水)¶
　(嵗連大熟修要害城垣凡四十餘所賴以保障遷雲/南右參政平靖四熟等夷進廣西右布政使卒於官)¶
　(畿/志)毛澄(太倉人𢎞治癸丑進士第一人官翰林修撰/累官禮部尚書經緯使局有啟沃良史之名)¶
　(在廷論事折哈宻之傾陷侃侃増氣奉迎聖駕不宿/於家凡執所見皆本於忠平生無敢欺以病乞骸加)¶
　(太子太傅卒謚/文簡  畿志)唐天恩(常熟人舉鄉貢知葉縣劇賊/劉六劉七擁衆壓境天恩奮)¶
　(戰生擒百餘人戮之既而援兵不至城破被執一/門死者六七人後贈光禄少卿䕃其子  畿志)都¶
<pb:KR2k0008_WYG_008-44a>¶
　穆(吳人𢎞治己未進士任工部主事以太僕少卿致/仕家居絶迹公府平生不治産卒時棺歛不能具)¶
　(葬志/畿)龔𢎞(嘉定人成化間進士授嚴州府推官有治/才擢刑部主事進郎中無寃獄知兖州稱)¶
　(循吏入覲賜宴錫服厯都察院副都御史専治漕河/武廟南征江彬用事𢎞抗之隨上表乞休進工部尚)¶
　(書志/畿)盛應期(吳江人𢎞治癸丑授工部主事累官雲/南按察僉事進右副都御史總督兩廣)¶
　(軍務後進右都御史/歸卒於家  畿志)周廣(崑山人登進士拜御史以/言謫驛丞後厯進督學副)¶
　(使江西士習因之以變擢都御史仍巡撫江西大索/飛稅之害為權力者沮之遂罷歸未幾擢南京刑部)¶
　(侍郎卒於/官  畿志)¶
列女范姬(吳人孫竒妻歸一年而竒卒父母迎還其家/姬不肯行迎者迫之姬持刀割耳鼻曰父母)¶
<pb:KR2k0008_WYG_008-44b>¶
　(迎我不過以我年少色美欲/改適我今已殘矣聞者義之)吕榮(吳人許升妻升遇/賊被害榮手刃殺)¶
　(升者以/首祭升)何氏(吳人吳永年妻宋建炎四年春金兵道/三吳城中死者五十餘萬永年與其姊)¶
　(及其妻何奉母而逃卒為兵所得將縶其姊及何何/紿謂兵曰諸君何不武耶婦人東西惟命爾兵信之)¶
　(行次水濱謂其夫曰我不/負君遂投於河其姊繼之)茅氏(崇明人朱虎妻元大/徳間虎官都水監坐)¶
　(罪籍其家吏録送茅氏及二子赴京太醫提點師甲/乞歸家欲妻之茅氏誓死不從母子三人以裾連結)¶
　(晝夜號泣形貌銷毁師知不可奪釋之茅氏/託居永明尼寺憂憤不食卒後旌表其墓)張氏(崑/山)¶
　(太倉人年十七始贅周為夫夫之父為百夫長嘗與/其伍謀刺其帥事泄罪連其子及婦將斬之帥之子)¶
　(惜張姿容曰能從我即活張怒罵帥子拔刀磨其/頸曰汝不從斷汝首張又厲聲罵帥子憤而殺之)黄¶
<pb:KR2k0008_WYG_008-45a>¶
　氏(崇明人季富妻至正初海冦入境掠子女登舟者/二十餘人黄氏義不受辱即投海死時年二十七)¶
　孝節婦(崑山人水得之妻也年二十夫死誓不嫁或/勸之曰無子老將何依婦拒曰夫者天也天)¶
　(可二乎夫死無子命也欲自經其兄子覺之得不死/後同籍繫獄婦當連坐任事者脅之曰若適人可全)¶
　(婦曰吾不忍以危難棄禮義雖/死無悔有司以聞詔旌其門)俞氏(顧春妻春患病/將革與俞訣勉)¶
　(其守節俞號泣不止因以指抉雙目不得出乃以剪/先刺其左目又欲刺其右姑奪其剪諭曰汝欲養舅)¶
　(姑育二子留一目可也俞/乃止遂守節終焉  畿志)彭餘璋妻鄭氏(字宜君生/儒家歸再)¶
　(朞餘璋卒子方晬抱持號哭成斂/赴水死正統癸亥旌表  畿志)徐宣妻卓氏(宣卒/遺孤)¶
　(二逾年二孤夭既而舅姑皆没卓操守益堅嘗刲股/作糜以愈母疾後母即世執喪盡禮人稱節孝  畿)¶
<pb:KR2k0008_WYG_008-45b>¶
　(志/)葉氏(崑山葉文莊公盛之女字夏景澄合卺四月/而夫天即誓死以守先依於母母歿復歸於)¶
　(夏夏之舅即世為喪如禮比卒謂家曰只為名節/二字一生如執玉如捧盈虞元凱銘其墓  畿志)鄒¶
　氏(適葉芸成婚僅兩月芸卒鄒毁容誓死不出房限/不見男子姑曰如火盜疾病何鄒曰火至委軀灰)¶
　(燼盜至先自刎疾聴其死不得/令醫胗察年六十而卒  畿志)¶
仙釋梅福(漢壽春人仕為南昌尉成帝委任王鳳福上/書極諫棄妻子而去遊於㑹稽變姓名為吳)¶
　(門市卒今城中有呉市門即其/隱處宋元豐間封壽春真人)麻姑(漢桓帝時王方/平過吳門蔡經)¶
　(家令人與麻姑相聞有頃而至經舉家見之是好女/子手似鳥爪頂中有髻衣有文章而非錦繡坐定各)¶
　(進行厨香氣達於内外擗麟脯行酒麻姑云接待以/來東海三為桑田蓬莱水又淺矣方平笑曰聖人皆)¶
<pb:KR2k0008_WYG_008-46a>¶
　(言海中行復揚塵也經母妻見麻姑/以米擲地皆成真珠宴臯昇天而去)魏伯陽(呉人好/道不仕)¶
　(入山煉丹丹成上昇作/參同契五行相類等書)莎衣道人(淮陽人姓何避亂/渡江宋紹興末始)¶
　(来平江倐若狂者晝丐食於市夜止天慶觀衣弊以/莎緝之嘗遊妙巖寺臨池見影豁然大悟人無貴賤)¶
　(問以休咎無不竒中孝宗/召之不至賜號通神先生)周元初(姑蘇人精神溢目/不類塵中人事母)¶
　(孝尤好澤物初得法於李拱瑞能除邪妖禱雨竒應/洪武中屢被召命呼致雷雨數著神異時設神樂觀)¶
　(授正一仙官領觀事/别號鶴林有鶴林集)支遁(晉人續圗經云平江風俗/有支遁道生慧嚮之儔倡)¶
　(法於羣山/而人尚佛)遇賢(姓林氏宋建隆初来居長洲之明覺/禪院常以酒肉自縱酒家或遇其飲)¶
　(則售酒數倍於他日人稱為酒仙語人福禍多驗以/符治病必痊創佛舍用錢數百萬雖稱丐於人而人)¶
<pb:KR2k0008_WYG_008-46b>¶
　(不知所/自来)道濳(吳僧過臨平詩云風蒲獵獵弄輕柔欲/立蜻蜓不自由五月臨平山下路藕花)¶
　(無數滿汀洲蘇軾大稱賞之又有詩云隔林髣髴聞/機杼知有人家住翠微軾曰此吾師十四字師號也)¶
　三詩僧(夷堅志云呉中僧多能詩法貝絶句云鶴鳴/九皋秋夜永紙帳芙蓉卧燈影九州之外更)¶
　(九州誰解摩心發深省蘊常詠石菖蒲詩細水圍碁/石纎練手自移幾年離雁蕩萬里到天池法平登北)¶
　(固樓詩云不負南徐眼来看北固雲金焦兩山/小呉越一江分三僧者皆勝流有唐人風致)道元¶
　(宋蘇州僧也纉佛祖及近世名人禪/語為傳燈録三十卷以進刻板傳布)¶
　¶
　明一統志卷八¶
