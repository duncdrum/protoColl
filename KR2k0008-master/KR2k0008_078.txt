# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.714652
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七十八
<pb:KR2k0008_WYG_078-1a>¶
欽定四庫全書¶
　明一統志卷七十八¶
　　　　　　　　　　　　　　明　李賢等　撰¶
　　邵武府(東至延平府順昌縣界一百二十里西至江西建昌/府新城縣界一百四十里南至汀州府寧化縣界三)¶
　　　(百四十里北至江西廣信府鉛山縣界三百里自府治/至南京二千四百五十里至京師四千八百三十里)¶
　　　(糧六萬三/千石零)¶
建置沿革禹貢揚州之域天文牛女分野周為七閩地¶
　秦屬閩中郡漢為冶縣地東漢為東候官縣地屬㑹¶
<pb:KR2k0008_WYG_078-1b>¶
　稽郡三國吳扵此置昭武縣屬建安郡晉改縣曰邵¶
　武隋平陳縣後廢尋置屬撫州大業初屬臨川郡唐¶
　改屬建州宋以縣置邵武軍又領歸化建寜光澤三¶
　縣屬福建路元改軍為邵武路本朝洪武初改為邵¶
　武府領縣四¶
　邵武縣(附郭本漢東候官縣地吳置昭武縣晉改邵/武縣又改邵陽縣劉宋復為邵武縣隋屬撫)¶
　(州唐析置綏城縣貞觀初省綏城入邵武縣屬建州/五代晉時改昭武縣漢時復曰邵武宋元仍舊本朝)¶
　(因之編户/一百七里)光澤縣(在府城西八十里本邵武縣地宋/初為財演鎮太平興國中即鎮置)¶
<pb:KR2k0008_WYG_078-2a>¶
　(縣析光澤鸞鳳二鄉以𨽻之因名光澤/元仍舊本朝因之編户五十三里)泰寜縣(在府/城西)¶
　(南一百四十里本劉宋綏城縣地唐置歸化塲南唐/保大中改為鎮後陞為歸化縣宋元祐初始改泰寜)¶
　(縣屬邵武軍元仍舊本/朝因之編户五十二里)建寜縣(在府城西南二百二/十里本吳建安郡將)¶
　(樂縣地劉宋置綏城縣唐貞觀中省入邵武縣唐末/置義寜軍尋廢為永寜鎮又改永安塲南唐陞為建)¶
　(寜縣屬建州宋屬邵武軍元仍/舊本朝因之編户五十二里)¶
郡名昭武(吳/名)樵川(以郡有樵/溪故名)¶
形勝居四州之上㳺(郡/志)其土曠夷其勢蜿蜒(同上其土/曠夷其氣)¶
　(清淑其勢蜿蜒抱/負如在碧玉環中)甌閩之西户　前據重岡後帶鹿¶
<pb:KR2k0008_WYG_078-2b>¶
　水(俱宋胡寅/軍治記)¶
風俗獷直尚氣力農重榖(郡志人性獷直尚氣治生勤/儉力農重榖頗好儒所至村)¶
　(落皆聚徒教授/有古之遺意)儒雅樂善輕齎健往(同上喜以儒術/相髙是為儒雅)¶
　(里人獲薦登第則厚贐慶賀是為樂/善家有餘財則輕齎健往賈售他州)易動難安(建寜/沿革)¶
　(記建寜邑介汀邵間去郡城甚逺土俗剛/獷民易動而難安調馭有方則怡然聽命)¶
山川登髙山(在府城西一名熈春山有三峯舊謂之靈/泉三峯熈春臺在其北斯美堂在其南憇)¶
　(亭在其中各占一峯並嵳峩聳特下瞰城闉為郡人/嵗時逰觀之地宋葉儀鳳詩城南城北草如茵緑水)¶
　(青山眼界新更問樵溪何/處好滿城桃李萬家春)樵嵐山(在府城西/樵水所出)潮魚山¶
<pb:KR2k0008_WYG_078-3a>¶
　(在府城西/山有三峰)巾山(在府城北一十里狀若居士巾或曰/有人得金扵此宋饒方詩地將雲氣)¶
　(吐林巒至寳曽淘瓦礫間若把/圖經重校定此山移喚作金山)麻姑山(在府城北四/十里俗𫝊麻)¶
　(姑寓此/山修道)雞鳴山(在府城東二十里五代時盧絳叛入/閩居民未知避夜有雞鳴山頂人皆)¶
　(起而賊適至一方/免擾攘之害故名)龍湖山(在府城西五十里絶頂有/龍湖泉下有寳乗院唐僧)¶
　(普聞者/嘗居此)天馬山(在府城西周十/五里其形如馬)天池山(在府城東山/頂有池方廣)¶
　(數/畝)白鹿山(在府城東唐樊鍊師築壇鍊/丹於此後乗白鹿而去因名)雞籠山(在府/城東)¶
　(以形似名上有龔劉二大師/祠水旱禱之有飛蜂至則應)三臺山(在府城東下/有廣福寺)七¶
　臺山(在府城東南一百里連跨汀延邵三郡境上有/七臺曰台星文殊普賢㑹仙獅子雲臺月臺)¶
<pb:KR2k0008_WYG_078-3b>¶
　(有菴祀真濟劉大師菴前有百花洞乃劉蛻化處洞/畔有石穴常乾每嵗旱疾疫禱之有水汲之灑田則)¶
　(雨病者飲/之亦愈)南午山(在府城南山有三峰俱在/午位與郡治相對故名)福山(在/府)¶
　(城東南疊嶂相連元黄清老讀書其中建聽雨軒近/廢邑人周文通詩為愛名山好秋來幾度登白雲多)¶
　(古意明月/一書燈)烏君山(在光澤縣東秦漢間有徐仲扵此/山採藥遇仙妃偶多假烏皮為羽)¶
　(飛走上下故名徐徹詩杭川雄鎮烏君山山頭古蹟仙/人壇仙人騎龍去不返藥鑪丹竈留山間至今鬼神)¶
　(與守護洞口時時起雲霧玉清/行府尚依然縹緲仙蹤無覔處)雲巖山(在光澤縣南/其山蒼翠秀)¶
　(麗髙出/雲表)徐公山(在光澤縣西下有徐仲仙廟元江通/詩洞中烟鎻五雲樓洞口寒泉今古)¶
　(流見說秋髙風雨冷/徐郎騎鶴更來逰)鑪峰山(在泰寜縣治西圓峙/如香鑪為一邑勝槩)金¶
<pb:KR2k0008_WYG_078-4a>¶
　鐃山(在泰寜縣西山極髙大盤跨建寜泰寜寜化/三縣昔越王無諸逰獵遺金鐃扵此故名)旗¶
　山(在泰寜縣東/北如旌旗狀)雲盖山(在泰寜縣西南上有龍潭/又有瀑布泉垂三十餘丈)鳳¶
　棲山(在泰寜縣西南一名黄西崖石壁立中有線路/縈紆可登山麓之南有巨池池之南有平野昔)¶
　(人嘗避/地于此)鳳山(在建寜縣治西狀若飛鳳或𫝊有樵者/見五色禽翔集其上故名山有東嶽行)¶
　(祠迎釐觀極樂寺/逰人多吟賞其地)東山(在建寜縣治東一名何山其/顛有蘭若樓閣經蔵雄偉壯)¶
　(麗邑人嵗時/逰觀扵此)平山(在建寜縣東北怪石巉巖嵗當大/比邑士以其墮石之數為得人之)¶
　(占其顛平如掌/可坐百餘人)屏山(在建寜縣東山方而髙/狀若翠屏上有碁盤石)道人峰¶
　(在府城南負長溪靣樵水秀拔為羣山之冠其險處/名羅漢巖嵗旱禱雨有應昔有道人號龔勝者結菴)¶
<pb:KR2k0008_WYG_078-4b>¶
　(於此頗/有異跡)蓮花峰(在府城北峯巒疊秀其狀如蓮/上舊有梅軒及嗽玉挹爽亭)白雲¶
　峯(在光澤縣西南其峯特峙髙/入霄漢晨昏雲氣㝠濛故名)君子峰(在泰寜縣西/南山勢髙聳)¶
　(蒼翠/可愛)峩眉峰(在泰寜縣北周四/十里髙數十丈)楚陽嶂(在建寜縣東/其中有古器)¶
　(如缾盎罏銚然皆地氣融結而成/鄉人墾藝往往得之隨復消毁)飛猿嶺(在府城西/一百七十)¶
　(里其地/産紙衾)杉闗嶺(在光澤縣西為/福建江西界)雲際嶺(在光澤縣北/邑人往浙江)¶
　(者由/之)百丈嶺(在建寜縣北乃閩楚分界鳥道/懸絶昔越王無諸築臺之所)㑹仙巖¶
　(在光澤縣東巖口有穴名石斗内深而方清泉常滿/宋嘉定間有醉者䙝瀆其地火從斗中烈㷔四起崖)¶
　(上有桃實丹色熟/時即墜人莫能得)聖水巖(在泰寜縣西一十五里巖/中有三石乳下垂其大四)¶
<pb:KR2k0008_WYG_078-5a>¶
　(五/圍)甘露巖(在泰寜縣西南二十五里/外有石門天成景物竒絶)棲真巖(在泰寜/縣北相)¶
　(傳昔梅子真脩煉之所/中有朝斗石採藥澗)瑞豐巖(在泰寜縣西四十五/里與羅漢丹霞二巖)¶
　(鼎峙中有五百羅漢院方輿勝覽瑞豐巖/有院初闢時得龍骨以其牙刻觀音像)雙峰巖(在/泰)¶
　(寜縣西四十五里山頂有洞仙人/碁局存焉鄉人梯險登以求嗣)筆笏石(在泰寜縣/南七十里)¶
　(雙峙雲外逺視之/有卓筆植笏之象)朱石(在泰寜縣南突/兀髙聳而朱色)鼓石(在泰寜/縣西一)¶
　(十五里形/圓如鼓)樵溪(在府城内源出城西樵嵐山東流至/城内逶迤九曲出北門入紫雲溪宋)¶
　(蘇為樵川即景詩愛重八九月登臨/髙下樓樹紅雲白處寒瀬泊漁舟)麀溪(在府城西/北建安記)¶
　(邵武縣衆山西北來溪源出縣西烏嶺撫州南城界/謂之麀溪東流下與宻溪合東南至萬福亭入縣界)¶
<pb:KR2k0008_WYG_078-5b>¶
　紫雲溪(在府城北俗名大溪東流至延平界宋葉儀/鳳詩溪上千峰碧玉環瞰溪臺榭紫雲間鳥)¶
　(啼花落非人世似/在金鰲山上山)鶴冲溪(在府/城東)何潭(在泰寜縣治東/一名龍潭方輿)¶
　(勝覽灘江之水自何山下環繞縣治遂瀦為/潭其勢漸若斗角然又建寜縣亦有何潭)龍平潭¶
　(在建寜縣南舊傳有異物?焉宋/時其旁居民有享年百餘嵗者)騏驎洲(在泰寜縣/西南一十)¶
　(五里昔越王/戯馬于此)館前洲(在建寜縣東水心/狀若逰魚出水)靈泉(在登髙/山唐末)¶
　(僧大溈駐錫扵此/有泉湧出故名)龍湖泉(在龍/湖山)秀水池(在邵武縣學/内樵水紆曲)¶
　(自西南來/引以為池)九龍池(在府城中𤣥妙觀東北唐/貞觀初有九龍現于此)¶
土産鐵(邵武光/澤二縣)銅(邵武/出)銀(光澤泰寜建寜三縣/出宋時有塲今廢)茶(泰寜/出)¶
<pb:KR2k0008_WYG_078-6a>¶
公署邵武衛(在府城東南/洪武元年建)¶
學校邵武府學(在府治南宋天聖中建於西北隅熈寜/後遷於城外本朝洪武初改建今所)¶
　邵武縣學(在府治西北宋天聖中建/為軍學紹興中改為縣學)光澤縣學(在縣/治東)¶
　(南元至正中建本/朝洪武初重建)泰寜縣學(在縣治西宋慶元中/建元末燬尋復建)建¶
　寜縣學(在縣治南宋嘉祐中建本朝/正統十三年燬景泰初重建)¶
書院樵溪書院(舊在府城東門外宋景定中知軍錢謙/孫建以祀丞相李綱元時移置城内樵)¶
　(溪五曲之上/今為府學)雲巖書院(在雲巖山下宋果齋李方子/講學之所元天厯中縣尹况)¶
　(達建虞/集有記)雲谷書院(在建寜縣南宋待制俞豐讀書之/所後致政歸扁曰雲谷書院外有)¶
<pb:KR2k0008_WYG_078-6b>¶
　(怡雲來薰致爽/舒嘯浮香諸亭)崇仁書院(在光澤縣/北元時建)¶
宫室平翠樓(在府城北石鼓廟前唐文宗時銅川人/廖懋監邵武鎮卒𦵏扵此邑人為立廟)¶
　(仍建/樓)翠微閣(在福山元黄鎮成記福山為樵郡勝逰/之最山之僧為閣以延賔客扁曰翠微)¶
　(眀幽/勝也)斯美堂(在登髙山宋知軍方澤詩丹雘鮮鮮郡/郭西簷牙髙啄翠雲齊地形舊壓重城)¶
　(峻天勢初圍疊嶂低晚市浮烟生萬瓦曉忩寒/日度雙溪庭前便有青松路豈似桃源使客迷)育英¶
　堂(在府學宋淳佑中建/教授方澄孫為記)讀書堂(在泰寜縣西二十五/里宋丞相李綱讀書)¶
　(之所今縣西有/讀書樓猶存)㑹景亭(在登髙山最髙絶處宋僧宗/澈建前觀井邑萬瓦鱗次左)¶
　(瞰清流右臨碧/巘為一郡偉觀)憇亭(在邵武縣光孝寺之/右宋知軍李勉建)採芹亭(在/府)¶
<pb:KR2k0008_WYG_078-7a>¶
　(城外舊儒學前宋時建知軍方岳詩亭與樵嵐一様/新詩書不受世間塵清風眀月來無盡不在溪山只)¶
　(在/人)魁星亭(在建寜縣學門之/左宋令程夢桂建)越王臺(在府城西漢閩/越王無諸㳺獵)¶
　(之所故址猶存嘗有牧童扵土中得瓦有羅紋鴈翅/之狀叩之鏗然如金石聲宋黄希旦詩荒臺枕古丘)¶
　(伊昔越王逰輦路今何在凄凉草木/秋又建寜縣北百丈嶺亦有越王臺)熈春臺(在登髙/山頂宋)¶
　(知軍張師中建黄通詩萬家雞犬環四/面城池繞木落烟蒼蒼天低雲杳杳)釣魚臺(在熈/春臺)¶
　(下/)瑞榴軒(在邵武縣學内宋時有石榴士人觀其結/實之數以為登科之信熈寜間結二實頗)¶
　(大是嵗葉祖洽上官均名在一二祖洽詩已分/桂葉爭雲路不負榴花結露枝後人因以名軒)㑹文¶
　軒(在府學東/廡之後)¶
<pb:KR2k0008_WYG_078-7b>¶
闗梁樵溪橋(在府城北跨大溪上本朝洪/武初建長六十三丈有竒)泰定橋(在府/城東)¶
　(元泰定中建翼以石/欄里人危西仲作記)絃歌橋(在光澤縣治東元縣尹/况達建以橋與學宫相)¶
　(隣故/名)¶
寺觀西塔寺(在府城/西唐建)光孝寺(在府城西唐末建僧大溈/居此本朝洪武初重建)¶
　覺恵寺(在府城南唐伏虎大師愛其地/有山林泉石之勝建寺扵此)廣福寺(在二/臺山)¶
　(唐㑹昌/中建)大覺寺(在府城西北/宋紹興間建)寳嚴院(在府城内後/唐天成中建)寳¶
　盖巗院(在泰寜縣東殿堂廊廡並處巖下中有漱玉/泉宋黄履詩曲逕山隈入重扉木末平巖垂)¶
　(半空盖泉/滴四時聲)𤣥妙觀(在府城中本隋白鳩觀/唐名九龍觀元改今名)白鹿觀(在/白)¶
<pb:KR2k0008_WYG_078-8a>¶
　(鹿山南唐建亦以樊/鍊師乗白鹿得名)迎真觀(在邵武縣東/四十八里)¶
祠廟廣祐廟(在府城西五十里地名大乾隋末温陵太/守歐陽祐舟次大乾溺死後人立廟祀之)¶
　(極為神異水旱祈禱其應如響有謁夢録宋李綱嘗/謁廟夣神延接讓以主位綱固辭神曰他日更仗主)¶
　(盟及為相值神加封果與署名葉祖洽赴省試夢神/將犬肉一片置几上命食之又指殿下竹一束示之)¶
　(莫曉其義眀年作大魁方悟一片犬肉置几上乃狀/元二字前者廷對皆出賦題至是始問䇿竹一束者)¶
　(䇿字也如此者不可/勝紀今名恵應王廟)張文懿祠(在廣祐廟内宋時邑/人建以祀張士遜者)¶
　(文懿其/諡也)李忠定祠(舊在府城外儒學講堂之東宋教/授徐元徳建以祀丞相李綱本朝)¶
　(正統四年重建在今府學東朱熹舊祠記有云李公/之為人知有君父而不知有其身知天下之有安危)¶
<pb:KR2k0008_WYG_078-8b>¶
　(而不知其身之有禍福雖以讒間竄斥屢瀕九死而/其愛君憂國之志終有不可得而奪者是亦可謂一)¶
　(世之偉/人矣)¶
陵墓越王塜(在泰寜西五里髙踰十丈世/傳人觸之則有風雨之異)陳巖墓(在建/寜縣)¶
　(治西巖邑人唐末黄巢叛巖聚衆保鄉里/奏置義寜軍後陞福建觀察使卒𦵏于此)鄒應龍墓¶
　(在泰寜縣南/應龍宋狀元)¶
古蹟烏坂城(在府城東北建安記昔越王拒漢/築城六此其一也今遺趾猶存)髙平苑¶
　(在泰寜縣南昔越/王無諸校獵之所)樂野宫(在府城東三十五里建安/記越王無諸以七百里山)¶
　(澗之地畋獵縱樂故邑有樂野宫或云/泰寜縣治西有樂野宫其地今為民居)白䑕村(在府/城南)¶
<pb:KR2k0008_WYG_078-9a>¶
　(父老相傳此村昔嘗有/白蛇白鼠相鬭故名)丹臺仙境(在府城南門外世/傳隋盧真人唐樊)¶
　(真人宋支離子黄/希旦皆煉丹于此)王氏石銘(宋洪邁夷堅志邵武人/危氏者大觀二年𦵏其)¶
　(親于郡西塔院傍踰月雨過視墳側有痕掘之得銀/盃二銅水缶及鏡銘一又得埋銘石其文曰琅琊王)¶
　(氏女江南熈載妻丙申閏七月𦵏在石城/西諸器皆依古制度精巧非世工可及)¶
名宦宋陳從易(知邵武軍専務以徳/化民召修册府元龜)張士遜(知邵武縣/有恵政嘗)¶
　(即聽訟之所手植海棠因以名亭/後登台衮邑人封植以方甘棠)蘇為(知邵武軍政/尚清簡在郡)¶
　(有詩人所傳誦後袁轂作守讀其詩因為/詩云手掬樵溪塵可濯恨無雄筆繼蘇為)曹修睦(知/邵)¶
　(武軍有善政性尤亷/介杜衍薦為侍御史)袁轂(知邵武軍在任清介嘗有/詩云滄浪不須濯纓上本)¶
<pb:KR2k0008_WYG_078-9b>¶
　(無/塵)周居權(知泰寜縣俗有生子不舉者居權/為文戒勸扵是民多感而從之)徐夀(知/泰)¶
　(寜縣有恵愛監司下□塩之/令夀曰民不堪命矣力拒之)尹洙(知光澤縣士學務/程文洙勉勵之以)¶
　(古文為主扵是學/者大悟文體一變)羅拯(福建運使邵武之光澤不𣙜/酒以課賦稅號黄麴錢拯均)¶
　(之他三邑/人以為便)劉彛(邵武縣尉恤孤寡作陂池教種藝平/賦歛折豪猾振㳺惰凡所以恵民者)¶
　(無不/至)呉逵(知泰寜縣愛民如子縣素産茶舊敷茶引/錢額過重逵曰民不堪矣力為申請蠲其)¶
　(半邑人徳/之為立祠)章元振(知泰寜縣建炎初盗賊四起元振/據險立砦遷民帑庾于中與百姓)¶
　(堅守闔/境獲全)王遂(知邵武軍時冦擾甫定遂過江山浦城/道中遇邵武避地之人即遺金為歸資)¶
　(從者如市至郡撫摩創/痍翦平兇孽民恃以安)張毣(知邵武軍金人犯順遣/使約毣歸附毣怒斬其)¶
<pb:KR2k0008_WYG_078-10a>¶
　(使人皆/壯之)王洋(知邵武縣有袁氏夫死請縣投牒丐/他適洋視衰絰之下紅裳微露且無)¶
　(戚容命械繋之一掠而服果毒死/其夫徙問如初遂决之人服其眀)王邁(知邵武軍/時以亢旱)¶
　(求言邁驛奏七事而以徹/龍翔官立濟王後為先)王埜(知邵武軍盗起唐/石埜親勒兵討平)¶
　(之/)胡斌(紹定間以殿前司將官戍邵武江盜大至/斌奮身迎戰大呼曰我死救百姓兵盡矢)¶
　(竭卒遇害其尸僵立數日始仆事聞贈/武節大夫邑民即其戰地立廟祀之)元况達(光/澤)¶
　(縣尹興崇儒學善决訟嘗有兄弟爭田者達曰吾/視若貎非不恭友者授以伐木之詩親為諷詠解)¶
　(說於是兄弟皆感泣/求解知爭田為深恥)本朝周時中(洪武初知邵/武府時郡承)¶
　(元季民皆流離時中撫馴安輯使各遂/其生養之樂人愛慕之後陞吏部尚書)張文昱(洪/武)¶
<pb:KR2k0008_WYG_078-10b>¶
　(初知邵武府㢘介愛民善詩文尤精/扵畫號蒲塘散人後陞刑部侍郎)夏祥鳳(洪武/末知)¶
　(邵武縣嘗曰㢘為士之大節居官者不能守㢘大/節虧矣雖有政事何足尚哉及代去囊槖蕭然能)¶
　(踐其/言)李復觀(永樂初知邵武縣能以文學飾吏/事不假鞭朴而民服及去人思之)¶
　葉仲賢(永樂初知邵武府慈祥/勤慎後遷参政  郡志)方嵩(永樂初/以進士)¶
　(任邵武府學教授條約嚴眀頑鈍者畏威/改行得人為多時稱郡傳之最云  郡志)張淵(永樂/初知)¶
　(泰寜縣倜儻亷潔勤扵撫字邑自元季以來學官乆/廢淵銳作興多所成就民有訟扵庭者必從容開諭)¶
　(使之自悟/焉  郡志)劉仕傑(永樂初知建寜縣均賦/愛民無所阿附  郡志)劉仕𫝊(永/樂)¶
　(中知邵武府公勤亷慎興學勸/士多所造就政蹟亦多  郡志)周英(永樂間知泰寜/縣愛民訓士政)¶
<pb:KR2k0008_WYG_078-11a>¶
　(尚寛平去之日民遮/道不忍舎  郡志)傅礪(永樂中任邵武縣丞清謹/精勤有政蹟後陞知建寜)¶
　(縣亦以㢘能/著稱  郡志)劉進(建寜知縣興學勤農尚/亷耻不任刑罰  郡志)劉復(宣徳/初任)¶
　(邵武知府愽學能文/政尚簡靜  郡志)鄒良(宣徳中知邵武縣性耿介/不避權要有恵政及于民)¶
　(秩滿邑人留之/得復任  郡志)楊衡(正統間知邵武府剛果有為時/沙尤宼亂奄至城南衡勒兵討)¶
　(之賊退乃堅壁清野戒嚴/以待郡境晏然  郡志)聶用乂(正統中以監察御/史向知邵武府公)¶
　(正㢘介且有善/政在民  郡志)李春(正統間邵武府檢校沙尤冦突/至城南春率民兵出戰親冐矢)¶
　(石為士卒先連發輙中/賊懼遂却去  郡志)汪榮(正統間知建寜縣時沙/寇殘燬縣治民亦有從)¶
　(賊稱逆者榮多方慰/諭悉復其業  郡志)傅恭(正統中主建寜簿宅心温/厚勤扵職業沙寇犯境民)¶
<pb:KR2k0008_WYG_078-11b>¶
　(多被脅從丞吏皆遁去泰獨率民兵悉力保障反/覆以利害開諭其民民于是從令自解  省志)盛¶
　塤(正統間知光澤縣為政/得體吏民懐之  郡志)段永(以進士任光澤縣教/諭好古守禮條教嚴)¶
　(眀人雅敬/之  郡志)王弁(景泰中任邵武府學訓導性豪邁不/覊講授之暇竟日端坐翻檢經傳不)¶
　(少置或論及財利輙赧然無一言諸生/有所奉亦却去士大夫敬服之  郡志)同蠡(景泰中/知邵武)¶
　(縣㢘慎愛民鯁/直不阿  郡志)金瑄(景㤗間建寜知縣清心/寡慾政蹟著聞  郡志)丁暹(景/泰)¶
　(末建寜主簿老成多識剛果有為植/善抑强修廢舉墜茂著政跡  郡志)周仲斌(天順初/邵武府)¶
　(推官誠信感孚刑不輕/用郡民咸恱服  郡志)盛顒(成化初知邵武府㢘勤/敏達汲汲以革奸弊崇)¶
　(教化為務先是郡中諸惡少朋害善良顒擒其/尤者械之死由是軍民帖服盗賊屏息  郡志)洪瑛¶
<pb:KR2k0008_WYG_078-12a>¶
　(成化初通判邵武府以/亷謹耿介著稱  郡志)廖鐸(邵武府推官操守㢘/謹有幹濟才  郡志)馮¶
　孜(邵武知府慎徴輸平徭役民/投牒訴訟一訊而决  郡志)王拯(知邵武縣為政/一以公㢘愛民)¶
　(為主服食淡素不異布衣時論者/謂其可方古之清白吏云  郡志)劉元(成化間知邵/武府剛介不)¶
　(茍愛民之心表裏如一政蹟著聞/去郡日乆軍民益誦其徳  郡志)謝雍(成化間知建/寜縣㢘能有)¶
　(為吏民憚/服  郡志)劉俊(成化間以監察御史左遷光澤知縣/為政㢘眀剛果以戢奸植善為首務)¶
　(毁滛祠禁師巫凡境内菴院之私剏者悉撤其材/埴以葺學宫壇壝人稱其得為政之體云  郡志)王¶
　佐(成化間邵武府推官博學能文而恒推之以飾其/政事以故政蹟著甚屬邑泰寜嘗有盗發佐遣人)¶
　(招諭降其脅從者數/十人賊散去  郡志)潘洪(成化間知邵武府質朴淳/厚不事矯飾嘗發御史吕)¶
<pb:KR2k0008_WYG_078-12b>¶
　(烱之贓致其/罷去  郡志)奚銘(成化間知泰寜縣治尚/簡靜百姓安之  郡志)王義(成化/間任)¶
　(泰寜訓導邑故僻壤士鮮向學義每日夙興正衣冠/坐齋中隨諸材質髙下授之學講經至有要議必懇)¶
　(懇為之言欲其體諸身而見扵行不徒為科舉之學/而已也諸生乃幡然改觀至絃誦之聲聞于遐邇去)¶
　(任諸生白扵當道者為樹表扵/學宫之傍榜曰遺教  郡志)馬昇(成化間建寜知/縣綽有政聲民)¶
　(畏憚之/  郡志)張濟(邵武府學教授性簡嚴每以忠義㢘耻/激厲生徒嘗奏請以李忠定公入祀典)¶
　(郡/志)魏黙(𢎞治初知光澤縣剛眀幹濟請託/不行公家庶務多所修舉  郡志)丘世喬(𢎞/治)¶
　(中光澤知縣甫朞年能聲茂著吏畏民懐部使者以其/才堪治劇奏遷延平之沙縣百姓攀留之  郡志)¶
流寓范如圭(建陽人少從舅氏胡安國受春秋登進士/第累官至直秘閣嘗掇至和嘉祐間名臣)¶
<pb:KR2k0008_WYG_078-13a>¶
　(奏章合為一書以獻髙宗嘆其忠後出知泉州為南/外宗官浸潤譛罷僦舎邵武以居學者多從質疑有)¶
　(文集/十卷)¶
人物唐黄桓(邵武人居母䘮廬墓三年有芝産墓側貞/觀中旌表門閭同郡張巨錢亦居母䘮廬)¶
　(墓十三年永淳/初蠲其賦役)宋龔慎儀(邵武人仕南唐為禮部侍/郎宋開寳初入貢太祖命)¶
　(賫書往招廣南後為盧絳所害從子頴為侍御史嘗/憤其叔死絳來陛見頴遽前以笏擊之太祖驚問其)¶
　(故曰臣為叔父復讐因俯伏請罪且言/絳獸心不可畜扵是誅絳義穎而釋之)李巽(邵武人/累舉進)¶
　(士不第鄉人侮曰李秀才席㡌幾時離身及得第寄/詩曰當年踪跡困埃塵不意乗時亦化鱗為報鄉闗)¶
　(親戚道如今席㡌已離身與/王禹偁相善有送巽赴官序)上官凝(邵武人進士調/銅陵尉官滿有)¶
<pb:KR2k0008_WYG_078-13b>¶
　(老叟十數人送至境上餽藥數器行數里發之皆白/金追而反之曰奉法循理非私汝也詎以公義而受)¶
　(私恵/乎)髙照(邵武人舉進士任䖍州司理恭軍時郡有/盗驅脅良民捕者利賞誣以真盗將論死)¶
　(照察其枉出/繋者百餘人)吳處厚(邵武人舉進士累官知武陽軍/神宗初皇嗣不育處厚上言程)¶
　(嬰杵臼全趙氏孤最為忠義宜旌之詔封嬰成信侯/杵臼忠智侯立廟扵絳州祀之所著有青箱雜記)¶
　葉祖洽(邵武人熈寜三年廷試陳數千言貫穿古今/擢進士第一簽書奉國軍判官累遷給事中)¶
　(知濟洪等州加/徽猷閣直學士)黄通(邵武人嘉祐初進士韓琦范仲/淹薦其才除大理丞每浩歌長)¶
　(嘯衆目以為異人有元夕燈詩誰將萬斛金蓮子撒/向皇都一夜開通以詞語未壯自作云秦樓十二玉)¶
　(梯横紫府千門夜不扄疑是嫦娥弄/春色彩雲移下一天星其雄俊如此)黄履(邵武人嘉/祐中進士)¶
<pb:KR2k0008_WYG_078-14a>¶
　(累官至御史中丞後定郊議進尚書右丞以言鄒浩/犯顔納忠當徙善地坐罷知亳州徽宗初召復右丞)¶
　(加大/學士)上官均(邵武人熈寜三年進士第二除監察御/史裏行上䟽忤蔡確謫宰光澤杖妖巫)¶
　(立義社有政績元祐初復為御史論青苗以為有恵/民之名無恵民之實遇事敢言朝政得失多所論諫)¶
　(崇寜初與元祐黨/籍後復龍圖待制)黄伯思(履孫元符中進士為秘書/郎縱觀冊府蔵書至忘寢)¶
　(食自六經及子史百家無不精詣篆隸正行草飛/白皆至妙絶頗好道自號雲林子有文集五十卷)黄¶
　伸(邵武人嘉祐中進士邵武諸黄惟伸與兄僅弟侑/齊名時比河東三鳳官至太僕司農卿子滂沔沂)¶
　(俱為/顯官)吳點(邵武人與蔡京舊崇寜初京拜右僕射點/為太僕寺丞首求去京不樂以郡倅處之)¶
　(終/身)李綱(邵武人少有大志政和初舉進士仕徽欽髙三/朝官至宰相謚忠定綱負天下之望以一身)¶
<pb:KR2k0008_WYG_078-14b>¶
　(用捨為社稷生民安危雖用有不乆而其忠誠義氣/初不少貶嘗曰吾知盡事君之道不可則全進退之)¶
　(節祻患非所恤也所著有易傳内外篇/論語詳說文章歌詩奏議諸集百餘卷)盧奎(邵武人/政和初)¶
　(進士仕至江西運判嘗作毋我論為衆所推號為盧/毋我其學多得于楊龜山晚寓黔中著筆録十卷)¶
　謝如意(邵武人宣和中為南劍州司録時福兵叛害/其帥擁衆數千道出南劍如意白太守曉以)¶
　(禍福守即遣如意往諭之衆聽命乃/靣縳其兇渠二十餘人赴郡斬之)何兊(邵武人受/學馬伸伸)¶
　(沒兊嘗輯其事狀政和中第進士紹興中為辰州通/判覩郵報秦檜自陳其存趙之功兊取所輯事狀達)¶
　(尚書省檜大怒下幽獄削官竄真陽檜死復/其官子鎬從朱熹逰所著有臺溪集諸說)李郁(光/澤)¶
　(人少從楊時學時妻以女紹興初嘗被召入對便殿/既還家築室西山學者號曰西山先生其卒也朱熹)¶
<pb:KR2k0008_WYG_078-15a>¶
　(誌其/墓)施宜生(邵武人博聞强記政和中為潁州教授/後入金試日射熊三十六賦擢第一累)¶
　(官禮部侍郎翰/林侍講學士)黄中(邵武人幼受書一再輙成誦紹/興中廷試第二為國子司業後)¶
　(累宫至兵部尚書以龍圖閣學士致仕朱熹嘗裁書/以見有曰今日之來將再拜堂下惟公坐而受之俾)¶
　(進扵門弟子之列其為人敬慕/如此卒諡簡肅有奏議十卷)任希夷(其先眉州人/祖賢臣始家)¶
　(邵武少刻意問學登淳熈進士第累官端眀殿學士/簽書檢密院事兼權恭知政事卒諡宣獻希夷少從)¶
　(朱熹學篤信力行周程/大儒賜諡皆希夷所請)饒幹(邵武人淳熈初進士知/長沙從學朱熹夙興治)¶
　(事暇即聽講後知懐安軍卒有為之銘曰能磨琢而/器吾之玉乎則心皇皇如不足能烜赫而丹吾之轂)¶
　(乎則足蹜蹜如不欲故樂也不加若性而汚也不/懼其辱是謂善學朱氏者盖不惟其名而實之篤)李¶
<pb:KR2k0008_WYG_078-15b>¶
　方子(光澤人朱熹髙弟端謹純篤天質近道自號果/齋嘉定中進士第三累官國子録通判辰州所)¶
　(著有禹貢解傳道精語等書弟文子紹/熈中進士亦以道學倡門人宗仰之)李閎祖(光澤/人父)¶
　(吕號澹軒與朱熹為友三子從學閎祖篤志精思熹/留之家塾為編中庸或問輯畧登嘉定進士為臨桂)¶
　(簿仲弟相祖用心精切編書說三十餘卷季弟壯祖/舉進士為閩清尉真徳秀薦之稱其為人物典型)¶
　李東(綱族孫受學于朱熹登紹熙進士為廬陵簿秩/滿周必大餞以詩地跨江閩秀氣兼玉成界尺)¶
　(直方㢘西曹乆處習鑿/齒髙士惟知孫子嚴)危昭徳(邵武人寳祐初進士/歴官侍御史權工部)¶
　(侍郎兼同修國史致仕嘗為崇政殿說書以易春秋/大學衍義進講反覆規正甚多所著有春山文集子)¶
　(徹孫咸淳/初進士)鄒應龍(泰寜人慶元二年廷試第一累官/至資政殿學士簽書樞宻院事既)¶
<pb:KR2k0008_WYG_078-16a>¶
　(歸得逰憇之所理宗親書南谷/二字賜之卒贈少保諡文靖)杜杲(邵武人以父廕補/官江淮帥李珏羅)¶
　(致幕下提偏師援滁州後累有戰功官至吏部尚書/龍圖閣學士卒贈開府杲淹貫經史善草書為文麗)¶
　(宻清嚴晚嵗専意理學嘗言吾/兵間無悖謀無左畫得于四書)杜庶(杲子倜儻有大/志通典故善為)¶
　(文從父兵間習邉事立戰功補官籍田令兼制機督/幹後進直秘閣兼廬州安撫副使人歡迎如見慈父)¶
　(治績甚多後為/江西轉運副使)髙談(光澤人言動由禮鄉人敬之紹/定間旁郡盗起諸子請避曰四)¶
　(方皆盗區無可避者及盗入諸子又請談曰有廟/祐在將焉之盗至談出曰時和嵗豐何忍為此)¶
　(盜執之脅使從談/唾賊大罵遂遇害)元黄清老(邵武人天資頴悟/五嵗日記數千言)¶
　(泰定中舉進士累官翰林編修及為提舉作成/人才甚衆時重其學行詩有盛唐風存者數千)¶
<pb:KR2k0008_WYG_078-16b>¶
　(篇又著春秋經㫖/四書一貫數十卷)李學遜(綱九世孫博學洽聞/善天文尤邃扵易為)¶
　(文典雅人有得其片言隻字者寳而/蔵之所著有易精解中星儀象等圖)黄鎮成(邵/武)¶
　(人年弱冠厭棄榮利慨然以聖賢道學自力學者/號曰存齋先生至正間隐居不仕著述甚富以)¶
　(夀終集賢定/謚貞文處士)郭回(邵武人天性至孝家素貧/竭力養親母年九十八而)¶
　(卒回傭身得錢𦵏之毎日詣墓哭祭/如是者十四年守臣以聞詔旌表之)本朝諶¶
　賤生(邵武人洪武中以國子生為岳池縣典史㢘/介有守薦陞四川按察僉事列名彰善録)¶
　何道旻(泰寜人洪武中以國子生歴官監察御史彈/劾不避權倖陞江西副使坐事免後起僉事)¶
　(知永州府敡厯中外所至皆著能績/人畏而愛之去後恒見思慕  郡志)蕭永泰(建寜/人以)¶
<pb:KR2k0008_WYG_078-17a>¶
　(國子生授㢘州推官誠朴㢘謹嘗招降木頭洞賊四/千餘人後陞濟寜州同知剸繁治劇綽有餘能部使)¶
　(者皆器重之後/引年致仕郡志)吳琬(建寜人洪武末進士任户部主/事精扵吏治操履清謹尋陞貟)¶
　(外郎卒/  郡志)吳璽(邵武人領永樂戊子鄉薦擢武選主事/以才能稱累官户部侍郎經費出納莫)¶
　(不㑹計營度皆得其宜而于下之/弊蠧亦盡照察衆推服之  郡志)張誠(建寜人永樂/己丑進士除)¶
　(御史用法平恕遇事敢言廵歴交趾鎮守大臣及中/貴有不法者誠㢘而劾之悉寘之法為一時御史首)¶
　(稱繼廵浙江湖廣所至皆/有聲後致仕卒  郡志)朱祐(邵武人永樂間由國㢘/子生授職方主事以)¶
　(能著稱出判紹興府凡政有便於民者必力為之秩/滿士民請留涖任又七年以漢陽知府致仕歸囊篋)¶
　(蕭然/郡志)花潤生(邵武人以進士授古田知縣創公署興/學校為子弟置書親課其業歴陞浙江)¶
<pb:KR2k0008_WYG_078-17b>¶
　(僉事督視江浙學校規矩詳密/考較精嚴後引年致仕  郡志)曽真保(邵武人永樂/間進士除浮)¶
　(梁知縣清白持身恭慎為政嘗疏中貴人狀罪戮之/民獲安帖後致仕卒平生耿介剛直士大夫咸羡慕)¶
　(之志/郡)余隆(建寜人領永樂戊子鄉薦歴官選部員外/郎性恬退未嘗躡跡豪門大為搢紳軰稱)¶
　(許志/郡)黄原昌(建寜人永樂間登進士拜行人持重有/節槩宣徳改元頒正朔出使占城得使)¶
　(臣體贈以金帛竒物悉却之陞户部員外郎時奔競/之風熾原昌耻隨流俗浮沉遂請老以休致  郡志)¶
　黄昌(建寜人由國子生歴象州陸安州同知所至鋤/强伐暴興學勸農多有政績陞光禄署正歴官)¶
　(三十餘年未嘗/有過舉  郡志)陳泰(邵武人歴官監察御史彈劾無/所顧忌廵厯貴州總戎素桀驁)¶
　(聞風亦自歛束繼廵山西山東奏黜大臣之不職及/藩憲貪暴不法者若干人以右副都御史致仕大節)¶
<pb:KR2k0008_WYG_078-18a>¶
　(清操為時所推重/卒諭𦵏祭  郡志)黄孟舟(光澤人宣徳初應求賢舉/擢慈利知縣㢘能謹慎愛)¶
　(民如子民戴之如父母及卒/民為立祠肖像祀之  郡志)余靖(建寜人豁達有識/由國子生歴知武)¶
　(定州及鄭州撫字有方深得治體/剸繁治劇名聞昭著  郡志)鄒允隆(泰寜人正/統壬戌進)¶
　(士拜太常博士凡朝廷大典儀文擬議皆取正扵允/隆後改太僕丞以僉事督廣東學校端軌範嚴條約)¶
　(察勤惰公勸懲學政肅/然未幾以疾卒  郡志)徐溥(邵武人第正統戌辰進/士拜監察御史卒于官)¶
　(溥氣質剛方才華卓犖持/節按部風紀肅清  郡志)陳綬(建寜人歴官乳源知/縣戢强暴増户口辟)¶
　(田野興學校事無不舉而仁愛之/心尤篤秩滿致其事而歸  郡志)陳孟温(建寜人父/沒廬墓三)¶
　(年嘗有𤣥兎烏鴉集于墓所有/司為立孝子坊以旌之  郡志)陳順(建寜人正統戊/辰沙尤冦亂順)¶
<pb:KR2k0008_WYG_078-18b>¶
　(集民兵與戰大勝未幾寇益兵奄至順復出戰衆潰/順手殱十數人力竭遂遇害時邑人寗宗珮亦同死)¶
　(焉志/郡)謝&KR1420;(邵武人景泰初進士拜監察御史持憲嚴/明人不能奪累官廣東左恭政凡所至皆)¶
　(有聲稱/  郡志)寗堅(邵武人早失怙事母孝在庠序時嘗聞/母病馳歸即入母卧内侍起居奉湯藥)¶
　(夜則假寐其側衣不解帶如是者越數旬未嘗一入/房室母病愈乃止復領鄉薦任鳳陽府同知有恵澤)¶
　(在百姓/  郡志)余志(隆子登天順甲辰進士授刑部主事審/决重獄號稱平允坐誣出判廣州嘗請)¶
　(出絶户田以安集流民三萬口陞知/石阡府夷民安之後遂致仕  郡志)董英(建寜人領/鄉薦知興)¶
　(寜縣小心勤慎撫字有聲縣故供應皆出于/民英一切禁止民懐其徳立祠祀之  郡志)¶
列女龔氏二女(父慎儀開寳初守歙賊盧絳逼慎儀拒/罵遂舉家被害虜二女行至邵武王堂)¶
<pb:KR2k0008_WYG_078-19a>¶
　(香嚴寺絳恣飲以二女幼不設防二女遂縊于寺後/之小阜後人名其死所曰烈女臺去臺百餘歩有雙)¶
　(塜存/焉)吕氏(建陽人歸于邵武饒偉生子幹甫晬而寡/持守嚴潔後幹登進士第從朱文公學知)¶
　(懐安軍贈/吕宜人)葉氏二女(泰寜人紹定二年寇犯邑二女/與嫂義不辱扵賊乃相結衣裾)¶
　(皆投溪而死邑人/為立祠扁曰二潔)葉氏(泰寜祖洽孫女適邑人蕭玠/生二子曰舜咨曰舜申孀居)¶
　(紡績教子後二子俱宦且以㢘/潔稱皆其教也卒年一百嵗)黄氏(建寜人適同邑/進士王防防為)¶
　(泗州户曹卒黄營挈其柩以歸哀毁骨立服/闋所親議改適黄聞之憤鬰悲號不食死)黎氏(邵/武)¶
　(傅君用之母家居事姑甚謹定省必察其飢寒夜則/侍寢如是者餘四十年大厯初姑年九十有九黎病)¶
　(革姑問之黎曰老人善自養待三日後則為百嵗人/既而卒其姑戚然三日亦卒縣令為立眉夀坊以旌)¶
<pb:KR2k0008_WYG_078-19b>¶
　(之/)李氏(光澤上官成一之妻至正末賊起䧟光澤邑/民依烏君山之玉隆宫以居賊衆乗機入山)¶
　(剽掠李被執縛驅廹以前行經石崖其懸/石數百尺李力曵繩與賊俱投崖下而死)鄧奴娘(光/澤)¶
　(人適里人郭子成洪武丁夘成以人材舉卒于旅邸/時鄧年二十有二生二子俱在孩抱舅姑老家日貧)¶
　(乃力紡績營生以孝養或有異議者則泣以告/之謂他日何以見吾夫扵地下也竟以節終)丘氏¶
　(邵武陳文清妻永樂初隨文清從戎福州文清病卒/丘時年十七生子永宗甫四月遂函殖歸𦵏矢志不)¶
　(再適人有異議則泫然涕下以故不敢强後/永宗以國子生拜西藤令事聞詔旌其門)陳氏(名/正)¶
　(娘邵武副都御史泰之女適邑人吳成成病卒目不/瞑陳仰天自誓願終養其母成為瞑目去自是躬勤)¶
　(紡績孝養其姞鄉人資之相率/狀其事以上聞得旌表其門)鄧氏(名全泰寜人適/李祥正統間避)¶
<pb:KR2k0008_WYG_078-20a>¶
　(冦于獅子巖為賊所執欲犯之全紿曰吾從汝須就/崖穴隠僻處可也及崖間奮身即投下賊亦援而下)¶
　(俱死/焉)徐觀娘(邵武人適郡庠生某年方二十有六而/寡生二子長六嵗幼二嵗觀娘厲志自)¶
　(守終始/無玷)趙氏(名真娘泰寜人適陳顯生二子其一尚/在襁褓而夫沒夫死靡他勤紡績以養)¶
　(舅姑克盡孝道孀居六十餘年始/終一節成化初事聞詔旌表之)徐氏二婦(建寜人/一王氏)¶
　(徐存妻一江氏徐忠妻正統間同避寇于里之掃箒/寨聞賊至二婦相與誓死賊果至王抱幼女投崖江)¶
　(繼之俱死惟江子福昭縣崖樹間得不/死賊退收二屍歸𦵏之鄉人至今哀焉)江氏(名望娘/泰寜鄧)¶
　(勝達妻年二十六而寡僅生一女尚懐抱王父母奪/其志遂褫去鉛飾以死自誓勤女事以終其年成化)¶
　(四年狀其事于/上詔旌表之)應氏(建寜人名鳳姑歸于同里丘伯/春年甫二十而伯春卒應號天)¶
<pb:KR2k0008_WYG_078-20b>¶
　(願同死遂自投于池中適鄰婦援而出之氣息奄奄/忽憶起斷左手中指置夫懐中既𦵏旦夕號慟未幾)¶
　(得疾卒與夫合𦵏焉以/上列女俱邵武郡志)¶
仙釋馮觀國(邵武人逰方外遇異人得肉丹之法自稱/無町畦道人寓宜春二年言人吉凶盡驗)¶
　(或有誚其醉狂者觀國以詩謝之曰踏遍紅塵四百/州幾多風月是良儔朝來應笑酡顔叟道不相侔風)¶
　(馬牛紹興中端坐而逝郡守/李觀民為塑其像于治平觀)徐熈春(郡城人宋熈寜/初夢鐵冠道人)¶
　(儀容修偉既寤至城南五峰院後過所夢者自云姓/蔡住武夷遺以五華草食之甘美自此不復粒食惟)¶
　(飲清泉約以某日㑹武夷至期而往蔡巳先至/徐以水深不能渡止于金身院修煉尸解而去)黄希¶
　旦(長樂里人號支離子居九龍觀翛然有出塵之志/熙寜五年作五福宫成希旦以戒行清淨召至京)¶
<pb:KR2k0008_WYG_078-21a>¶
　(師後二年化形扵太一宫後復見扵蜀有詩寄友人/曰昔逰西太一今日返成都若問去來事雲蔵月影)¶
　(孤/)龍湖禪師(名普聞唐僖宗第三子往湖南石霜寺/恭禪及去付之曰汝逄乾即止逄陳則)¶
　(住來邵武問其山曰大乾問居者曰一道士姓陳師/悟遂結庵居焉一日師聚徒說法有老人在傍師問)¶
　(之對曰某此山之龍因病行雨不職見罰願師救之/師曰可易形來俄為小蛇師引入淨瓶覆以袈裟忽)¶
　(雲雨晦㝠雷電遶空而散蛇自瓶出復為老人謝曰非/藉師力則腥穢此地矣山中無水當以水報乃爪石)¶
　(成穴湧泉一泓後師/跨虎而去不知所終)¶
　　漳州府(東至泉州府同安縣界八十里西至汀州府長汀縣/界二百三十里南至廣東潮州府潮陽縣界三百五)¶
　　　(十五里北至延平府尤溪縣界三百里自府治至南/京三千五百二十五里至京師七千五百二十五里)¶
<pb:KR2k0008_WYG_078-21b>¶
　　　(糧一十一萬/六千石零)¶
建置沿革禹貢揚州之域天文牛女分野周為七閩地¶
　秦屬閩中郡漢為東冶縣地東漢為南部都尉地並¶
　屬㑹稽郡晉屬晉安郡梁屬南安郡隋屬閩州唐垂¶
　拱初始析福州西南境置漳州以南有漳水為名治¶
　漳浦縣開元初徙治李澳川天寳初改漳浦郡乾元初¶
　復為漳州又徙治龍溪五代晉時留從効改為南州¶
　宋復為漳州元陞為漳州路本朝改為漳州府領縣¶
<pb:KR2k0008_WYG_078-22a>¶
　十¶
　龍溪縣(附郭梁天監中始置縣𨽻南安郡隋屬泉州/唐屬武榮州後更武榮為泉州縣仍屬焉開)¶
　(元末始屬漳州乾元初州治徙此宋元/仍舊本朝因之編户一百四十八里)漳浦縣(在府/城南)¶
　(一百里本龍溪縣南界地唐垂拱間析置漳浦縣開/元初置漳州治此後分置懐恩縣未幾省懐恩入漳)¶
　(浦宋元仍舊本朝因/之編户五十三里)龍巖縣(在府城西四百里本晉/新羅縣苦草鎮唐初于)¶
　(此置新羅縣屬汀州天寳初改為龍巖縣大厯中/割𨽻漳州宋元仍舊本朝因之編户二十九里)南¶
　靖縣(在府城西四十里本龍溪漳浦龍巖三縣地元/至治間以其地僻逺難于控御遂割置南勝縣)¶
　(後改名南靖本朝因/之編户一十六里)長泰縣(在府城東三十七里本/泉州南安縣地南唐始)¶
<pb:KR2k0008_WYG_078-22b>¶
　(扵縣之武勝塲置長泰縣屬泉州宋改屬/漳州元仍舊本朝因之編户一十一里)漳平縣(在/府)¶
　(城西北三百二十里本龍巖縣地成化初以其地險/逺難治遂析置漳平縣地平衍統扵漳故名編户二)¶
　(十四/里)平和縣(在府城西南二百五里本南靖縣地正/徳間平象湖寇亂遂置縣扵河頭中營)¶
　(遵制名曰平和/編户一十二里)詔安縣(在府城南二百一十里本漳/浦縣南詔地宋為臨水驛本)¶
　(朝𢎞治間置守禦千户所嘉/靖初置為縣編户二十二里)海澄縣(在府城南二百/八十里隆慶初)¶
　(置為縣編/户一十里)寜洋縣(在府城西南三百里/新置為縣編户八里)¶
郡名漳浦(唐/名)清漳(以水名又/曰臨漳)¶
形勝閩嶺粤區(輿地/紀勝)東南際海(宋史/地志)境曠窮山外城摽¶
<pb:KR2k0008_WYG_078-23a>¶
　漲海邊(唐張/登詩)在閩會之極南(宋傅自得/道院記)一水清流列¶
　峰秀出(宋進士題名記漳極閩之南一水清/流列峰秀出擁成郡勢不在建劍下)地兼山¶
　海秀(宋郭祥/正詩)控引畨禺襟喉嶺表(郡/志)地偏海近(本朝/王禕)¶
　(詩漳水南邊郡閩州到此多/窮地偏冬少雪海近夜風)¶
風俗其民務本不事末作(宋𫝊有得/道院記)俗故窮陋(宋龍巖/縣學記)¶
　業農業漁(龍溪記業農者近郭之/民業漁者瀕海之民)樂善逺罪(宋郭祥/正記閩)¶
　(之八州漳最在南民有田以耕紡苧為/布弗廹扵衣食樂善逺罪非七州之比)悍强難治(宋/綦)¶
　(崇禮傳其俗/悍强號難治)敦尚質朴(郡志敦尚質朴務/業者多健訟者少)¶
<pb:KR2k0008_WYG_078-23b>¶
山川登髙山(在府城中山自西北來連亘三十餘里至/此一峰聳抜山頂舊有臨漳臺山半又有)¶
　(半漳臺唐宋名人俱有題詠本朝/洪武中建亭扵山頂名曰威鎮)九龍山(郡志山下/有九龍水)¶
　(山北又有金溪水宋陳堯佐/詩人生五馬貴山有九龍逰)筯山(在府城東上有白/雲覆之或隂晦則)¶
　(聞簫吹/之聲)圓山(在府城西八里秀麗而崇圓山頂有石/池相傳昔有人貨藥扵市自言姓康家)¶
　(在琵琶坂語竟不見今山麓有康仙祠宋僧寳禪詩/南望西山十里賖五雲深處問琵琶從來天子封侯)¶
　(廟元是神/仙煉藥家)岐山(在府城東一十五里山有南北二峰/五代時僧楚熈居此陳洪進月給其)¶
　(廩又有石禪床題詩石桃源口誦經壇一人泉?翁/岩石棋枰虚白巖千人洞宋郭永即其景為十詠)¶
　名第山(在府城東南一十六里舊名天城山唐時州/人有周匡物潘存寔讀書此山匡物登元和)¶
<pb:KR2k0008_WYG_078-24a>¶
　(進士第因號/為名第山)大武山(在漳浦縣東北蔡如松十辨云/去州二百八十里東隣大海有)¶
　(大武山世傳越王建徳嘗避兵于此按史記越王勾/踐至無彊七世未有名建徳者惟漢元鼎中南粤相)¶
　(吕嘉反立術陽侯建徳為王城/守番禺後人誤指為越王云)梁山(在漳浦縣南古/記云梁岳閩中)¶
　(之望也山有大峯十二唐吳偉眀詩梁山重囬首/翠峯三十六潘存寔詩盤根來楚蜀作鎮表甌閩)雲¶
　霄山(在漳浦縣西九十里/以其髙聳霄漢故名)將軍山(在漳浦縣西南九/十里接南靖縣界)¶
　(唐將軍陳元光征蠻築城于此土/人因以名山山有磨劍試劍石)九侯山(在漳浦縣/西南郡志)¶
　(謂九侯傳夏后之緒似指為夏之子孫而/蔡如松云九峰之神各主一山其指不同)天公山(在/龍)¶
　(巖縣西北山頂有瀑布飛㵼數十丈唐初有山賊/至為雷所擊因而就擒故名山隂晦時聞蕭鼔聲)龍¶
<pb:KR2k0008_WYG_078-24b>¶
　巖山(在龍巖縣東有小石山突起中有石巖穴容百/許人石壁上有紋狀若雙龍常有泉滴故名)¶
　歐寮山(在南靖縣北又有大㡌山南/北二峰峭抜周廻百餘里)三平山(在南靖/縣南清)¶
　(寜里唐僧義中嘗從大顛㳺後建/三平院住持此山山有十一竒)良岡山(在長泰縣/北石銘里)¶
　(山有泉遇旱禱雨即/應山麓有良岡寺)皷鳴山(在長泰縣東北舊志云/每風雨晦暝常聞皷聲)¶
　蔡崗嶺(在府境舊名揭鴻嶺唐慕容韋詩閩越曽為/塞將軍舊置營我歌胡感慨西北望神京)¶
　硯石嶺(在龍巖縣東峰巒秀麗氣脉/融和取其石作硯甚光潤)丹霞嶼(在府城/東南海)¶
　(中一名赤嶼晏殊類要云嶼有石朝色如丹晩色如/霞宋林宗臣詩笑憑詩句說丹霞城郭人民數萬家)¶
　(禮接紫陽風俗厚/學傳東魯道源賖)荆嶼(在府城東海中嶼/上多荆草故名)梁嶼(在府/城東)¶
<pb:KR2k0008_WYG_078-25a>¶
　(海中其洲上/有水豹水人)紫雲巖(在府城南廂外巖前諸峰甚竒/峯之顛常有紫雲覆之宋時僧)¶
　(雪山嘗創庵其上元/時郡人王宗禮為記)石獅巖(在府城南宋李彌遜詩/翠合峯巒萬葉稠雲擎)¶
　(佛屋出巖幽秋光不到庭/隂樹曉日光眀竹外樓)烏石巖(在龍溪縣南一十/三都宋淳熈間有)¶
　(僧陳聖者隠此元/鄉士郭奭為記)中峰巖(在漳浦縣南梁山/唐鍾紹京有詩)觀音巖¶
　(在龍溪縣宋/林廸有詩)瑞龜巖(在龍溪縣東二十七/都宋蔡希蘧有詩)屏風石(在/岐)¶
　(山有石壁立如/削名曰屏風)齊帝石(在梁山中峰舊名蓮花石相/傳為齊武帝所賞更今名晉)¶
　(亭在其西葛洪嘗居之唐張登/詩孤髙齊帝石瀟洒晉亭峰)海(龍溪漳浦二/縣濵大海)九龍¶
　江(在府城東北又名北溪源出汀州及延平沙縣界/梁大同間九龍㳺戯于江因名江水深碧歴世見)¶
<pb:KR2k0008_WYG_078-25b>¶
　(有寳珠輝瑩其中而不/可得宋時漁人網得之)栁營江(在府城東源出北溪/流至峽裏為栁營江)¶
　(蔡如松十辨云漳州東偏之險要也唐歐陽詹栁營暮/江通源驛詩囬峰叠嶂遶亭隅數點烟霞勝畫圖日)¶
　(華軒捲長箔太/清雲上對蓬壷)漳江(在漳浦縣南宋徐/俯王言徹皆有詩)東湖(在府城/東宋郭)¶
　(祥正/有詩)西湖(在府城西有泉極甘美可以辟瘴癘宋蔡/襄有詩古諺云圓山嘯西湖平此時出公)¶
　(卿宋張成大詩水繞漳城湖已平向來有記/出公卿白袍不倦三冬學錦綬行㸔駟馬榮)蜡湖(在/漳)¶
　(浦縣西一十里本名淡溪忽有一蜡魚/因改今名郡國志漳浦蜡湖隨潮盈縮)石塍溪(在漳/浦縣)¶
　(西二百五十七里源發江西閩廣之交杜佑通典獨/載此後人訛為石神溪其水惡凡徒渉者則足黑飲)¶
　(之則/病瘴)羅溪(在龍巖縣以/人姓得名)藿溪(在龍巖縣東北源自連/城縣下流入九龍江昔)¶
<pb:KR2k0008_WYG_078-26a>¶
　(人嘗聞溪邊有/藿香氣因名)李澳溪(在漳浦縣西源出梁山北灌/田千頃又有綏女等五溪亦)¶
　(有灌溉之利内温溪在縣西两泉/湧出東西相對一微煖一微熱)瀑布泉(在梁山宋/蔡希蘧詩)¶
　(㑹稽之南羅浮北中有大梁神仙宅/瀑流今古掛長虹㵼下銀河數千尺)恵民泉(在府城/北門外)¶
　(泉甚/清冽)天慶觀井(在府城中世傳漳南水土薄惡初至/者飲其水即病惟此井泉極其美可)¶
　(辟瘴癘故仕宦者將至此/先汲此泉數罌馳往迓之)天宫井(在府城西西湖天/宫院泉極甘美)¶
　三井(在龍巖縣西以泉味/髙下分上中下三井)思清井(在南靖縣學元時/所鑿其泉甘美)¶
　義泉井(在長泰縣治南舊環珠樓/西宋時鑿雖大旱不竭)滿月池(在府城開/元寺池上)¶
　(有松百餘株號松/闗宋蔡襄有詩)麗藻池(在府學前南通溪秋/冬不竭夏時絶蛙聲)西湖¶
<pb:KR2k0008_WYG_078-26b>¶
　池(在長㤗縣治西宋嘉熈中/縣令鄭師申開鑿亭其上)¶
土産銀(龍巖/縣出)鐵　鹽(俱龍溪/縣出)蕉黄　長枝竹(絲之可/以為器)銀¶
　魚(以上各/縣皆出)馬甲柱(宋王安石詩章舉馬/甲柱固以輕羊酪)通印子魚(宋/郭)¶
　(祥正詩仙魚通印勝/鶚炙以上漳浦縣出)鯋魚皮(瀕海各/縣出)¶
公署漳州衛(在府/治西)鎮海衛(在漳浦縣東海/濵俱洪武中建)守禦六鰲千¶
　户所(在漳浦/縣東)守禦銅山千户所(在漳浦/縣南)守禦𤣥鍾千¶
　户所(亦在漳浦縣南海濵以上三/所俱洪武中建𨽻鎮海衛)¶
學校漳州府學(在府治東宋慶厯間建為州學/本朝為府學洪武中重修)龍溪縣¶
<pb:KR2k0008_WYG_078-27a>¶
　學(在縣治南宋/嘉祐間建)漳浦縣學(在縣治東南/宋乾道中建)龍巖縣學(在/縣)¶
　(治西宋建朱熹有記以/上俱本朝洪武中重建)南靖縣學(在縣治東元至正/中建本朝洪武末)¶
　(重/建)長泰縣學(在縣治西南元至正中/建本朝洪武中重建)漳平縣學(在縣/治西)¶
　(成化七/年建)平和縣學(在縣治南門内/正徳十四年建)詔安縣學(在縣治/南嘉靖)¶
　(十年/建)海澄縣學(在縣治東南/隆慶間建)寜洋縣學(在縣治南/隆慶間建)鎮¶
　海衛學(在縣治東南/正統中建)¶
書院龍江書院(在登髙山舊為臨漳臺宋朱熹守漳時/將築室講學未果後守危稹創為書院)¶
　(以成文公之志元泰定間郡儒黄元淵亦/建龍江書院扵城外東北學士虞集作記)丹詔書院¶
<pb:KR2k0008_WYG_078-27b>¶
　(在漳浦縣南三都宋紹定間南詔塲/西尉周申建淳祐中郡守黄朴書額)薌江書院(在府/城東)¶
　(北二十里本朝洪武初知府/錢古訓建内塑朱文公像)鴻江書院(在漳浦縣東/十七都洪武)¶
　(中鄉人陳則彛建授/徒講學多所造就)泰亨書院(在長泰縣南登科山/洪武末教諭章恭建)¶
　(以教鄉士子院後建祠以祀朱文公/配以髙登陳淳邑人黄文史為記)狀元書院(在登/科山)¶
　(之西正徳六年副使楊/子器建塑狀元林震像)東瀛書院(在𤣥鍾所舊為佛/刹嘉靖五年恭政)¶
　(蔡潮改建塑朱文公像/于中以北溪勉齋配)¶
宫室風月樓(在府治宋開禧中通判留筠重修瑞鵲堂/因創樓于其上取平分風月之意為名)¶
　南樓(在府治南唐尹柔/宋郭祥正皆有詩)喜雨樓(在府城中舊土城上/宋郡守趙汝讜禱雨)¶
<pb:KR2k0008_WYG_078-28a>¶
　(獲應/因名)雙門樓(在府城南宋建本朝永樂中/重修南有亭題曰漳南壯觀)環珠樓(在/長)¶
　(泰縣治南興賢/坊元至正中建)齊雲閣(在府治西北宋蔡襄詩紫閣/清梯壓翠岑春情秋思共登)¶
　(臨雨嵐供眼横千掌/星漢垂簷直半尋)飛躍閣(在龍溪縣學舊名知化/宋元祐間改曰化龍淳)¶
　(祐中郡守黄/朴改曰飛躍)御書閣(在龍溪縣學泮池左宋/紹定間知縣𫝊天驥建)經史閣¶
　(在龍溪縣學泮池右宋/淳禧間知縣陳子植建)飛鳬閣(在龍溪縣治左宋紹/定間知縣蘇應衡因)¶
　(舊重/修)淨涼閣(在漳浦縣治西偏舊有池亭扁曰水閣/宋嘉定間縣令歐賡改曰淨涼後令趙)¶
　(師縉又改/曰風露香)梁山書堂(在梁山下唐潘存實讀書扵/此又名第山下有周潘書堂)瑞¶
　鵲堂(在府治内東偏宋熈寜間通判柯述賑活饑民/感二鵲棲其㕔事比去任鵲送之遂不復至故)¶
<pb:KR2k0008_WYG_078-28b>¶
　(名/)平易堂(在府治後圃宋郡守方來建/取平易近民之義并作詩)自隠堂(在名/第山)¶
　(唐周匡/物有詩)同樂堂(在府治舊名安靜宋慶元間郡守趙/伯逿建嘉定中郡守趙汝讜改今名)¶
　仰止堂(舊在府學東偏宋紹興末教授陳知柔繪六/一先生而下十餘公像而祀之并記其事)¶
　尊道堂(在府學宋紹興/中建以為講堂)君子亭(在府治後舊為復軒/宋守朱文公作後守)¶
　(趙汝讜建為亭名/曰君子并為詩)九區亭(在府治前宋守朱熹建後/守方來更新之又扵府治)¶
　(西子城作仰髙亭/以致景慕之意)白雲亭(在府城中開元/寺宋蔡祥有詩)交翠亭(在/府)¶
　(治東宋郡守方來作有詩來所/建者又有逺觀艮光清心三亭)澤露亭(在府城中宋/李亨伯守邕)¶
　(管遭母憂不許解官亨伯五上章哀請後許明年甘/露降其家庭栢上因名張啇英作詩賦其事)¶
<pb:KR2k0008_WYG_078-29a>¶
　月淵亭(在府城中舊淨衆院郭祥正詩仰攀明月輪/俯瞰滄海淵乾坤惜形勝此地何其偏靈溪)¶
　(九龍躍仙山一峰圓邂/逅攝邦守所樂多林泉)留珮亭(在龍溪縣東二十六/都宋通判鄭渙代去)¶
　(郡人攀留渙留珮以為别/後人即其地建亭扁今名)秋江亭(在龍溪縣元吕養/浩俯龍溪建亭以)¶
　(其所自號而顔之曰/秋江楊志行作記)得仙亭(在名第山宋蔡如松序/泉人歐陽詹與吾鄉周)¶
　(匡物潘存實两先生相踵而出/世有元和得仙之謡因以名亭)美報亭(在漳浦縣東/宋嘉定間縣)¶
　(令歐賡因鑿放生池搆是/亭乆廢本朝永樂中重建)熙春亭(在長泰縣學東元/至正中建又有正)¶
　(陽亭在/縣治南)仁智亭(在長泰縣治東依山瞰溪取仁者樂/山智者樂水之義宋嘉定中縣令王)¶
　(自强/建)臨漳臺(在登髙山之顛據溪山最勝處/唐張登宋郭祥正李則皆有詩)半漳臺¶
<pb:KR2k0008_WYG_078-29b>¶
　(在登髙山半宋郭祥正詩危簷/飛赤壓層丘見盡臨漳一半州)嘯臺(在圓山郭祥正/詩縹緲臨諸峰)¶
　(幔卷濃雲開秀特不/可掩擎天碧崔嵬)水雲舘(在府治東南隅舘後有/亭曰喜雨前臨浦水面)¶
　(對梁山滄州統其左圓山峙其右寔為一郡/勝槩宋郡守傅伯成張大任皆因舊重修)武安舘¶
　(在長泰縣治/東南宋建)髙眀軒(在府之普利寺周上人軒也郭/祥正詩周也釋漳南釋開軒瞰)¶
　(漳濵山光并水/色二物長清新)梅雪齋(在府城内本朝林弼/建以為讀書之所)¶
闗梁蒲葵闗(在龍溪縣西南二十三都漢時南越置此/闗唐嶺南節度使楊發詩南盡封郵見好)¶
　(山蒼蒼桂嶺類商顔誰憐後/夜思鄉處白草黄茅舊漢闗)虎渡橋(在府城東栁營/江昔有虎渡是)¶
　(江古諺云虎渡通人行漸漸出公卿土人因以/名橋宋嘉定間建上有亭本朝正統中重修)薛公¶
<pb:KR2k0008_WYG_078-30a>¶
　橋(在府城南廂宋嘉定間州/守薛楊祖建後人因名)五鳳橋(在漳浦縣南門/外宋淳祐間建)¶
　(本朝洪武/末重修)龍津橋(在龍巖縣治南舊名登龍宋開禧/間建上有亭本朝永樂初重修)¶
　永濟橋(在南靖縣治南元/至正間建上有亭)¶
寺觀開元淨慧萬嵗寺(在府治北唐建宋張澂詩鑄金/像出開元末檢玉書蔵景祐間)¶
　淨衆寺(在府治西北梁建宋郭祥正/詩南州三百寺此寺最輝煥)興教寺(在漳浦/縣治西)¶
　(北/)報恩寺(在龍巖/縣治東)正峰寺(在南靖縣治東南俱宋/建本朝洪武中重修)良¶
　岡寺(在長泰縣北唐建/本朝永樂中重修)𤣥妙觀(在龍溪縣治西唐建/名開元觀元改今額)¶
　(本朝洪武/中重修)崇真觀(在漳浦縣西宋/建葉適有詩)¶
<pb:KR2k0008_WYG_078-30b>¶
祠廟威恵廟(在漳浦縣南祀唐將陳/元光又各縣皆有廟)威濟廟(在府城北/昔汀州陳)¶
　(氏兄弟四人曰大忠大節大勇大智敵寇/有功沒著靈異鄉人祀之宋宣和中賜額)蜡湖廟(在/漳)¶
　(浦縣西/一十里)五賢祠(在府學前舊為三賢堂祀常衮歐陽/詹周匡物後又益以蔡襄髙登為五)¶
　(賢/)周先生祠(在名第山宋張澂詩漳南周匡物競/秀元和年作句詫親友進為鄉黨先)四¶
　先生祠(在府學講堂東宋守朱熹建以祀濓溪明道/伊川三先生後守趙汝讜併塑文公像為四)¶
　(先生仍/自為記)表忠祠(在龍巖縣西西湖祀宋左翼軍統領/崔亮亮熈州人從髙宗渡江領兵戍)¶
　(漳州以討寇戰/歿紹興中賜額)章使君祠(在府學文㑹堂東使君名/大任婺州人仕宋以司農)¶
　(丞知漳州有恵澤扵/民民立生祠祀之)雙節廟(在府城東門外元萬户/府知事闞文興及其妻)¶
<pb:KR2k0008_WYG_078-31a>¶
　(王氏死扵寇難追封文興英烈侯王氏貞/烈夫人有司為立廟號雙節揭傒斯作記)表忠廟(在/府)¶
　(城東門外元漳州路達嚕噶齊徳/哷黙色死莭本朝成化五年建)¶
陵墓長孫冲墓(在漳浦縣東壠塘冲唐長孫無忌子/仕為秘書監流嶺南及卒卜𦵏于此)陳¶
　政墓(在南靖縣南新安里唐諸衛將軍陳政領兵戍/閩卒𦵏于此政光州人元光父也俗名將軍墓)義¶
　塚(有三在府城西南及北門外宋知州危稹以州俗/親死不𦵏多棲寄僧刹乃為義塚約期責之𦵏其)¶
　(無主名者有主名而力弗給者官為𦵏之/凡二千三百有竒稹自為記刻石以識)陳淳墓(在/龍)¶
　(巖縣北二十三都淳朱熹髙弟龍圖陳/密題曰北溪陳先生之墓并為誌銘)顔師魯墓(在/龍)¶
　(巖縣南二十一都縣東二十七都又有其/孫顔頥仲墓師魯頥仲俱宋吏部尚書)髙登墓(在/漳)¶
<pb:KR2k0008_WYG_078-31b>¶
　(浦縣東門外登宋人學者稱為/東溪先生朱熹嘗為作祠堂記)德哷黙色墓(在龍溪/縣東門)¶
　(外表忠祠後本/朝王禕撰墓表)陳真晟墓(在龍溪縣二十八都趙/塘山提學周孟中立石)謝¶
　璉墓(在龍溪縣二十七都三/峯亭左景泰間賜𦵏)潘榮墓(在龍溪縣南廂/外尚書嶺𢎞治)¶
　(間賜/𦵏)魏富墓(在龍溪縣鶴鳴舖/左正徳間賜𦵏)¶
古蹟故漳州城(唐垂拱初置州于漳浦縣南八十里開/元初移治李澳川即今漳浦縣雲霄驛)¶
　(也/)南詔城(在漳浦縣南三都舊為南詔塲元至正中/右丞羅良命屯官陳君用砌石為城以防)¶
　(不虞後為/南詔驛)赤湖城(在漳浦縣東元季李志甫作亂巨/族曽仁禮率衆為城故址尚存)¶
　廢懐恩縣(在漳浦縣西南二百里唐垂拱間/置屬漳州開元末廢為鎮入漳浦)緑蘿菴¶
<pb:KR2k0008_WYG_078-32a>¶
　(在西湖白蓮院/宋郭正祥有詩)木綿菴(在府城南宋賈似道自建寜/移謫循州卒扵此先有人贈)¶
　(以詩曰循州不似台州/好何不當初早入山)¶
名宦唐陳元光(以鷹揚衛將軍隨父政戍閩父死代為/將永隆初擊降潮州盗請創置漳州就)¶
　(命元光鎮撫乆之以討/賊戰歿因廟食于漳)韓泰(漳州刺史悉心為治官/吏懲懼百姓安寜韓愈)¶
　(刺袁州嘗/舉以自代)宋蔡如松(知漳州種道傍松郭正祥詩道/傍松大義渡至漳城東問誰植)¶
　(之我蔡公嵗乆廣䕃如/雲濃甘棠蔽芾端可同)柯述(熈寜中通判漳州以救/飢得民有雙鵲棲其㕔)¶
　(事迨去鵲亦送/之漳人異焉)蔡襄(漳州判官處之以/靜公餘吟詠最多)彭汝礪(漳州/軍事)¶
　(推官有能名王安石見其/所著詩義薦補國子直講)綦崇禮(建炎中知漳州屬/寇起建州聲撼隣)¶
<pb:KR2k0008_WYG_078-32b>¶
　(境人心動揺崇禮牧民御衆一如/常日訖盗息環城内外安堵如故)胡銓(紹興中知漳/州初銓為兵)¶
　(部侍郎時宰相湯思退與張浚和戰異論浚罷政未/幾金人犯淮銓上章言臣不忍見金兵之入門由是)¶
　(遣銓措置海道/尋改知泉州)李彌遜(紹興中知漳州以興學校為/事始復慶厯舊規郡人以其)¶
　(有功扵學立崇/學祠以祀之)廖剛(紹興中知漳州州人素尚侈靡/婚𦵏皆踰制剛首立條約親為)¶
　(文諭之又應詔言事乞/早正建國儲君之號)劉才邵(紹興中知漳州即城/東開渠十有四為牐)¶
　(與斗門以瀦匯決溉/田數千畝民甚徳之)王大賔(紹興中提點福建刑獄/臨漳蔡岡嶺藂薄蓛翳)¶
　(山石犖确盗乗間剽刼大寳以囊金/募民抉藪甃道十餘里行者便之)朱熹(淳熈中知/漳州奏除)¶
　(屬縣無名之賦七百萬減經制錢四百萬以習俗未/知禮采古䘮𦵏嫁娶之儀揭以示民命父老解說以)¶
<pb:KR2k0008_WYG_078-33a>¶
　(教子弟士俗崇信釋氏男女聚僧廬為傳/經㑹及女不嫁者為庵舎以居熹悉禁之)傅伯成(慶/元)¶
　(中知漳州以律己愛民為本推朱熹遺意而推行之/創恵民局濟民病以革機鬼之俗由郡南門至漳浦)¶
　(為橋三十五治/道千二百丈)危稹(嘉定中知漳州立義塚廢淫祠/建龍江書院横經自講人用歆)¶
　(動邑令有賄/聞者劾去之)李韶(嘉熈初知漳州損己奉置學田創/虎渡百橋治以亷平稱民號為李)¶
　(生/佛)趙汝讜(嘉定中知漳州修學校廣生徒/造南石橋奏蠲經總制無名錢)莊夏(知漳/州始)¶
　(建通濟橋奏罷髙荒表寄/産錢納苗米聽民自槩量)章大任(淳祐中知漳州興/利除害知無不為)¶
　(而尤崇重學校奬勵/諸生郡人為立生祠)元烏呼訥(至元中為監郡築城/以備不虞保民以安)¶
　(其業至今/郡民感之)闞文興(漳州萬户府知事至元間陳弔眼/寇漳州文興戰死妻王氏被掠義)¶
<pb:KR2k0008_WYG_078-33b>¶
　(不受辱紿曰𦵏吾夫即汝從賊為積/薪焚屍王氏赴火死事聞褒贈立廟)張泉逸(延祐中/為漳州)¶
　(路總管寛以恤民嚴以馭吏親學/校為己任事簡民安翕然向化)金璵(後至元初為/漳州路總管)¶
　(淳厚亷謹吏不/敢欺百廢具舉)唐大年(以行省知事攝龍溪尹事寛/以恵下毅以任重吏不敢欺)¶
　(以私民不/違其令)鄧朝陽(龍溪縣尹以興利除弊為務又擇/學行之士使為鄉師以教民革其)¶
　(獷悍之習/甚得民心)扈海(至正中南靖縣尹撫字勤勞興學校/均賦役政清訟簡時畬寇扇亂海屹)¶
　(不為動既而賊夜入海罵曰尹承上命以父母汝者/汝欲殺父母耶賊皆駭散其後盗息民安民立去)¶
　(思/碑)徳哷黙色(元末為漳州路達嚕噶齊居三年民甚/安之本朝兵取福建福州興化泉州皆)¶
　(納欵德哷黙色仰天嘆曰吾荷㤙厚有死而已及聞/招諭使至乃從容具公服北面再拜遂引斧斫其印)¶
<pb:KR2k0008_WYG_078-34a>¶
　(文又大書手版曰大元臣/子端坐取佩刀自刺死)本朝王禕(洪武初為/漳州府通)¶
　(判有文學政事/嘗作風俗十詠)趙榮祖(龍巖知縣首以安民為/務百廢具舉弊無不革)¶
　(利無/不興)潘琳(洪武中漳州知府歴數十載治/政卓然為當時列郡守之首稱)王仲¶
　謙(漳州知府為政有方而㢘謹自持又奬勵/學者清簡詞訟而屬邑之民多䝉其恵)錢¶
　古訓(漳州知府以文章飾吏事表著/忠孝激勵風俗當時甚有聲稱)楊通(南靖知/縣均平)¶
　(賦役興起學校毁淫祠為/公廨既去民有餘思焉)劉深(洪武末為南靖縣典/史練達有為堅扵持)¶
　(守撫字有方民感其澤教諭/植士謙上其績陞知宜興縣)劉孟雍(洪武末龍溪知/縣革諸弊政民)¶
　(懐吏畏秩滿陛知祈州龍/溪民奏乞還任朝廷從之)陳思賢(洪武末漳州府學/教授以恩信禮義)¶
<pb:KR2k0008_WYG_078-34b>¶
　(帥諸生隨材教育/多所成就  郡志)趙鎔(永樂間知長泰縣剛毅有為/事無停滯法令嚴眀吏民畏)¶
　(服逃逋之家悉復其業/至今士民懐之  郡志)劉奎(宣徳初長泰知縣為民/興利除害凡境内陂塘)¶
　(溝洫衝决壅塞者皆募工䟽濬又嘗計均粮/役地方頼之秩滿百姓懇留得復任  郡志)甘瑛(正/統)¶
　(初知漳州府時征永横溢例扵有司暴取無厭瑛奏/革之海門山居民往往涉海為盗乃盡遷扵内地興)¶
　(學校闢府治修栁營江橋皆有/足稱者今祀名宦祠  郡志)陳士名(南靖知縣時/寇亂之後士)¶
　(名多方撫輯不三年官有廨民有家學舎有絃誦而/縣治始復厥初秩滿民攀留不遂為立碑大書曰陳)¶
　(公愛民父/母  郡志)顧斌(漳州衞指揮僉事正統末沙尤寇亂/其黨數萬圍漳城斌募敢死士親督)¶
　(與戰大敗之斬首及溺死者甚衆餘悉奔潰城頼以/完事聞陞福建都指揮僉事及卒殆無以為殮  郡)¶
<pb:KR2k0008_WYG_078-35a>¶
　(志/)謝騫(景泰初以監察御史出知漳州府鋤奸惡植/良善政尚嚴眀令出不二一時盗息民安)¶
　(郡/志)林瑛(景泰中知漳浦縣時當兵燹之後民無由活/□梗自恣瑛至問民疾苦而休息之有犯者)¶
　(輙按之不少貸邑用以治後卒于/官嬴餘不足扵道里之費  郡志)李昊(天順初知龍/巖縣居官以)¶
　(愛民為本男女有過期者助其婚嫁逋稅不能完者/助其輸納生徒之賢者加禮優遇而造就之以績考)¶
　(最詔旌異之既復任卒于官/民號泣如䘮考妣  郡志)劉璧(成化初漳浦知縣/䟽通眀敏剖决如)¶
　(流旁邑持不平者來質各得其理百廢具舉/政通人和陞去民為立石以識遺愛  郡志)韋濟(成/化)¶
　(初任龍巖知縣宅心正大才識通敏措置經營悉合/程度汀寇發鄰境皆受其害龍巖頼濟以全既去人)¶
　(乆而益思/之  郡志)劉鐸(長泰知縣㢘眀練達政寛而簡陂塘/壇廟廨舎無不修葺事集民安百姓)¶
<pb:KR2k0008_WYG_078-35b>¶
　(懐之/郡志)張璝(成化中知漳州府時山水大發璝具船筏/極力救援且發倉賑恤復為奏減田租留)¶
　(心學校教之務底于成解郡郡人/為立去思碑今祀名宦  郡志)張本(成化間知南/靖縣公勤㢘)¶
　(恕愛民如子不立刑具嘗被上杭溪劇寇乃圍集民/兵招募敢死者以扼險要賊竟不得肆其虐後丁内)¶
　(艱去民攀留不得相與/立碑乆而愈思  郡志)姜諒(成化間知漳州府有心/計長扵吏治嘗殱海上)¶
　(盗魁海宇清霽築長堤以捍傍海瀉鹵諸田凡一百/八十六所盗息民安且作興學校表章先賢立書㑹)¶
　(令諸生自相講習親課臨之以觀其得失諸所設/施悉宜扵俗今有遺愛祠復崇祀于名宦  郡志)吳¶
　黼(成化間同知漳州府㢘而有為/愛民禮士今祀名宦祠  郡志)汪鳳(𢎞治初知漳/州府時境内)¶
　(盗起鳳承命不過家而來任先揭牓諭賊禍福乃引/兵蹙之賊果就擒在任恪供祀事眀慎用刑尤好程)¶
<pb:KR2k0008_WYG_078-36a>¶
　(督諸生毎躬親啓廸終始無倦他如修文廟葺雙節祠/作捍海石堤鑿井道旁防坑水之毒政績著異  郡志)陳熈¶
　(𢎞治初知龍巖縣文章政事大/有足稱陞監察御史去  郡志)陳栗(知漳平縣時縣初設庶/務叢雜民獷難治栗眀)¶
　(敏亷慎撫民如子民樂為之用剏縣治建學校列街坊編徭/役秩然就緒在任五年人漸化服以内艱去至今思之  郡)¶
　(志/)胥文相(正徳初知漳浦縣時苦蝗患文相引慝修偹蝗悉/赴海死嵗乃熟旁邑莫能救也士民咸歌頌之邑)¶
　(故有銀礦取不充額重為民病為奏罷之/擢去士民立石道左思之不置  郡志)陳洪謨(正徳初知/漳州府招)¶
　(海寇平山賊立名宦鄉賢及文公諸祠建社學興水利掩野/骼凡可以利民正俗者毅然為之毁譽不顧民為立生祠祀)¶
　(之志/郡)黄芳(正徳間同知漳州府慎重寡言邃扵理學在漳/三年諭民興行勸課諸生足為士民表  郡志)¶
　鍾湘(正徳間漳州知府時南靖賊黨未下湘躬詣賊/壘招撫之賊帖然聽命兵遂罷奏立平和縣迄)¶
<pb:KR2k0008_WYG_078-36b>¶
　(今永頼嵗旱賑救全活者多在任數年行所無事不/輕役一夫後以疾卒于官囊槖蕭然既祀名宦復特)¶
　(祠祀之/  郡志)曽鵬(正徳間知龍溪縣適强寇勦平之後鵬/履任心平而政簡事事悉以雅靜鎮之)¶
　(民頼以安立石/為頌  郡志)朱絃(正徳末知長泰縣清介自勵公/正不阿剔弊舉廢興利除害均)¶
　(徭役重師道縣治創築以城民不知/勞而保障永固古之遺愛也  郡志)謝思木(正徳末/知龍巖)¶
　(縣嚴毅㢘眀政清訟理奸宄懾服事有不便扵民者/即白當道務祛之不瑣瑣限常格凡公署壇壝橋梁)¶
　(之屬無不整飭而不以病民卒/于官邑人勒碑紀其績  郡志)黄直(嘉靖初任漳州/府推官嫉惡好)¶
　(善誠心為民歴署漳浦長泰縣事恤民興學/百廢具舉諸所設施無不宜于民者  郡志)周仲(任/漳)¶
　(浦縣知縣吏民畏服剖决如流振滯/興廢境内飭然今祀邑名宦  郡志)王禄(嘉靖初知/平和縣時)¶
<pb:KR2k0008_WYG_078-37a>¶
　(縣尚草創禄冰檗自持損上益下治邑如家視民如/子開社學置田租飭壇廟設義塜庶事畢舉措置有)¶
　(法而民不告勞比去民/為立去思碑  郡志)郭大鯤(嘉靖中知南靖縣警/敏有恵政事多簡理)¶
　(殆無虚日竟以勞悴而卒邑人哀/之祀于名宦且遺愛有亭  郡志)¶
流寓楊合問(蜀人父仕休殿中丞合問宋淳熈中進士/為職方貟外郎真宗時契丹入寇以為防)¶
　(禦使天聖中居于漳遂移𦵏父中丞扵長/泰縣陳塘洋浮山孫友諒應博皆登進士)唐介(江陵/人父)¶
　(拱任官漳州介隨侍焉父卒于官州人知其貧合/錢以賻介年尚幼謝不取後累官至恭知政事)龔¶
　原(邵武人寓居龍巖宋熈寜中進士累官知連州元/豐間方以財用為急所司務峻刻原優㳺不廹民)¶
　(便之子時可孫嶒曽孫/惟叙皆登第官于時)趙鼎(解州人宋髙宗時為相/罷知紹興府秦檜惡其)¶
<pb:KR2k0008_WYG_078-37b>¶
　(廹已徙知泉州鼎自泉州歸復上書言時政檜懼/其復用諷中丞王次翁論之謫興化軍移居漳州)¶
人物唐周匡物(漳州龍溪人初州人未有業儒者匡物/兄匡著擢貞元進士而匡物復擢進士)¶
　(官至髙州刺史唐世郡人/登科者始于匡物兄弟)宋劉棠(龍溪人元祐中進/士歴樞宻院編修)¶
　(官出為利州路提舉學事後提舉两浙常平以朝請/即致仕同邑有陳補者與棠俱有詞賦聲時稱之曰)¶
　(劉棠陳補漳巖賦虎棠/既登第補遂隠居不仕)顔師魯(龍溪人紹興中進士/累官監察御史遇事)¶
　(進言無所阿撓擢國子祭酒規約率以身先遷吏部/尚書兼侍講後以龍圖閣直學士两知泉州泉人徳)¶
　(之塑像以祀卒諡定肅孫/頥仲亦官至吏部尚書)髙登(漳浦人少孤力學事/母至孝為太學生靖)¶
　(康初金人犯京師與陳東等上書乞斬六賊廷臣建/和議奪种師道李綱兵柄登五上書不報紹興初廷)¶
<pb:KR2k0008_WYG_078-38a>¶
　(對盡言授富川主簿又上䟽萬言秦檜惡其譏已不/以聞授古縣令後編管容州所著有家論忠辨等篇)¶
　(及東溪集學者/稱為東溪先生)吳獬(龍溪人两領鄉薦又領漕薦退/為學者師稱為省齋先生獬與)¶
　(陳知柔相友善知柔稱其貎古心古學古文古/使其閉户著書當不在子雲下所著有省齋集)王遇¶
　(龍溪人師事朱熹為髙第弟子登進士甲科歴國子/博士知常州終户部郎中所著有論孟講義两漢博)¶
　(議學者稱為/東淵先生)陳淳(龍溪人朱熹守漳時淳從㳺郡齋/熹曰南來吾道得一安卿安卿淳)¶
　(字也淳無書不讀無物不格義理貫通洞見條緒學/者稱為北溪先生後授安溪主簿所著有論語大學)¶
　(中庸口義字義詳/講禮詩女學等書)元胡景清(龍溪人元兵下漳南景/清時五嵗隨父母迯難)¶
　(倉卒失其母景清長知學每念母涕淚澘然下一日/辭其父抵幽薊尋焉忽扵燕市遇其從叔胡巨川知)¶
<pb:KR2k0008_WYG_078-38b>¶
　(母已至燕而未知其處踰年始得之盖母子/不相見者四十餘年矣事聞詔旌表之仍給)¶
　(驛以/歸)陳君用(南勝人至元中鄉民李志甫聚/衆冦掠邑里攻圍郡城守將吹)¶
　(斯絅與戰失利君用率鄉之有勇者襲殺之/賊黨遂散民頼以保全以功授同知漳州路)¶
　(總管府耆舊/至今思之)蕭景懋(龍溪人至元中南勝民祐/李志甫作亂景懋與兄)¶
　(集鄉丁拒戰兵敗被執賊脅使從已景懋罵曰狗/盗我生為元民死為元鬼豈從汝山賊耶賊怒縳)¶
　(景懋扵樹臠使自啖景懋罵不/絶而死事聞褒表之給錢以𦵏)王吉才(龍溪人/篤志古)¶
　(道尤眀典禮元時郡守知其有身心之學延為弟子/師後為泉州學正吉才天性孝敬親終皆及期耄已)¶
　(且老哀慕痛毁有如早䘮雖在家庭亦冠衣歛容/人未見其遽言怒色自號益齋學者稱益齋先生)本¶
<pb:KR2k0008_WYG_078-39a>¶
　朝林弼(龍溪人元至正中進士有文詞著聲閩浙間/仕為郡募官入本朝與修元史授考功主事)¶
　(使安南贐以金珠弗受其王强致之既還悉獻于朝/廷嘉之賜以白金尋命知豐城有善政後為考功郎)¶
　(中出為登州知/府所著有文集)劉宗道(龍溪人洪武中以共論治/道授都察院左都御史)林¶
　瑜(龍巖人洪武中由太學生授五軍斷事中司稽禮/遷江西按察司僉事永樂中陞副使居官平恕而)¶
　(民徳之後陞浙江/左恭政卒于官)王昇(龍溪人永樂甲申進士初知/羅田縣有恵政改大理評事)¶
　(陞寺正審獄平允後知撫州府愛民/而勤于政秩滿進從三品致仕卒)汪凱(龍溪人博/學能文章)¶
　(永樂癸卯鄉舉第一登進士授禮部主事/陞浙江按察司僉事以清介聞後致仕卒)王源(龍溪/人永)¶
　(樂初進士為庶吉士歴官兵部職方郎中廣東潮州/知府所至有聲平生嗜學能文既致仕年及八十猶)¶
<pb:KR2k0008_WYG_078-39b>¶
　(手不釋卷所著有韋/菴集并家禮易覽)王用相(龍巖人永樂辛丑進士/歴官户部貟外郎正統)¶
　(間歸省遇沙寇猖獗被/執不屈死之  郡志)李貞(南靖人永樂乙未進士/第二授翰林編修與修)¶
　(四書五經性理大全改/髙州府教授卒  郡志)謝璉(龍溪人宣徳初進士第/三人授翰林編修進侍)¶
　(講嘗上治安十五事後陞/南京户部右侍郎卒于官)林震(長泰人篤志問學宣/徳中進士第一人授)¶
　(翰林修撰以/疾歸卒于家)陳□(正統初進士累官廣東左布政使/為政務存大體不事苛刻時劇賊)¶
　(荼毒之餘□且撫且捕不期近效盗息民安後以疾/歸□為文章温醇典雅詩尤有髙致善造就後進及)¶
　(門者多所樹立為世聞人所著有梅/菴存稿經籍要覽若干卷  郡志)周宣(龍溪人正/統乙丑進)¶
　(士第三授户部主事陞潮州知府屢殱海寇平山賊/勞績著稱歴陞太僕寺卿以内艱歸卒宣少有文名)¶
<pb:KR2k0008_WYG_078-40a>¶
　(銳志扵學其所為詩文多/出新意自成一家  郡志)歐輝(長泰人正統末進士/累遷廣東僉事㢘介)¶
　(不阿抑强扶弱時有强寇依山剽掠者十餘年輝進/兵勦捕境土以寜陞湖廣副使未任而卒  郡志)¶
　鄭和(龍溪人正統末進士歴官南京户部郎中修實/録成陞雲南恭議為政不矯不隨滇人安之以)¶
　(入賀卒和天性朴厚與人言若呐呐不出口志/其文章政事足為後進儀範者為多云  郡)潘榮¶
　(龍溪人正統末進士拜吏科給事中多所叅駁彈劾/累官南京户部尚書榮為人寛𢎞平易見義必為嘗)¶
　(使琉球䟽漕運所在務存大體削弊剔奸鄉居澹如/每家廟朔望及時祭無不盡禮人多化之卒贈太子)¶
　(少保諭祭/𦵏  郡志)張寛(平和人景泰辛未進士為御史直言/敢諫以劾總兵官石亨下獄後出知)¶
　(安定縣禦寇有功/卒于官  郡志)郭舒(龍溪人景泰中進士授行人/陞南京户部員外工部郎中)¶
<pb:KR2k0008_WYG_078-40b>¶
　(擢知池州府舒為人古直剛介持已㢘行事方嘗出/使川廣累郤餽遺在池日以撫字為先留意學校農)¶
　(桑而催科諸政若拙焉致/仕去行李蕭然  郡志)陳爵(南靖人天順丁丑進/士知揭陽縣時山海)¶
　(盗起爵親諭之盗不從乃築城鑿池躬擐甲胄冐矢/石為士卒先賊知其難犯遂散去叙功擢知韶州府)¶
　(改髙州卒揭陽立/祠崇祀之  郡志)吳森(漳浦人天順丁丑進士累官/浙江恭政定紹興等郡徭役)¶
　(貧富適均江山草寇負險㺯兵者幾三年森至設法/捕之民頼以安其他督糧清戎凡所設施皆平恕寛)¶
　(仁之政/  郡志)陳真晟(鎮海衛人年十七八即自拔扵俗専/心儒業業成薦扵有司聞其防察過)¶
　(嚴無待士禮乃辭歸自是不復以科舉為事務為聖/賢踐履之學為學有次第扵敬字實下工夫嘗两上)¶
　(書請補正學不報退而自修益厲鎮海初創戎壘自/真晟為學而儒術始正自真晟講行文公家禮而風)¶
<pb:KR2k0008_WYG_078-41a>¶
　(俗始正以布衣自號學者因稱為布衣/先生有布衣存稿刻于郡齋  郡志)林同(龍溪人/天順初)¶
　(進士歴官江西恭議調廣西禦賊有功陞浙江恭政/督理粮儲民無所逞其奸仕終廣東布政使司外柔)¶
　(而内剛喜為義事居官四十年禄/入隨散卒之日家無餘貲  郡志)吳原(森從弟天順/甲申進士拜)¶
　(兵科給事中嘗言事被譴彈劾益力陞都給事中累/遷户部左侍郎以僉都御史視两浙飢宣徳意捜民)¶
　(隠勸分平糴且積且賑蠲累年逋負數百萬民甚/徳之召還以疾卒遣官諭祭并營𦵏焉  郡志)陳¶
　宏(龍溪人天順甲申進士授御史廵歴有聲因星變/上言歴數大臣之不職者數人出為湖廣僉事治)¶
　(豪民斷累嵗不决疑獄計平洞庭草宼陞副使歸卒/宏長于政事而加以直氣惜乎未究厥施孫遷官監)¶
　(察御史/  郡志)沈源(龍溪人纂修英廟實録以清節著為南/京監察御史廵江號令嚴肅盗賊不敢)¶
<pb:KR2k0008_WYG_078-41b>¶
　(犯因天變上言列修徳弭灾十事後以諸貴/臣交章誣之貶知盧氏縣以疾卒  郡志)魏富(龍/溪)¶
　(人成化中進士為御史廵歴廣東有能聲仕終刑部/右侍郎歴官四十餘年隨事盡軄未嘗立異取譽而)¶
　(所至輙以譽/終  郡志)陳恵(龍溪人成化初進士除御史擢知/廣信府以清慎勤自勵卒于官)¶
　(郡/志)許?(詔安人領成化戊子鄉薦知平樂縣不以家/累自隨盡心職務招撫洞猺剖决疑獄尤加)¶
　(意學校親為講解後卒于/官百姓悲號不已  郡志)吳瓌(平和人登成化己丑/進士歴南京庫部主)¶
　(事郎中擢貴州恭議有平夷功遷雲南恭政奉命釐/正鹽法宿弊一清陞右布政使執法不撓時黎酋弑)¶
　(其叔而奪之位獄乆不决瓌寘諸法重賄不能/入也以外艱歸遂卒于家宦槖蕭然  郡志)吳玭¶
　(龍溪人𢎞治進士授撫州府推官有折獄才每公出/裹粮自隨不勞百姓以不干名譽十年不得調後為)¶
<pb:KR2k0008_WYG_078-42a>¶
　(御史直言敢諌有古爭臣風廵按/山東以疾卒人咸惜之  郡志)林魁(龍溪人𢎞治/中舉進士授)¶
　(户部主事陞員外郎郎中度支有法不畏彊禦出知/鎮江府當兵荒之後寛猛得宜民頼生息擢山西提)¶
　(學副使公嚴有聲調雲南兵偹撫鐵索青夷諸酋有/功陞廣東恭政致仕所著有白石野稿歸田録行于)¶
　(世志/郡)洪異(龍溪人領𢎞治乙夘鄉薦歴知崇徳縣擒江/淮劇盗墾田至萬餘畝擢御史執法敢言)¶
　(陞四川僉事改浙江遏惡揚善恩威並著遷廣東恭/議鎮靜自持不嚴而治歸卒于家孫公諧舉進士第)¶
　(郡/志)楊表(龍溪人正徳甲戊進士授南京户部主事陞/郎中督稅两廣勞業大著擢知長沙府清慎)¶
　(自持改知雷州興學校表節義濬水利作文以祭城/隍猛象為之出境郡人異之陞浙江鹽運使削去)¶
　(常例浙人謂三十年來清官楊表一人而已/陞廣西恭政致仕以㢘介終其身  郡志)林梅(龍/溪)¶
<pb:KR2k0008_WYG_078-42b>¶
　(人嘉靖己丑進士歴户主事加中督課江州覺察内/帑儧運粮儲所至持正不撓坐是忤權貴出知泰安)¶
　(州同知慶逺南安府陞南京禮部郎中卒于官梅慷/慨有氣節志在天下國家為文章愽雅有則人推重)¶
　(之志/郡)¶
列女蔡三玉(龍溪陳端才妻也元時盗起漳州端才與/父廣瑞各竄去三玉獨偕夫妹出避隣祠)¶
　(中盗入斫夫妹見三玉美與里婦歐氏同驅納舟中/行至栁營江三玉投江而死越三日屍流至廣瑞舟)¶
　(側廣瑞識為女收歛之歐氏脫歸言/狀事聞命旌門復役仍給錢以𦵏)雍氏(長泰人黄/伯英妻年)¶
　(二十七而夫亡織絍市餅以養舅姑舅姑䘮𦵏盡禮/而終身無玷嘗携幼子負荳至水濵置磨磨之遇鄉)¶
　(人廖姓者奪其磨處雍氏號天慟哭磨為不/轉其人驚異遂還之洪武中事聞旌其門)陳氏(龍/溪)¶
<pb:KR2k0008_WYG_078-43a>¶
　(人李徳淵之妻父母兄弟俱早失獨依扵嫂氏年十/六適徳淵未幾而寡陳誓不他適時舅與夫三䘮在)¶
　(堂陳衰麻哀毁苦勞萬狀終克襄大事孀居三十年/謹守婦道始終無玷洪武丁丑詔旌表其門)黄¶
　妙觀(龍溪蔡安繼室也安拜潮陽令便道過家時陳/有定兵䧟漳州安被擒不還妙觀年方二十七)¶
　(剪髪自誓紡績教子之死不移洪/武末事聞旌門仍復其家  郡志)連新玉(龍巖張玉/一妻年二)¶
　(十二而寡家特貧姑康氏性特暴愎新玉採薪行賣/以養姑姑感而慈繼遭凶年姑諷以去就新玉終無)¶
　(他意宣徳間有司/以其事聞  郡志)郭貞姑(詔安郭安女年十八受聘/扵邑人許惟長而手患痼)¶
　(疾惟長父母欲悔之惟長不可卒娶焉入門事舅姑/孝敬偹至未數月惟長病卒時俗火𦵏貞姑在旁悲)¶
　(慟慘烈頃之不忍視自投火中/而死鄉人義之聚土成墳郡志)楊氏(漳浦人適李氏/子夫亡義不再)¶
<pb:KR2k0008_WYG_078-43b>¶
　(適正統間賊徒刼掠楊被執驅廹而前至南馬塲賊/欲無禮憤罵不絶口賊怒手刄之後鄉人義而埋于)¶
　(長潭原/  郡志)林淑瑶(龍溪莊同妻同領景泰癸酉鄉薦㑹/試卒于途時淑瑶年二十五子弼僅)¶
　(周嵗舅姑有季女贅婿于家偏愛之逼淑瑶他適且/奪其子乳于他人又虐使獨㸑飲苦二十餘年其操)¶
　(愈厲既而季女及婿皆暴亡無後弼長且受室舅姑/亦相繼謝世淑瑶母子乃即安夀八十有五精神猶)¶
　(自若焉/  郡志)黄坤貞(南靖林輝祥妻年二十一而輝祥卒/長子惟聰甫三嵗次惟恵甫一嵗坤)¶
　(貞撫育二孤紡績供朝夕後惟聰官至推官坤貞/年七十始終一節成化間事詔旌表之  郡志)林¶
　氏(龍溪鄭景政妻年二十五而寡子允中在孩提家/且不給孀居六十六年始終無玷正徳二年允中)¶
　(子慶領鄉/薦  郡志)徐雙節(漳浦人姑林氏歸于舉人徐輔越/八年輔北上道卒一子藻七嵗林)¶
<pb:KR2k0008_WYG_078-44a>¶
　(飲痛撫育克世其家娶婦周氏年十八越六載而藻/又歿一孤棟甫三嵗林周貞志相依姑慈婦孝人無)¶
　(間言嘉靖四年表/之曰雙節  郡志)鄭氏(龍溪顔波妻年二十四而寡/舅姑繼歿門至五䘮鄭為變)¶
　(産殯𦵏之父母憐其貧欲奪厥志鄭輙哭不食以死/自誓年七十餘不改其初嘉靖十四年有司上其事)¶
　(詔旌表之/  郡志)黄楣(漳浦人年二十一適鄭承恵勸其力/學三年而寡哀痛籲天欲以死從越)¶
　(七日哭奠如禮家人不疑楣?自縊而死視其/殮具皆預為之嘉靖中事聞旌表之  郡志)陳氏¶
　(漳浦陳徳昌女也適士人康起鳴甫一月而夫亡既/卒陳?入寢室自縊而死嘉靖二十一年詔旌表之)¶
　(郡/志)蔡貞烈(鎮海衛人歸儒士郭道膏克閑婦道後道/膏遘疾蔡呼天願以身代道膏歿蔡為殮)¶
　(具如禮家人莫之防也次日即入寢/室自縊死焉事聞表曰貞烈  郡志)許氏(漳浦沈同/訓妻年十)¶
<pb:KR2k0008_WYG_078-44b>¶
　(八適同訓三月而寡哀慟幾絶一日托疾閉室服衰/絰縊死家人啟户視之面色如生三日内屋宇汗滴)¶
　(如雨聞者異之嘉靖二十/八年詔加旌表  郡志)¶
仙釋?翁(隋開皇中鍊形扵石壁山養/白蝦蟆以自隨後不知所終)劉希岳(漳州人/宋端拱)¶
　(中為道士居西都老子觀中遇異人得道號朗然子/嘗自言辛勤未踰十年人驚不老嵗月俄經一紀自)¶
　(覺如新又詩云夾脊雙闗至頂門修行徑路此為根/一日沭浴更衣陳席而卧湏㬰飛出一金蟬遂失所)¶
　(在/)三平大師(名義中唐王諷有碑云義中祝髪後依/大顛大師寳厯中到漳州三平山住持)¶
　(學者三百人/卒年九十二)從謙(宋慶厯中住開元寺日誦經說偈/辟糓不食者四十年後四十年後)¶
　(歸岐山石門洪覺範有/詩大覺禪師亦有詩)¶
<pb:KR2k0008_WYG_078-45a>¶
　　福寧州(東至浙江温州府平陽縣界三百三十里西至建/寧府政和縣界四百二十里南至海岸三百六十)¶
　　　(里北至温州府㤗順縣界三百里自州治至南京/二千三百二十五里至京師五千七百二十里)¶
　　　(糧二萬八千/五百石零)¶
建置沿革本晉温麻縣地唐武徳中分置長溪縣尋省¶
　入連江長安初復置屬福州宋因之元陞為福寜州本¶
　朝初改為福寧縣屬福州府後陞直𨽻福寧州領縣¶
　二編户五十二里¶
　福安縣(在州城東北二百里本唐福州長溪縣地宋/淳祐中置福安縣元屬福寧州本朝洪武二)¶
<pb:KR2k0008_WYG_078-45b>¶
　(年改屬福州府嘉靖中/改今屬編户四十五里)寧徳縣(在州城北二百二十/里本長溪古田两縣)¶
　(地唐開成中分置盛徳塲五代時閩陞為寧徳縣宋/屬福州元屬福寧州本朝洪武二年改屬福州府嘉)¶
　(靖中改今屬編/户三十五里)¶
郡名長溪(唐/名)¶
形勝其地坦夷(圖/經)吻海𣲖江(唐沈亞/之集)¶
風俗産懼薄以勤羨用喜嗇以實華(閩中/記)民以魚鹽為¶
　生(州新/志)¶
山川大姥山(在州城東北望海里山有三十六峯王烈/蟠桃記堯時有老母以藍染為業後獲九)¶
<pb:KR2k0008_WYG_078-46a>¶
　(轉丹砂法乗九色龍而仙漢武帝/時名曰大姥山閩王封此為西嶽)浮膺山(在州城東/南海中控)¶
　(壓海道昔人登山詩絶頂試/窮千里目烟波深處是琉璃)南交山(在海/洋中)鳳山(在寧/徳縣)¶
　(山分两翼如鳯/鳳鼔翼之狀)霍童山(在寧徳縣北七十里神仙霍/童所居洞天記謂霍林洞天)¶
　(是也唐司馬承禎扵此修鍊後駕鶴飛昇遂名鶴林/又吳郡鄧元塩官楮伯玉沛國王元甫扵此授青精)¶
　(飯白霞丹/景之法)龜山(在寧徳縣北七十里昔有二僧擕鐵/鉢鐵瓶入于幽谷逢龜即止故名宋)¶
　(程師孟詩香焚薝蔔巖/雲曉花發莎蘿海日春)支提山(在寜徳縣山之東有/童峰雙峙壁立無際)¶
　(西有神僧石窟葛公仙巖南有/蘇溪鶴嶺北有菩薩紫帽二峯)白水江(在州城東一/百七十里舊)¶
　(記閩人先居海島者/七種白水其一也)龜湖(在州城東舊傳湖有大龜/浮其中沿岸而上僧惟亮)¶
<pb:KR2k0008_WYG_078-46b>¶
　(者有所之輙載/而往後化為石)藍溪(在大姥山下即/老母藍染之所)長溪(在州城南/四十五里)¶
　(流入/大海)桃花洲(在寧徳縣鶴林宫唐初/有此宫今桃木日盛)甘棠港(在府城/東一百)¶
　(五十里舊名黄﨑港有巨石為舟楫患唐天/祐初王審知令工鑿之忽然震碎遂改今名)海鰌井¶
　(在霍童山閩中記井中有海鰌甚巨若㺯/水堰沒天即大雨或先霖潦㺯水即晴)¶
土産銀(州境及二/縣俱有塲)鐵(寜徳/縣出)¶
公署福寧衞(在州/治東)守禦大金千石所(在州治南初𨽻福/寧衞後改𨽻都司)¶
　(俱洪武二/十年建)¶
學校福寧州學(在州治東南即舊縣學宋慶厯中建/本朝洪武初重建正統六年重修)福¶
<pb:KR2k0008_WYG_078-47a>¶
　安縣學(在縣治東舊在縣西元皇/慶初建本朝洪武中重建)寧徳縣學(在縣治/東南宋)¶
　(嘉祐中建本朝重/建宣徳四年重修)¶
宫室見江亭(在州城東宋縣令表正規詩江心逺叠通/潮浪海外遥分異域疆繚繞人家依縣市)¶
　(寂寥烟景/認吳航)¶
寺觀建善寺(在州城/東唐建)龜湖寺(在福安縣/西南元建)資聖寺(在寧徳/縣東宋)¶
　(建/)鶴林宫(在霍童山梁建唐名/鶴鳴東有桃花洲)東山宫(在寧徳縣/東宋建)¶
古蹟旃檀林(在州城栖勝院古有/十竒旃檀林為首)¶
名宦元王伯顔(福寜州知州賊自邵武來偪伯顔破之/賊率王善擁衆直壓西門伯顔與戰被)¶
<pb:KR2k0008_WYG_078-47b>¶
　(執善曰聞公有恵政公為我尹此州可乎伯顔叱罵/不屈挺頸受刄頸斷涌白液如乳暴屍數日色不為)¶
　(變州人哭/聲連巷)本朝龍存仁(洪武中知福寜縣修廢/墜恤孤寡舉賢才祛民)¶
　(害理寃獄均賦/稅民愛戴之)尹昌隆(洪武末以御史知福寜/縣處心眀白&KR0681;政公勤)¶
　(民敬/服焉)闗可誠(洪武間以監察御知寜徳/縣守己奉公愛民禮士)黄理(永/樂)¶
　(中福安知縣禮士愛民/政平訟簡有公勤之譽)鄭齊(永樂間知福/安縣興學校)¶
　(均徭役邑/民懐之)賈得善(宣徳間知寜徳縣眀/直仁恕百姓安之)詹應¶
　(正統間寜徳知縣/有政蹟吏畏民懐)胡晨(正統末福安縣丞時/沙冦餘黨侵掠縣境)¶
　(晨多方偹禦/民頼以安)¶
<pb:KR2k0008_WYG_078-48a>¶
人物唐薛令之(長溪人神龍初進士開元中為東宫侍/講題詩于壁曰朝日上團團照見先生)¶
　(盤盤中何所有苜蓿長闌干𤣥宗幸東宫見焉續之/曰啄木觜距長鳳凰毛羽短若嫌松桂寒任逐桑榆)¶
　(暖令之因/謝病東歸)宋林湜(長溪人舉進士紹興末除監察御史/奏䟽言陛下托股肱扵宰執而所)¶
　(授皆小人寄耳目扵臺諫而彈擊皆君子治亂之大/無過扵此時論多之時同邑有王定國者少有大志)¶
　(紹興末上邊宜十䇿後/知髙郵軍政績甚著)余復(寧徳人光宗初䇿士大/廷覽復所對曰余復直)¶
　(而不訐擢第一後入史舘兼實録/檢討所著有禮經類說蔵于家)陳經(長溪人號存/齋舉進士有)¶
　(書解五十卷及詩/講存齋語録行世)髙頥(寜徳人舉進士嘗語學者曰/吾身任大責重無天地生物)¶
　(之功而有天地生物之心無經國子民之位而有經/國子民之志所著有雞忩叢覽百五十卷詩集解傳)¶
<pb:KR2k0008_WYG_078-48b>¶
　(各三/十卷)楊復(長溪人受業朱熹與黄幹相友善著祭禮/十四卷儀禮圖十四帙又有家禮雜說附)¶
　(註二/卷)林駧(寜徳人少頴悟清修苦學博極羣書雖山/經地志稗官小說釋老之書無所不覽徳)¶
　(祐丙子以易魁鄉薦著述甚富/有皇鑑前後集源流至論行世)元陳尚徳(寜徳人號/懼齋隐居)¶
　(不仕其學以四書五經為本而尤精通律吕天文地/理算數之説著述有四書集解書傳補遺易經解詠)¶
　(詠史/詩)王薦(福寜人性孝而好義父嘗病甚薦禱于天/願減已年益父夀父果延夀十二年母嘗)¶
　(病渴思𤓰時冬月薦至深嶺值雪仰天而哭忽見巖/石間青蔓披離有二𤓰焉摘歸以進母渴頻止又為)¶
　(人置後治𦵏立義阡贈/棺賑粟官上其狀旌之)韓信同(寜徳人别號古遺受/學扵陳尚徳隠居不)¶
　(仕著書經講義五百餘篇又易/經三禮旁註書集解史類纂)王積翁(福寜州人初/仕宋為福建)¶
<pb:KR2k0008_WYG_078-49a>¶
　(制置使宋亡積翁以閩圖籍獻元世祖授中奉/大夫累遷刑部尚書轉江西行省恭知政事奉)¶
　(使日本至其境遇害武宗/時追封閩國公諡忠愍)陳自新(寜徳人博學/通五經尤精)¶
　(扵易數推衍皇極經世弟子/從逰甚衆所著有起興等集)本朝周斌(寜徳人/洪武中)¶
　(舉福建鄉試授建寜府/學教授官終國子司業)陳宗孟(寜徳人永樂初/進士有學行知)¶
　(易州為諸生時嘗上書當道罷立塩塲鄉/人徳之居家嚴訓戒子姓同居庭無間言)陳錡¶
　(福安人永樂間領薦扵鄉拜御史監軍甘肅/與北兵遇奮兵大戰力乏被執厲罵死之)林聰¶
　(寜徳人正統中進士授給事多所彈劾歴吏科都/給事僉副都御史嘗出賑山東江淮飢民廵撫大)¶
　(同仕終刑部尚書太子少保聰為人和氣滿容及遇/事則侃侃然非流軰所能及閒居喜讀書發為詩文)¶
<pb:KR2k0008_WYG_078-49b>¶
　(自成一家言卒/贈少保謚莊敏)¶
列女陳氏(福寜人林克威妻元季兵亂陳氏曵姑抱子/走匿山穴後?依母家收克威一家遺骨𦵏)¶
　(之時年二十四母憐其幼令人諷之適人陳愀然泣/曰棄老稚而他適禽獸不為由是日夜紡績養姑撫)¶
　(兒姑歿哀毁殯𦵏子後/成立陳氏八十三而終)連氏(名婉娘福寜州人父悌/以適里人黄坦年二十)¶
　(坦卒子鏵不能言連誓無他志教鏵學書以代/口語既長為納婦生孫以永宗祀鄉人賢之)鄭氏¶
　(名賢娘福寜州人夫王滿卒鄭年二十四養老姑撫/幼子誓不易心卒之姑頼以終其天年子恃以底于)¶
　(成立鄉人有/節孝之稱)楊氏(名靜徳福寜衛千户劉泉妻泉卒/楊年二十九三乳而生五子俱在)¶
　(襁褓内外無期功强近之親自操井臼夜則/紡績教諸孤咸底扵成年八十無疾而卒)¶
<pb:KR2k0008_WYG_078-50a>¶
　¶
　¶
　¶
　¶
　¶
　¶
　¶
　¶
<pb:KR2k0008_WYG_078-50b>¶
　¶
　¶
　¶
　¶
　¶
　¶
　¶
　眀一統志卷七十八¶
