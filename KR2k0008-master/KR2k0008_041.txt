# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.700476
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十一
<pb:KR2k0008_WYG_041-1a>¶
欽定四庫全書¶
　明一統志卷四十一¶
　　　　　　　　　　　　明　李賢等　撰¶
　　嚴州府(東至杭州府富陽縣界二百里西至直隷/徽州府歙縣界二百三十里南至金華府)¶
　　　(蘭溪縣界五十里北至杭州府於潛縣界一百/二十里自府治至南京一千一百七十里至京)¶
　　　(師四千四百/二十八里)¶
　　　(糧一萬一/千石零)¶
建置沿革禹貢揚州之域天文牛女分野春秋時屬呉¶
<pb:KR2k0008_WYG_041-1b>¶
　後屬越戰國時屬楚秦為㑹稽鄣二郡地漢屬㑹稽¶
　丹陽二郡東漢屬呉郡及丹陽郡建安中孫吳始置¶
　新都郡晉改為新安郡治始新隋初罷郡為新安縣¶
　仁夀中始置睦州大業初改為遂安郡治雉山縣唐¶
　初復為睦州又於桐廬别置嚴州尋廢於睦州加東¶
　字未幾復名睦州徙治建徳屬江南道天寳初改為¶
　新定郡乾元初復為睦州宋置遂安軍宣和初改州¶
　曰嚴州軍曰建徳咸淳初陞州為建徳府屬浙西路¶
<pb:KR2k0008_WYG_041-2a>¶
　元改建徳路本朝改建安府尋改嚴州府領縣六¶
　建徳縣(附郭本東漢呉郡富春縣地三园呉廣武中/始析置建徳縣仍屬吳郡梁屬東陽郡隋省)¶
　(入吳寧縣唐復置屬嚴州後屬睦州尋移州治於此/宋為建徳府治元仍舊本朝因之編戶八十四里)¶
　淳安縣(在府城西一百六十里本漢丹陽郡歙縣地/三國吳置始新縣為新都郡治晉屬新安郡)¶
　(隋改新安縣置睦州後改雉山縣為遂安郡治唐初/復名新安開元中改曰還淳永貞初改青溪縣屬睦)¶
　(州宋宣和初改曰淳化紹興中始名淳/安元仍舊本朝因之編戶八十一里)桐廬縣(在府/城東)¶
　(一百里本漢富春縣之桐溪郷三國呉廣武中析置/桐廬縣屬呉郡隋初廢仁夀中復置屬睦州唐初置)¶
　(嚴州尋廢以縣屬睦州宋初屬杭州後屬/建徳府元仍舊本朝因之編戶五十三里)遂安縣(在/府)¶
<pb:KR2k0008_WYG_041-2b>¶
　(城西一百八十里本漢歙縣之南境三國呉置新定/縣屬新都郡晉改遂安縣屬新安郡隋初縣廢仁夀)¶
　(中復置屬睦州唐屬遂安郡宋屬嚴州後屬/建徳府元仍舊本朝因之編戶五十九里)夀昌縣¶
　(在府城西南九十里本漢富春縣地呉置新昌縣屬/呉郡晉改夀昌縣梁屬新安郡隋併入新安縣唐永)¶
　(昌初分雉山復置夀昌縣尋省神龍初復置/屬睦州宋元縣仍舊本朝因之編戶三十里)分水縣¶
　(在府城東北一百五十五里本桐廬縣西鄉地唐析/置分水縣取桐廬水中分之義為名尋省如意初復)¶
　(置改名武□神龍初復故名宋元/仍舊本朝因之編戶一十八里)¶
郡名嚴陵(以嚴子陵居/此郡得名)新都(呉/名)新定(唐/名)¶
形勝據浙江上游(宋錢勰/浮橋記)當甌歙數道之衝(同/上)建邦於¶
<pb:KR2k0008_WYG_041-3a>¶
　山谷之間(宋田鍚孔/子廟記)衢歙二水合於城隅(宋范仲/淹云)羣¶
　峰迴環一水縈帶(宋蘇頌靈/香閣記)江濶山深(古詩江濶桐/廬岸山深建)¶
　(徳/城)山川宏偉(宋朱熹山陵奏議山/川之勝宏偉非常)錦峰繡嶺(圖經錦/峰繡嶺)¶
　(子陵隠/居之所)四達皆巇險之道(郡/志)¶
風俗俗號輯睦(圖經俗號輯睦因以名邦可/以無事治不可以多事理)人和俗阜¶
　(寰宇/記)民貧而嗇(圖經序州境山谷居多地狹且瘠民/貧而嗇穀食不足仰給他州惟𧖟柔)¶
　(是務且蒸茶割淎以/要商賈貿遷之利)多文學之士(郡志郡多文學之/士在唐有皇甫湜)¶
　(方干李頻宋有方逢辰錢/時諸人皆以文學著名)¶
<pb:KR2k0008_WYG_041-3b>¶
山川秀山(在府冶東宋時山顛有秀亭麓/有秀泉山之東又有建安山)烏龍山(在府/城北)¶
　(三里宋宣和初以龍為君象凡州縣山水地名有龍/字者避之嘗改名仁安山之麓有烏龍廟旁有烏龍)¶
　(嶺嶺間有三/彎九曲之竒)髙峰山(在府城東五里山峰峭聳昔有/浮圖在其巔古語云卯巽二峰)¶
　(重建塔狀元從此/冠羣英蓋指此山)平壁山(在府城西一十里/千仭壁立因名)橘山(在/府)¶
　(城南一十里相傳絶頂有羅浮橘一林/遇橘熟時風飄墜地得者詫為僊人橘)碁枰山(在府/城南)¶
　(一十五里山頂有/石碁秤下有石壁)萬嵗山(在府城東南二十里與明/山巖山相連屬為郡中佳)¶
　(山/水)馬目山(在府城西南二十五里有峰/狀如馬首中有小峰如目)龍門山(在府/城東)¶
　(二十七里山巔有浮圖臨/於江渚石壁上有瀑布泉)呉氏山(在府城西北四十/里山下有呉村唐)¶
<pb:KR2k0008_WYG_041-4a>¶
　(天寳中因/改呉氏山)幽徑山(在府城西四十里山/下有漢朱買臣墓)湫山(在府城/東北四)¶
　(十五里山有石/湫俗呼為聖水)紫蓋山(在府城西北七十里巍然髙/聳出衆山之表常有紫霞騰)¶
　(繞如/蓋)五寳山(在府城西八十里其山有五曰金曰/銀曰銅曰緑曰鐵皆以色相似故名)銅¶
　官山(在府城西八十里秦時/於此置官採銅今無)南山(在淳安縣南宋人/於山巔搆物外亭)¶
　(錢時有月夜/遊南山記)都督山(在淳安縣治南下有都督方儼/祠因名古志載建徳縣有都督)¶
　(山鄉人於此擲石以/占吉凶今莫詳所在)雉山(在淳安縣治西南山形如/雉蹲隋時嘗以此山名縣)¶
　靈巖山(在淳安縣東北六里呉永安中黄龍/見於此因名龍山唐元和中改今名)邁山(在/淳)¶
　(安縣西北六里其/山重叠邁於諸山)小金山(在淳安縣西一十里屹立/大溪中上有佛宇山形甚)¶
<pb:KR2k0008_WYG_041-4b>¶
　(似鎮江之金山而差小故名来胡朝穎/詩綠水繞門迷客渡白雲終日伴僧閒)聖姥山(在淳/安縣)¶
　(東南二十五里絶頂平/夷流泉不竭上有仙祠)雲濛山(在淳安縣南三十里/每天欲雨先有雲霧)¶
　(滃然䝉/此山頂)三鶴山(在淳安縣南三十五里相傳昔/潘氏兄弟三人於此山登仙)蔗山¶
　(在淳安縣東北四十二里山分八面/水注十派相傳昔人於此種蔗故名)蜜山(在淳安縣/東南五十)¶
　(里山多蜜出木空石/罅中上有蜜山庵)東山(在淳安縣西五十五里/絶頂有僧菴中祠石佛)並¶
　桃山(在淳安縣西北六十里髙出衆山之上一登絶/頂杭歙衢婺之山依約在目山下望之如二桃)¶
　(然因/名)安樂山(在淳安縣東六十五里山頂有泉及石/碁盤遇旱禱雨多應張景修詩我是掛)¶
　(冠林下客山中/安樂合平分)芝山(在淳安縣南七十里秀出遼溪/之上宋嘉祐中西夏都知兵馬)¶
<pb:KR2k0008_WYG_041-5a>¶
　(使商援入朝奏密事因留家/青溪故今山麓多商姓所居)重坑山(在淳安縣東八/十里山有二坑)¶
　(故/名)擔鹽山(在淳安縣西北一百一十里錢鏐微時常/販鹽經此因苦渴以拄杖觸巖泉忽湧出)¶
　(名拄/杖泉)東泉山(在淳安縣東北一百三十里舊名覆船/其一支南出曰紫瑞峰當龍池之上望)¶
　(之如青芙蓉出泉三派並東注故唐改今名元洪震/老詩青蓮浴秋水浮出龍王宫平生閱山亦多矣未)¶
　(有如此竒哉峰金焦靈鷲等培塿詞客誇談不容口/恨君不上千仞岡一見天台與廬阜通都大邑人爭)¶
　(馳一泉一石小亦竒雲深路/絶無人處大有佳山誰得知)南來山(在淳安縣西北/一百三十里山)¶
　(勢自北而/南故名)桐君山(在桐廬縣東二里一名桐廬山相/傳昔有異人於此山採藥求道結)¶
　(廬於桐木下人問其姓則指/桐以示之因號為桐君山)戴山(在桐廬縣東二里/劉宋㑹稽戴顒與)¶
<pb:KR2k0008_WYG_041-5b>¶
　(其父兄及弟來隠於此因名今/絶頂有遺居在焉旁有九田灣)常山(在桐廬縣西五/里晉許邁隠此)¶
　(邁丹陽人因採藥遍遊/名山至此遂卜居焉)牛山(在桐廬縣西一十里宋/建炎初歙人錢嶨敗金)¶
　(人於此淳熙中邑令向演置石/柱欄柵以便行者孫紹逺作記)金雞山(在桐廬縣西/一十里昔人)¶
　(有詩天上金雞種何時種此/山祇因鳴有信流落在人間)寨基山(在桐廬縣南一/十四里相傳昔)¶
　(有避難者/立寨於此)金牛山(在桐廬縣東南一十五里相傳昔/有人失牛追尋至此見之色變如)¶
　(金入於/山穴)法華山(在桐廬縣北二十五里俗傳昔有/異僧於此誦法華經羣鳥聚聽)香¶
　爐山(在桐廬縣西二十五里/遠望山形若香爐然)富春山(在桐廬縣西三/十里一名嚴陵)¶
　(山清麗竒絶號錦峰繡嶺乃漢嚴子陵/隠釣處前臨大江上有東西二釣臺)龍洞山(在桐/廬縣)¶
<pb:KR2k0008_WYG_041-6a>¶
　(西北三十里山中有石洞/龍門池流水灌田二百畝)清泠山(在桐廬縣西北三/十里四面出泉雖)¶
　(大旱不竭溉田五十餘/頃舊名鍾山唐改今名)風穴山(在桐廬縣西北四十/里山下有穴常有風)¶
　(自中/出)烏石山(在桐廬縣東四十五里舊/名白鶴峰上有孫鍾祖基)石英山(在遂/安縣)¶
　(山産白石英/唐時以供貢)霧山(在遂安縣東南二里/孤峰峭立為一邑望)織女山(在遂/安縣)¶
　(西南一十里山/下有織女祠)公山(在遂安縣西四十里四山環拱/此山獨髙古志載建徳縣亦有)¶
　(公山有水浮橘之/異今莫詳所在)龍耳山(在遂安縣西六十里舊名/兎耳山山有神號大姥祈)¶
　(禱有應若寇至土人能勝/之則神鼓先鳴以示兆)洪洞山(在遂安縣西南七/十里唐時置塲於)¶
　(此採銅/久廢)彭頭山(在夀昌縣治西宋秘書郎胡楚材未/第時讀書其中楚材詩久容倦行役)¶
<pb:KR2k0008_WYG_041-6b>¶
　(故山安在哉松篁讀書室水石釣魚臺明月照/歸夢清風吹酒杯亭亭籬下菊寂寞為誰開)僊池¶
　山(在夀昌縣南三里一名南山山巔有池郷民遇旱/為機以洩池水溉山下田天將雨則雲霧興相傳)¶
　(池有靈蜃因名僊池宋胡楚材詩峻嶒挿天/山僊池在絶頂無源水自溢泓澄照天鏡)石鼓山¶
　(在夀昌縣東南七里山有大石以小石投之有/聲如鼓邑有災沴則不擊自鳴鄉人候之有驗)天井¶
　山(在夀昌縣南一十里天/欲雨山有聲若鍾鼓)過浴山(在夀昌縣北一十/八里下有洞流泉)¶
　(下傾地穴名曰龍潭潭上有龍門中有石室石器/之屬其泉冬温夏凉相傳昔有仙人過此浴故名)燕¶
　山(在夀昌縣東北二十里每遇亢旱有/烟霧直上羣燕翔集郷人視為雨候)赤孤山(在夀/昌縣)¶
　(東二十里有石壁/直而孤峻故名)巖峝山(在夀昌縣東南三十里山/有五峰曰華蓋羅帽玉露)¶
<pb:KR2k0008_WYG_041-7a>¶
　(慶雲/景星)魏䭾山(在夀昌縣西四十里唐李頻及第挈妻/歸省其妻過此山見其險隘有倦容頻)¶
　(戲為作詩有魏䭾山前一片/花嶺西更有數十家之句)四靈山(在夀昌縣西四/十里麟鳯龜龍)¶
　(四山相向拱挹宋/葉義問故居在焉)慶雲山(在分水縣治東南唐長庭/中山上有五色雲現故名)¶
　玉華山(在分水縣治南/下有泉色如玉)覺道山(在分水縣北九里相/傳昔有二人入山得)¶
　(道不知所終石壁留其影如道士/狀晴日視之宛然因名曰覺道山)紫龍山(在分水縣/西南一十)¶
　(五里上有龍池/嵗旱禱雨多應)秦遊山(在分水縣東南一十七里相/傳秦始皇遊天日山庶民於)¶
　(此覲見舊名㕘/秦山唐改今名)石柱山(在分水縣南二十里二山對/峙各有石如桂髙數十丈)¶
　崤山(在分水縣東五十里山頂有池下/有葛仙村相傳葛𤣥嘗煉丹於此)筆架峰(在府/城西)¶
<pb:KR2k0008_WYG_041-7b>¶
　(七十五里五峰峭/列如筆架然故名)梅花峰(在淳安縣南三十里/望之若梅花五出)紫蓋¶
　峰(在淳安縣東南七十/里其峰亭亭如擁蓋)金紫峰(在淳安縣東北八十/里髙二十餘丈中峰)¶
　(有圓石起數十丈光瑩無草木其旁兩峰若俯每旭/日照灼則有金紫閃爍之色上有九隴瀑布泉元洪)¶
　(震老詩白波九道自流/雪青玉一峰長挂天)獨髙峰(在桐廬縣北二十里/突然一峰絶頂平坦)¶
　(上有/石塔)金姑峰(在夀昌縣東三里宋傳崧之詩雲/泉落澗鳴秋杼月鏡懸崖理曉容)午方¶
　嶺(在府城東北六十里以在烏龍山/之南故名絶頂有金雞窠石穴)銅嶺(在淳安縣/東七十里)¶
　(中有石洞出泉嵗旱祈雨/多應乂有田號仙人田)白鶴嶺(在淳安縣東北一/百里相傳漢仙翁)¶
　(方儲乘白鶴駐於此鶴啄出/泉以自飲至今名仙鶴泉)燕石巖(在淳安縣西一/十五里穹然如)¶
<pb:KR2k0008_WYG_041-8a>¶
　(石屋可坐數人/俗呼積甲山)保安巖(在淳安縣東北六十里一名/玉笋峰側視如圭正視如筆)¶
　金雞巖(在夀昌縣西六十里昔有異人過此聞石中/有雞聲剖石得一物如雞有金色石竅今存)¶
　千佛巖(在分水縣東一十二里相傳昔邑人/方子容以母疾鑿山作千佛於此)石樓洞¶
　(在府城西北四十/里衆石攢聚如樓)靈巖洞(在淳安縣東五十里上有/千仞峰下有兩水源東曰)¶
　(悬明西曰龍門龍門源水又分為二曰龍泓曰均濟/各溉田數頃宋邵晃父子隠居於此所謂雲峰千仞)¶
　(對吾廬/是也)仙居洞(在淳安縣東南五十里連接十數洞/皆有一竅可通往來最外一洞有石)¶
　(如龍蟠又有石座上有/盆池龍口水注其中)仙女洞(在淳安縣東北六十/里洞口有祠每嵗旱)¶
　(禱之則環山皆/雨不及他境)乳洞(在淳安縣西六十里深可數里/泉溜凝結似乳中有石笛石果)¶
<pb:KR2k0008_WYG_041-8b>¶
　(宋宣和中雷震忽有大石掩洞自是難/入又遂安縣亦有乳洞其中異石非一)威平洞(在淳/安縣)¶
　(西七十里一名青溪洞又名幇源洞宋宣和中賊方/臘反韓世忠擊敗之窮追至此洞賊深據巖屋為三)¶
　(窟諸將莫知所入世忠潛行溪谷間問野婦得徑即/挺身仗戈檮其宂格殺數十人擒臘以出賊平改今)¶
　(名/)閬仙洞(在桐廬縣北二十五里相傳昔有仙人居/此中有石牀臥之甚温石鼓擊之則鳴又)¶
　(有石龍石橋巨蟾碧雞之類宋/黄裳作記并詩千絶以紀其勝)垂雲洞(在桐廬縣西/北五十里中)¶
　(有石門洞穴通天又/有石堂可容百人)館仙洞(在桐廬縣西北五十里/洞門有石壁乳竇交渶)¶
　(飛泉噴射相傳内/有大蟾蜍翠鵲)靈棲洞(在夀□縣西北四十里唐/縣令穆均嘗遊此山李頻)¶
　(從行穆㣲吟曰一徑八雙崖初疑有幾家行窮人不/見坐久日空斜頻繼其下句曰石上生靈草泉中落)¶
<pb:KR2k0008_WYG_041-9a>¶
　(異花終須浩茅/屋來此學飡霞)船石(在府城東二十五里長/一丈五尺宛如一船)鶴迹石¶
　(在淳安縣東二十里石髙五丈許上有鶴迹九長徑/尺許旁有馬虎跡相蹂雜相傳漢方儲兄弟三人各)¶
　(乘一物遊此其跡/天然非鐫刻所及)魁星石(在淳安縣東北五十里俗/傳星隕所化舊有祠又有)¶
　(拳石浮躍水中俗/號錢王秤鎚石)龍眼石(在淳安縣西七十里石壁/上對裂二眼黒如㸃漆有)¶
　(泉出其/間如淚)仙棊石(在桐廬縣北二十五里相傳昔有郭/先生者隠此每驅虎負箬葉出於杭)¶
　(市鬻錢以周貧者既歸/則與仙侶奕棊於此)一指石(在桐廬縣西北四十/里長一丈髙五尺綴)¶
　(巖谷間以手抵之則摇動人力多則不能/移元楊維禎詩一指力可動萬夫莫能移)黿石(在夀/昌縣)¶
　(西十二里相傳昔有人/見一黿伏草間化為石)新安江(在淳安縣南一名青/溪出徽州自歙縣經)¶
<pb:KR2k0008_WYG_041-9b>¶
　(本縣界至府城南合婺港東入浙江齊沈約詩眷言/訪舟客兹川信可珍洞澈隨深淺皎鏡無冬春千仞)¶
　(寫喬樹百丈見游鱗滄浪有時濁清濟涸無津盘若/乘斯去俯暎石粼粼紛吾隔囂滓寧假濯衣巾願以)¶
　(潺湲水霑君纓上塵唐李白詩青溪清我心水色巽/諸水借問新安江見底何如此人行明鏡中鳥度屛)¶
　(風裏向晚猩猩/啼空悲逺遊子)東陽江(在府城東南二里來自金華/府界至此與歙港合流東入)¶
　(浙/江)桐江(在桐廬縣北三里亦名桐溪源出天目山流/入浙江宋栁耆卿詞桐江好湮漠漠波如染)¶
　(山如/削)西湖(在府城西南唐/刺史侯温開)聖湖(在府城西北十/里淵深澄澈)白水¶
　湖(在桐廬縣北二十里/湖有四溉田甚博)軒駐溪(在淳安縣東五十里/相傳漢方儲乘鶴至)¶
　(此登舟/故名)夀昌溪(在夀昌縣西六十/里流入新安江)天目溪(在分水縣/東源出天)¶
<pb:KR2k0008_WYG_041-10a>¶
　(目/山)三河潭(在府城東南四十里潭水逆流而上兩旁/順流而下故曰三河唐置三河戍以此名)¶
　雉山潭(在雉山下嵗/旱祈雨多應)並山潭(在淳安縣東北八十里/三潭相並如甕缶然)¶
　龍潭(在桐廬縣南一十五里中/有神龍宅焉祈雨多應)古渠(在淳安縣治南/引西山泉横貫)¶
　(市中遇大比濬之多預薦者率以為驗宋元豐淳熙/間知縣事何友直陳華皆嘗浚治邑人方仲謀方有)¶
　(開皆/有記)鐵井(在淳安縣治西水極清冽官民/取汲宋政和間䕶以鐵欄因名)戶部井(在/夀)¶
　(昌縣冶内宋縣令陳覺民鑿覺/民後為戶部郎邑人思之故名)玉泉(在府城東北七/里旁有石佛嵗)¶
　(久漸/長)靈惠泉(在府城西南二十五里/嵗旱取水禱雨有應)神泉(在桐廬縣/北一十五)¶
　(里其水冬温夏凉病者/飲之或瘥祈禱多有應)孝子泉(在桐廬縣西南二十/里晉孝子夏孝先廬)¶
<pb:KR2k0008_WYG_041-10b>¶
　(墓於此忽有/泉湧出因名)十九泉(在桐廬縣西釣臺下泉甚甘美/茶經品第天下水味謂此泉居)¶
　(第十/九品)躍龍泉(在遂安縣治南相傳/昔有雙鯉化龍故名)聖水池(在烏龍山/顛池有二)¶
　(一清一濁俗謂之聖/水嵗旱禱雨多應)朱池(在府城西三十五里相傳/漢朱買臣嘗寓此鑿池滌)¶
　(硯後人/因名)浴翠池(在桐廬/縣學前)七里灘(在桐廬縣西一名嚴/陵瀬即漢嚴光垂釣)¶
　(處諺云有風七里無風七十里蓋舟行難於挽縴惟/視風以為遲速故耳劉宋謝靈運詩一瞬即七里箭)¶
　(馳猶是難檣邊走嵐翠枕底失風湍但訝猿/烏定不知霜月寒前賢竟何益此地誤垂竿)¶
土産銅(建徳遂安二縣/出唐時有坑)漆(淳安遂安夀/昌三縣出)桐油(淳安夀昌/二縣出)¶
　紙(建徳淳安/二縣出)茶(各縣俱出淳/安鳩坑者佳)白石英(遂安/縣出)¶
<pb:KR2k0008_WYG_041-11a>¶
公署嚴州守禦千戶所(在府治東南/洪武中建)¶
學校嚴州府學(在府城内西南舊在城東隅宋雍熙中/徙西北本朝洪武初遷於此永樂間重)¶
　(建/)建徳縣學(在府城内東/宋嘉定中建)淳安縣學(在縣治東南宋/崇寧間建元至)¶
　(正間/重建)桐廬縣學(在縣治/東北)遂安縣學(在縣治西二學宋/嘉祐中建通上四)¶
　(學俱本朝洪/武中重建)夀昌縣學(在縣治東宋崇寧中建本朝/景泰間徙縣西𢎞治末遷於)¶
　(此/)分水縣學(在縣治東宋治平中建本朝正/徳間徙縣西嘉靖間復遷於此)¶
書院釣臺書院(在府城東五十里乃漢嚴光隠釣處宋/范仲淹始創祠宇紹定中郡守陸子遹)¶
　(即其地建書院内有客星閣羊裘軒招隠堂本朝正/統初知府萬觀重修又搆清風髙節二軒大學士楊)¶
<pb:KR2k0008_WYG_041-11b>¶
　(溥作/記)石峽書院(在淳安縣東北五里宋方逢辰/講道之所度宗手詔賜今名)¶
宫室瀟灑樓(在府治内宋知州周格建取范仲淹詩/瀟灑桐廬郡之意為名其下為思范堂)魁¶
　星樓(在淳安縣學内宋淳祐中建元/大徳中重建邑人何夢桂作記)天邊風露樓(在/淳)¶
　(安縣東二十里宋時邑人盧玨建珏善/詩瀕江為樓扁曰天邊風露方逢辰記)陵仙閣(在府/城西)¶
　(相傳唐永徽中睦州刺/史康希仙昇仙之處)清芬閣(在桐廬縣西白雲源/宋時建取范仲淹謁)¶
　(方干故居詩幽蘭在深處/終日自清芬之句為名)競秀閣(在桐廬縣東下瞰/長江景為一邑之)¶
　(冠宋未/芾書扁)客星閣(在釣臺書院内取漢史/客星犯帝座之義為名)尊經閣(在府/學以)¶
　(貯頒降/書籍)御書閣(在桐廬/縣學内)髙風堂(在府治東宋時建范/仲淹記堂之東北有)¶
<pb:KR2k0008_WYG_041-12a>¶
　(植賢松月二亭堂北有柏/石刻夀柏二字識其古也)秀岐堂(在府治北舊名省/心宋時以近郊獻)¶
　(雙穗麥因/更此名)學愛堂(在淳安縣治内宋時建取/君子學道則愛人之義)環溪亭¶
　(在府城中唐方干詩為是仙/才登望處風光使似武陵春)溪山偉觀亭(在府城上/羣山獻竒)¶
　(二水成字舉目盡/得之一郡偉觀也)萬夀亭(在淳安縣治西瀕江宋時/建以為放生之所新安羅)¶
　(頌/記)合江亭(在桐廬縣治東宋時建取桐睦二江㑹於/此故名曾□詩水合雙江急山連百竅深)¶
　釣臺(在府城東五十里東西二臺各髙數百丈漢嚴/子陵垂釣處宋范仲淹詩漢包六合網英豪一)¶
　(箇㝠鴻惜羽毛世祖功臣三十六雲臺爭似釣臺髙/元盧摰詞雲山蒼蒼兮烟木稠石瀬潺潺兮江水流)¶
　(故人兮冕旒先生兮羊裘使人皆先生兮誰其伊周/使人不先生兮誰其巢由可仕止久速兮舍聖人將)¶
<pb:KR2k0008_WYG_041-12b>¶
　(焉求清風一絲兮豈為名鈎蕉黄荔丹兮香火千/秋岸下幾篙兮榮辱之舟先生一笑兮白雲收)思¶
　臺(在淳安縣東二十五里元孝子姜/兼哭母之所編修方道壑有記)千峰榭(在髙風/堂北唐)¶
　(建方干詩窗中早月當琴榻墻上秋山入酒杯下/有松□反荷池池之東為潺湲閣西為木蘭舟)桂¶
　館(在府治西北宋建其東為瀟/灑園池西為杏園桃李莊)雉山館(在淳安縣治/西南五代時)¶
　(建/)錦溪館(在淳安縣治東宋建知縣陳曄記/中有繡衣堂孝廉王勉中書扁)¶
關梁宣威橋(在府治前舊/名卧龍橋)濟川橋(在府城東北五十/里元至正中建)聚¶
　星橋(在淳安縣東南五十里相傳宋時/近橋有邵氏前後五人登第故名)魁星橋(在淳/安縣)¶
　(東北六十里以其/地有魁星石而名)世濟橋(在桐廬縣北三十里元/至正間建歐陽𤣥書額)玉¶
<pb:KR2k0008_WYG_041-13a>¶
　虹橋(在夀昌縣東二十里元葉養䝉詩氣/凌晴漢横空青影落寒潭浸秋碧)¶
寺觀兜率寺(在府城中唐/神龍中建)天寧寺(在府城南五里/寺有瀟灑亭)永寧¶
　寺(在府城東五里/唐光化中建)崇勝寺(在府城西三十里宋時寺/僧號不睡長老真宗嘗賜)¶
　(以/詩)轉教寺(在淳安縣治西/晉升平中建)圓通寺(在桐廬縣治西/唐㑹昌中建)廣¶
　安寺(在夀昌縣治東/南唐廷元中建)無礙寺(在遂安縣治西/唐貞元中建)慶雲寺¶
　(在分水縣治而/唐長慶中建)𤣥妙觀(在府治西唐景隆中建夀/昌縣治北亦有𤣥妙觀)上¶
　善觀(在淳安縣治南/宋嘉祐中建)天樂觀(在淳安縣東北四/十五里五代時建)紫霄¶
　觀(在桐廬/縣治東)洞神宫(在遂安/縣治西)¶
<pb:KR2k0008_WYG_041-13b>¶
祠廟吳太伯祠(在淳安縣東三十里宋咸淳中進/士呉攀龍建本朝正統中重修)伍子¶
　胥祠(在府城東四十里胥村子胥未遇/時嘗至此地後人因立祠祀之)朱太守廟(在/府)¶
　(城西三十五里祀漢㑹稽太守朱買臣/買臣本呉人避呉王濞之亂嘗寓此)嚴先生祠(在/釣)¶
　(臺書院内祀漢嚴光宋范仲淹記有云先生光武之/故人也相尚以道及帝握赤符乘六龍得聖人之時)¶
　(臣妾億兆天下孰加焉惟先生以節髙之既而動星/象歸江湖得聖人之清泥塗軒冕天下孰加焉惟光)¶
　(武以禮下之在蠱之上九衆方有為而獨不事王侯/髙尚其事先生以之在屯之初九陽徳方亨而能以)¶
　(貴下賤大得民也光武以之蓋先生之心出乎日月/之上光武之量包乎天地之外微先生不能成光武)¶
　(之大㣲光武豈能遂先生之髙哉而使貪夫廉懦夫/立是大有功於名教也仲淹来守是邦始構堂而奠)¶
<pb:KR2k0008_WYG_041-14a>¶
　(焉乃復為其後者四家以奉祠事又從而歌/曰雲山蒼蒼江水泱泱先生之風山髙水長)方仙翁¶
　祠(在淳安縣東五十里仙/翁漢洛陽令方儲也)賀將軍祠(在淳安縣西北/六十里祀呉偏)¶
　(將軍/賀齊)孚惠廟(在淳安縣東六十里祀陳吏部侍郎何/文宋淳熙中賜廟額封神為靈順侯廟)¶
　(之西/有墓)烏龍廟(在府城北二里累著靈驗歴代襄封王/爵本朝號烏龍山之神有司嵗以三月)¶
　(三日/祀焉)靜樂祠(在淳安縣東北五十五里靜樂唐方昊/號唐亡以節義自髙呉越王拜官不屈)¶
　(乃聚徒授書/以終其身)¶
陵墓越王墓(在淳安縣東北六十五里舊志越王兵敗/至此問地名或曰此名角頭因嘆曰吾無)¶
　(所之矣遂卒其衆負土成/墳三隴相連各髙十餘丈)孫鍾祖墓(在桐廬縣東四/十五里鍾漢末)¶
<pb:KR2k0008_WYG_041-14b>¶
　(人呉大帝祖也相傳設/𤓰遇仙得葬地即此墓)方儲墓(在淳安縣治東南儲/見人物墓前有真應)¶
　(廟唐左臺監察御/史張文成有記)楊宇墓(在淳安縣南七十里宇本/開封人徙淳安宋寧宗后)¶
　(父/也)錢時墓(在淳安縣西六十里時見人物元至治/中縣尉鄭干齡表其墓邑人呉&KR1680;作記)徐¶
　舫墓(在建徳縣霞山之原舫桐/廬人卒葬此宋濂作銘)商輅墓(在淳安縣/南清溪)姚¶
　䕫墓(在桐廬縣/西牛山塢)¶
古蹟古城(在桐廬縣西二十五里輿地志/呉廣武四年築今有故址在焉)太子城(在淳/安縣)¶
　(西三十里相傳晉太子避地於/此其西有石山石嵓虎石虎溪)唐寓之城(在桐廬縣/東三十五)¶
　(里相傳晉末孫恩㓂亂邑人唐寓之率郷閭築城以/禦之或云寓之南齊時人嘗據此築城以自保遺址)¶
<pb:KR2k0008_WYG_041-15a>¶
　(尚/存)廢昭徳縣(在分水縣境唐寳應中析分/水置此縣大厯中省入分水)廢神泉監¶
　(在府境宋熙寜中置以鑄銅/錢尋罷慶元初復置後廢)柵源(在淳安縣東五十/里呉賀齊與山越)¶
　(戰樹柵/於此)石門(在淳安縣西四十里相傳門常為霧塞/呉孫和為太子時避難至此逢大雨祀)¶
　(以白牛焉三日雨/止見石門儼然)胥村(在府城東四十里舊傳伍子/胥逰難抵此因名乂有胥水)¶
　(胥/嶺)黄饒村(在府城西四十里相傳唐黄巢將冦郡時/異僧陳尊宿織大革履置此村木杪賊至)¶
　(視之曰彼有人焉遂出/境俗謂黄巢所饒因名)錦沙村(在淳安縣西八里舊/志云傍山依壑素波)¶
　(澄□錦石舒文冠軍呉喜聞而造焉鼓旭/逰泛彌旬忘反嘆曰名山幽谷故不虚賞)仙壇(在淳/安縣)¶
　(西北圖阜隆起松竹茂宻真塵外境/也隋志雉山縣有仙壇山蓋謂此)董舉圻(在桐廬/縣西南)¶
<pb:KR2k0008_WYG_041-15b>¶
　(二十里晋邑人董舉居孝子泉側天旱泉欲竭舉乃/運石於下以瀦水既而大水漲沙石遂成岸後人號)¶
　(為董/舉圻)方干故居(在桐廬縣西三十里子孫至宋猶盛/范仲淹詩風雅先生舊隠存子陵臺)¶
　(下白雲村唐朝三百年/冠蓋誰聚詩書到子孫)¶
名宦漢賀齊(建安中為武威中郎將討丹陽黟歙時葉/鄉等四鄉先降齊表葉鄉為始新縣及賊)¶
　(平復表分歙地為新都/郡孫權以齊為太守)三國孫韶(呉甘露初韶于建/徳水濵得大鼎進)¶
　(之呉主因改元寳/鼎封韶為建徳侯)南北朝江秉之(劉宋新安太守政/尚簡要所得禄悉)¶
　(散之親故在郡止作一/書案去官留以付庫)沈瑀(齊建徳令教人一丁種/十五株桑四株杮及棃)¶
　(栗女丁半之頃之/成林民咸感悅)伏暅(梁新安太守在郡凊恪有操/履賦稅不登者輒以太守田)¶
<pb:KR2k0008_WYG_041-16a>¶
　(米助之郡多麻苧家人乃/至無以為繩其厲志如此)任昉(梁天監中為新安太/守在郡不事邊幅為)¶
　(政清省吏人便之及卒遺/言不以新安一物遷都)徐摛(梁大通中新安太守/為政凊凈教民禮義)¶
　(勸課農桑朞月/之間風俗頓改)陸繕(陳永定中留異割據東陽新安/人向文政與異連結以繕為新)¶
　(安太守/討平之)唐宋璟(開元初為御史大夫坐監朝/堂杖人輕出為睦州刺史)房琯(開/元)¶
　(初為睦刑司戶復為建徳縣令/所至尚徳化興善利以治最顯)韓洄(乾元中江淮凶/饑而新安特甚)¶
　(時推洄能名除睦/州别駕知州事)韓泰(長慶中睦州刺史韓愈在袁/州時嘗薦泰自代極加稱許)¶
　杜牧(㑹昌中為睦州刺史嘗論土鹽商/為害孶孶為民郡中號紫微太守)李道古(睦州/刺史)¶
　(著大㕔記載唐永徽至元/和刺史除拜嵗月甚備)宋刁衎(知桐廬縣㑹詔羣/臣言事衎上諫刑)¶
<pb:KR2k0008_WYG_041-16b>¶
　(書謂淫刑酷法非律文所/載者望詔天下悉禁止之)田錫(雍熙初知睦州卅人/舊阻禮教錫大興庠)¶
　(序建孔子廟表請以經籍給諸生詔/賜九經自是人知問學俗為之變)范仲淹(景祐中/知睦州)¶
　(大興學校建嚴子陵祠作瀟灑桐/廬郡十絶以紀山川風俗之美)彭思永(通判睦州/有治績台)¶
　(州大水敗城思永往欇數月/公私之舍皆具築城髙於前)趙抃(嘉祐中知睦州州/嵗為杭州市羊抃)¶
　(移文却之又民有茶稅而/無茶地奏蠲之民懷其徳)錢即(睦州推官部使者有/獄在衢啖即以薦牘)¶
　(使往治即曰吾寧老冗選中豈忍/以數十人易一薦乎至則平反之)吕希純(知睦州有/賢行郡志)¶
　(謂自范仲淹至吕希/純可稱者止六七公)張確(通判杭州攝睦州事時青/溪盜起有自賊中還回者)¶
　(確悉㸔之訪得虚實以/告諸將用其言盜果平)劉清之(紹興中為建徳縣主/簿請於州俾民自實)¶
<pb:KR2k0008_WYG_041-17a>¶
　(其戶由是賦/役平爭訟息)胡寅(紹興中知嚴州政/教並行民用胥勸)袁樞(嚴州教授/樞常喜誦)¶
　(司馬光資治通鑑苦其浩博乃區别/其事而貫通之號通鑑記事本末)桞約(知嚴州時/金人大入)¶
　(列郡震恐約屹保孤城悉力捍禦境/内安堵乂上書請合諸郡克復呉㑹)李彦頴(建徳縣/丞方改)¶
　(秩時宰知其才將處之學官或/勸使一見彦穎恥自獻不往)張震(知嚴州州舊有/章惇祠震即命)¶
　(毀去而以范/仲淹易之)張栻(乾道初知嚴州以教化為先問民/疾苦首以征鹽鐵絹太重為請孝)¶
　(宗可其奏弟枃亦通判/嚴州方年少已有能聲)蕭燧(淳熙中知嚴州嚴地狹/財匱始至官鏹不滿三)¶
　(千燧儉以足用二年之間積至十/五萬以其羡補積邇諸邑皆寛)吕祖謙(嚴州教授/時張栻為)¶
　(守以經學淑諸生祖謙又以經㫖/薫陶之自是郡人尚義理之學)金安節(知嚴州除/浙西提刑)¶
<pb:KR2k0008_WYG_041-17b>¶
　(赴召首言治民之道先徳後刑今守令於簿書期㑹/賦稅輸納窮日力辦之而無卓然以教化為務者願)¶
　(申飭/守令)陳曄(淳熙中知淳安縣創義倉募/義役興滯補廢民甚便之)髙斯得(淳祐/中知)¶
　(嚴州嚴環山為郡雖豊嵗猶仰他州夏旱斯得/蠲租發廩招糴勸分請於朝得米萬石以賑濟)袁韶¶
　(嘉泰中知桐廬縣縣多宗室持縣事無有善去者韶/始至絶私謁莫敢橈錢塘岸嵗為潮齧率取石桐廬)¶
　(韶言廟子山有石不必/旁取鄰郡遂得永免)呉淵(嘉定中建徳主簿丞相/史彌逺館留之語竟日)¶
　(大悅謂淵曰君國器也今開化新置尉欲以此處/君淵對曰甫得一官何敢躁進彌逺為之改容)元¶
　王子玉(至元中為夀昌尹時江南新附徭役繁劇子/玉每抱吿身詣府泣訢卒減差科民甚徳之)¶
　鄧文原(浙西廉訪僉事桐廬人戴汝惟家被盜有司/得盜獄成送郡夜有焚戴氏廬者而不知汝)¶
<pb:KR2k0008_WYG_041-18a>¶
　(惟所之文原曰此必有故也乃得其/妻與其弟謀殺汝惟狀人以為神)馬世榮(大徳中/為夀昌)¶
　(尹冶多善政嘗率民於近縣築/堤障水民頼之名曰馬公堤)朱倬(至正間為遂安/尹以興學為先)¶
　(務鄰境盜竊發倬集/鄉民禦之邑頼以安)本朝彭子冲(洪武初知夀昌縣/涖事勤敏甞建㑹)¶
　(通橋以濟不通未/幾陞池州府同知)金師古(洪武初知分水縣修築壇/壝教民播種後陞永州府)¶
　(同知民恩/之不忘)王思勝(洪武中為嚴州知府政尚清/簡臨下以莊吏民畏而愛之)季仲¶
　蘭(洪武中為嚴州知府勤於政/事惠愛及民一郡翕然從化)潘惟學(洪武末為嚴/州知府為政)¶
　(不苛推行有漸/既去而民思之)劉廷讃(景泰末知淳安縣廉介仁恕/訪民疾苦専施惠政不求赫)¶
　(赫名焉/  省志)¶
<pb:KR2k0008_WYG_041-18b>¶
流寓嚴光(漢㑹稽人少與光武同遊學及光武即位以/物色訪之得於齊國拜諫議大夫不就去耕)¶
　(釣於富春山今釣臺/即漢富春縣地也)戴顒(劉宋譙郡人徙居剡縣父/□兄勃並隠遯有髙名顒)¶
　(聞桐廬多名山與兄弟共遊遂留居焉/顒嘗述荘周大㫖著通選論戴記十篇)俞鳬(唐洪州/南昌人)¶
　(徙居分水登進士第以詩名/於時與方干賦詩相往還)豐稷(宋明州人徽宗朝/為御史中丞首論)¶
　(蔡京姦狀京坐貶及京復/相修故怨稷安置睦州)¶
人物漢方儲(歙人其地在今淳安講孟氏易精通圖䜟/建初間舉賢良方正對策為天下第一拜)¶
　(議郎轉洛陽令後追贈尚書令封黟縣侯世/傳其仙去蓋出於傳㑹兄儕弟儼俱有學行)三國陳¶
　惲(桐廬人呉富陽侯碩之子仕至黄門侍郎征虜將/軍封餘杭侯惲有仙術能興水工今有廟存焉)¶
<pb:KR2k0008_WYG_041-19a>¶
　晉夏孝先(桐廬人父亡負土成墳廬其側時有野火/燎山將近塋域孝先繞墓號慟鳥獸羣集)¶
　(以毛羽濡水灑/火俄頃撲滅)南北朝周文育(夀昌人本姓項少孤/貧年十一能反覆游)¶
　(水中數里梁承聖中累官散騎常侍時北齊冦江文/育却之進爵夀昌縣公周廸之敗為熊曇朗所害贈)¶
　(侍中司空/諡忠愍)唐方干(桐廬人工詩性氣不羈一舉不得/志遂隠居釣臺東時號元英先生)¶
　(有詩/集)吳少微(新安人為晉陽尉與富嘉謨同官且友/善善屬文辭本經學雄邁髙雅時人慕)¶
　(之文體一變/號呉富體)皇甫湜(新安人元和中擢第仕至工部/郎中韓愈愛其才厚禮之與李)¶
　(翺張籍齊名/有文集行世)施肩吾(分水人有詩名元和中舉進士/退隠洪州西山終身不仕所著)¶
　(有文集十卷後遇旌陽/授以丹方竞得仙去)陳京(桐廬人有至行親喪廬/墓刺史蕭定上言表其)¶
<pb:KR2k0008_WYG_041-19b>¶
　(門時人目所居鄉曰至徳里曰如曾同邑有祝希進/者父喪廬墓側有芝草生異蛇至元和中旌其孝行)¶
　(又同郡建徳何起/門亦以廬墓被旌)戴元益(桐廬人五世同居家有紫/薇木連理刺史以聞咸通)¶
　(中詔旌/表其門)李頻(夀昌人少秀悟博記覽尤長于詩與詩/人方干相善擢進士任歴都官員外終)¶
　(建州刺史有詩傳世建/人立廟于棃山嵗祀之)宋邵煥(青溪人咸平中年十/嵗以童子召赴闕真)¶
　(宗令賦春雨詩頃刻而就除正字令於秘閣讀書累/官金部員外郎姪大受官至刑部侍郎立朝謇諤不)¶
　(畏強/禦)方仲謀(青溪人嘉祐中進士累官殿中/丞工於詩有雉山集二十卷)江公望¶
　(睦州人舉進士崇寧初任司諫抗疏極論時政及宫/禁事皆人所難言者坐廢終身名節偉然終始不渝)¶
　(天下髙之後/贈諫議大夫)詹良臣(遂安人為縉雲尉方臘起其黨/犯處州守貳俱遁良臣獨守城)¶
<pb:KR2k0008_WYG_041-20a>¶
　(曰捕盗尉職也縱不勝敢愛死乎率弓兵出禦之被/執誘使降良臣怒罵賊怒臠其肉使自㗖且吐且罵)¶
　(至死不絶口時年七十二後贈通/直郎子大方官至僉書樞密院事)徐亨(桐廬人臘冦/竊發其兄為)¶
　(賊所執亨叩頭晉曰家有老母兄能養/請代其死賊舎其兄而殺亨鄉人義之)陸時雍(淳安/人幼)¶
　(孤貧與兄力樵養母稍長補郡學生念母兄食不給/語掌膳曰吾日飯勿盡炊願輟一膳遺母自以一膳)¶
　(分為晨午其苦節孝養如此後登宣和進士第/中博學宏辭科歴秘書丞復請以恩官其兄子)方閎¶
　(淳安人與弟誾聞同居太學每試必迭為之魁時人/語曰兩浙三方天下無雙閎仕至判南京國子監誾)¶
　(歴右文殿修撰致仕錫號龍/亭居士聞仕歴太僕少卿)劉晏(嚴州人入遼舉進/士為尚書郎宣和)¶
　(中率衆數百来歸授通直郎金人犯京師以晏總遼/東兵號赤心隊建炎初從劉正彦擊淮西賊及金人)¶
<pb:KR2k0008_WYG_041-20b>¶
　(犯建康杜充兵潰羣㓂犯常州晏出竒破之後追擊/賊戚方於宣城為賊所害贈龍圖閣待制官其四子)¶
　(立廟/死所)王縉(分水人自侍御史遷右司諫知無不言每/謂人才實難多事之際尤宜為朝廷愛惜)¶
　(以故不專彈擊而惟論安危大計與所以/啓沃君心者髙宗嘗以得諫臣體稱之)葉義問(夀/昌)¶
　(人建炎初進士累官至知樞密院事時金主亮窺江/上命義問視師淮上御書義問到處如朕親行八大)¶
　(字於旗以賜/之卒諡忠簡)喻樗(建徳人少慕伊洛之學受業于楊/時建炎中登進士累官工部員外)¶
　(郎知蘄州孝宗即位用為提舉浙東常平以治績聞/樗為人質直好議論尤善識鑑嘗言沈晦張九成進)¶
　(士當第一後果然樗有二女富人受請婚不許及見/汪洋張孝祥曰佳壻也遂以妻之所著有中庸太學)¶
　(論語解及/玉泉語録)詹至(建徳人仕為䡗州通判敵騎將及境/合民兵七千人授甲登陴入與家人)¶
<pb:KR2k0008_WYG_041-21a>¶
　(訣出約死守敵遂遁去後𨽻張浚暮多所建明墳官/至左中奉大夫卒南軒張栻銘其墓朱文公書并題)¶
　(葢/)胡嘉言(夀昌人髙宗朝為吏部侍郎與秦檜連姻/嘗上書論和議乞斬檜以謝天下聞者縮)¶
　(頸其後家居開/義學置瞻士田)方有開(淳安人仕為淮西運判著屯/田詳議二十二篇以獻朱文)¶
　(公嘗為書萬溪書堂/四字故自號溪堂云)馬大同(建徳人紹興中進士官/至戶部侍郎每奏對輙)¶
　(陳恢復大計歴官/中外必求其盡識)詹儀之(遂安人時張栻守郡吕祖/謙分教儀之日以學問為)¶
　(事官終吏/部侍郎)洪璞(淳安人任為鎮東節度推官陳備邊/八策楊慈湖薦之曰守官數十年而)¶
　(無屋可居舉家三百指而無田可/養其廉介如此弟琰亦有學行)錢時(淳安人書經/目輙成誦仕)¶
　(為史館檢閲輪當面奏敷陳剴切所著有尚/書演義四書管見等書學者稱為融堂先生)胡朝穎¶
<pb:KR2k0008_WYG_041-21b>¶
　(淳安人歴官武昌令通判嘉興時鄭清之家奴暴横/執寘諸法移書謝云以天子之命官撻宰相之奴僕)¶
　(罪當避位清之得書以聞帝/喜曰得一佳士矣除守岳州)趙彦肅(建徳人留心聖/賢之學乾道初)¶
　(登第官至寜海軍節度推官所著/有易說等書學者稱為復齊先生)鄭穎(夀昌人嘉定/間登第為理)¶
　(官執法平允時相開邊薦叅謀官知政事穎抗論政/府非賞功之地命遂寢出守嘉興歸闢一室號志齊)¶
　汪自強(淳安人紹定間進士知錢塘縣時值孟饗赤/縣出班起居人物清修帝目送之中書因薦)¶
　(其才除監察御史兼崇政/殿說書未幾遷大理卿)方慤(桐廬人父死廬墓喪/畢不歸覃思積年解)¶
　(禮記書成獻之朝/詔頒其書於天下)黄蛻(淳安人淳祐間舉進士累/遷大理卿以文學知名)徐¶
　梅龜(夀昌人舉進士為霍丘尉嘉熙初敵兵犯境梅/龜與子尚古皆死之理宗嘉其忠梅龜贈宣教)¶
<pb:KR2k0008_WYG_041-22a>¶
　(郎尚古贈承信/郎各官其一子)方逢辰(淳安人舉進士第一累官兵/部侍郎國史修撰兼侍讀除)¶
　(吏禮部尚書俱不拜先是鄭清之賈似道東政逢辰/上書力詆其非遂不復出授徒講學所著有孝經解)¶
　(易外傳尚書釋傳大學中庸註釋等書學者稱蛟/峰先生弟逢振檢閲翰林文字逢嘉判司門事)邵¶
　拱(淳安人舉進士僉判漢陽軍通守南安尋知昭州/以朝奉大夫致仕孫應豹號菊逸舉進士歴官州)¶
　(郡/)何夢桂(淳安人咸淳中舉進士第三為太常博士/歴監察御史宋亡不仕所著冇易衍中庸)¶
　(致用等書於易尤精/有先儒所未發者)孫潼發(桐廬人登咸淳進士授/衢州軍事判官有廉能)¶
　(聲辟御前軍器所幹辨公事未幾宋亡家亦毀乃避/地萬山中為終焉之計元侍御史程鉅夫求遺逸以)¶
　(潼發應詔/辭弗起)元余丙(遂安人初喪母泣血成疾父亡不/忍葬結廬古山下殯其中日閉戶)¶
<pb:KR2k0008_WYG_041-22b>¶
　(守視有牧童遺火延殯廬丙與子慈亟撲/不止欲投身火中與柩俱焚俄暴雨火滅)方道壑(淳/安)¶
　(人逢辰曾孫仕為翰林編修官累遷江西行省/員外郎所著有春秋集説詩説文説愚泉詩稿)汪汝¶
　懋(淳安人宦至翰林待制兼國史/院編修官所著有山居四要)魯淵(淳安人勵志/為學舉進士)¶
　(為華亭丞本朝洪武初屢徴弗就學者稱/岐山先生所著有春秋節傳及䇿府樞要)本朝徐舫¶
　(桐廬人博學尚志與劉基宋濓同游洪武初劉宋被/徵遇桐廬見之舫荷簑笠示不與同行之意隠居終)¶
　(身濓為撰墓誌/所著有滄江集)周淵(夀昌人洪武中以能書薦擢中/書舎人遷工科給事中尋陞大)¶
　(理寺丞官至四川布政司叅議平/生尚儉素甘淡薄讀書手不釋卷)羅觀(桐廬人洪武/中遊太學有)¶
　(聲選署陜西投察使事後擢寧國府同知/永樂初歴陞廣東按察使在任以清慎稱)徐誼(夀昌/人洪)¶
<pb:KR2k0008_WYG_041-23a>¶
　(武中知鎮江府處事詳密人莫/能欺去任惟文書數帙而已)陳禮(建徳人永樂初/由鄉舉授山西)¶
　(道監察御史有能聲/歴陞河南按察使)聞質(桐廬人永樂中由鄉舉入/大學授工部主事在任勤)¶
　(能尋陞吏曹郎中官至/湖廣布政司右㕘議)洪璵(淳安人永樂中進士授/刑部主事轉翰林院侍)¶
　(講官至吏/部右侍郎)商輅(淳安人宣徳乙卯浙江鄉試第一正/統乙丑南宮廷試俱第一授翰林修)¶
　(撰景泰初陞兵部侍郎兼左春坊大學士天順初為/石亨等誣陷革職為民成化初起復元官入内閣累)¶
　(官吏部尚書兼謹身殿大學士以/疾致仕卒贈太傅諡文毅  省志)姚䕫(桐廬人正統/末舉禮部第)¶
　(一登進士授吏科給事中歴官吏部尚書立朝三十/餘年憂國憫民恒存念慮每廷議大政大事正色昌)¶
　(言人皆悦服卒贈少/保諡文敏  省志)¶
<pb:KR2k0008_WYG_041-23b>¶
列女徐氏二女(宋建徳人長清次淳年及笄元兵下嚴/州父師顔携之㢠廻於薛山父適出而兵)¶
　(奄至清謂淳曰吾家世清白寧死不受汚辱遂相牽/投崖而死鄉人為之立祠翰林學士程鉅夫賦詩以)¶
　(表章/之)王氏女(建徳人至大間其父出耘舎傍遇豹為/所噬曳之升山父大呼女識父聲驚趨)¶
　(救以父所棄鋤擊豹/腦殺之父乃得生)童氏(嚴州人俞士淵妻姑性嚴/待之寡恩童柔順無少拂)¶
　(其意至正間賊䧟成平官軍復之乃縱兵標掠至士/淵家童以身蔽姑衆欲汚之童大罵不屈一卒以刀)¶
　(擊其左臂又一卒斷其/右臂罵猶不絶遂遇害)黄紳妻(洪氏淳安人年十七/歸紳甫一年而紳死)¶
　(生一女一日歸寧父母逼奪其志遂抱女觸寒冰濟/河以歸終其身年九十嬸胡氏姪婦呉氏皆幼年孀)¶
　(居守節不變人以/三貞稱之  省志)何廷傑妻(戴氏淳安人年二十而/寡人有欲奪其志者戴)¶
<pb:KR2k0008_WYG_041-24a>¶
　(以刄裂其兩耳誓不改節/孀居六十餘年  省志)何瑗妻(方氏淳安人年十/九歸瑗時瑗疾已)¶
　(革一見遂亡方以貞節自持誓不再適/孀居六十年而卒乃合葬焉  省志)何道妻(鄭氏/淳安)¶
　(人年十六歸道越二嵗而寡家貧無子舅/姑欲奪其志度不能免遂自經死  省志)童敦妻(李/氏)¶
　(名榮夀昌人年二十四而敦卒菅敦葬所李求結壙/于旁喪終父奪其志李知勢不可遏又慮自死遺禍)¶
　(舅姑家乃屬舅姑以後事泣拜而歸自經死舅/姑為送衣衾及館至遂舁葬於敦之傍  省志)¶
仙釋唐廣真(嚴州人既嫁得血疾夢道人與藥服而愈/自是與夫相離從師修道經謁何仙姑宋)¶
　(淳熙中在郭家食飯次若有人喚者出門逢三仙人/引至海邊跨大蝦蟇渡海因隨遊名山仙人問曰汝)¶
　(欲超凡入聖耶留形住世耶棄骨成仙耶對曰有母/尚在願終奉養曰如是且留形住世遂與丹一粒吞)¶
<pb:KR2k0008_WYG_041-24b>¶
　(之自是不米食後召入徳/夀宫封寂靜凝神真人)徐道士(唐末居青溪縣天/樂觀年八十餘自)¶
　(夢大羅天賜詩因/自衆尸解而去)稠錫和尚(桐廬人唐開元間卓錫/南獄庵前稠木自開嘗)¶
　(下山復歸庵衆不納一日偕二虎至僧衆怖走稠錫/曰勿怖止欲决去留耳吾果不能住此庵虎當恣噉)¶
　(我如可再居繞吾身三匝虎繞行如數/衆懼請止集衆五百遂為大禪刹云)少康(唐縉雲/人俗姓)¶
　(周十五出家從學諸方貞元中嘗至江陵遇一僧謂/曰汝化緣在睦州言訖不見康至睦州日乞食城中)¶
　(得餞誘小兒誦阿彌陀佛一聲遺一錢郎髙峰山顛/建道塲集齊聲念佛康獨聲髙衆見佛從康口中出)¶
　(坐逝之夕有光燭烏龍山山/色為燮白宋賜號廣道大師)道明(睦州人俗姓陳入/開元寺為僧契法)¶
　(於黄藥禪師常自織草履鬻以養親及施行路者黄/巢兵壓境郡人洶懼明吿以勿憂為大草屨令摽之)¶
<pb:KR2k0008_WYG_041-25a>¶
　(三十里外木杪巢見之即舎去郡人益尊禮之/或有叩激隨問隨答宋元符中賜號悟空禪師)義澄¶
　(富陽人俗姓孫投新定龍門僧徳詮出家周顯徳中/年已五十八始祝髪訪道四方宋咸平中住信州王)¶
　(山洞巖縣令章得象異之以聞真宗召至闕賜號明/慧大師後還錢唐因微疾作偈曰本來無質豈有去)¶
　(住要識真歸南來北去端坐/而逝時年百二十八嵗矣)¶
　¶
　¶
　¶
　¶
<pb:KR2k0008_WYG_041-25b>¶
　¶
　¶
　¶
　¶
　¶
　¶
　¶
　明一統志卷四十一¶
