# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.036768
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十八
<pb:KR2k0008_WYG_018-1a>¶
欽定四庫全書¶
　明一統志卷十八¶
　　　　　　　　　　　　明　李賢等　撰¶
　　滁州(東至應天府六合縣界七十里西至鳯陽府/定逺縣界七十里南至和州界七十里北至)¶
　　　(泗州盱眙縣界一百三十里自州治至南/京一百二十里至京師三千二百五里)¶
　　　(糧二千一/百石零)¶
建置沿革禹貢揚州之域天文斗分野春秋時爲吴楚¶
　之交戰國屬楚秦爲九江郡地漢初屬淮南國元狩¶
<pb:KR2k0008_WYG_018-1b>¶
　初復属九江郡三國爲魏地晉屬淮南郡東晉於此¶
　僑置南譙郡宋置新昌郡梁置南譙州北齊徙南譙¶
　州於新昌郡又改北譙州爲臨滁郡隋初置新昌郡¶
　改南譙州爲滁州因滁水而名大業初州廢以其地¶
　属江都郡唐初復置滁州天寳初改爲永陽郡乾元¶
　初復爲滁州五代時楊吴南唐有其地後入於周宋¶
　属淮南東路元初爲滁州路後復爲州𨽻揚州路本¶
　朝初以清流全椒來安三縣併入州𨽻鳯陽府洪武¶
<pb:KR2k0008_WYG_018-2a>¶
　十四年復置全椒來安爲屬縣直𨽻京師編戸三十¶
　三里領縣二¶
　全椒縣(在州城南五十里秦置属九江郡漢因之晉/属淮南郡梁於此置北譙州改縣曰北譙北)¶
　(齊改北譙州爲臨滁郡復周復改爲北譙郡縣属焉/隋初郡廢改縣滁水大業初復爲全椒縣属江都郡)¶
　(唐属滁州宋元仍舊本/朝因之編戸一十二里)來安縣(在州城北三十五里/本漢九江郡建陽縣)¶
　(地東漢以建陽省入全椒宋置新昌縣後改曰頓丘/隋又改清流縣属江都郡唐景龍中析清流置永陽)¶
　(縣属滁州南唐改爲來安縣宋紹興中廢爲/鎮後復置縣元仍舊本朝因之編戸七里)¶
郡名滁陽(在滁水之/陽故名)南譙(東晉/名)永陽(唐/名)¶
<pb:KR2k0008_WYG_018-2b>¶
形勝環滁皆山(宋歐陽脩/醉翁亭記)山髙水清(歐陽脩豊/樂亭記)淮北勝¶
　地(宋吕元中/紫㣲泉記)清淮灌其北烏江蕩其南(宋林希逸/白鶴觀記)形¶
　勢深秀(慶厯前集跋羣峯環於西南清溪/注於東北形勢深秀實甲淮海)¶
風俗民安畎畝(歐陽修豐樂亭記滁介於江淮之間舟/車商賈四方賔客之所不至民生不見)¶
　(外事而安/於畎畝)地僻訟簡其俗安閒(宋章衡重修/醉翁亭記)淳厚尚¶
　氣(吕元中紫㣲泉記滁人雖風俗淳/厚而尚氣易以德化難以力服)習尚勤儉(郡/志)¶
山川琅琊山(在州城南一十里晉琅琊王嘗駐此因名/其山谷深七八里自城南行六七里至溪)¶
　(溪之源出兩山間爲醸泉唐顧況詩東晉王家在此/溪南山樹色隔忩低碑沉字滅昔人逺谷鳥猶向寒)¶
<pb:KR2k0008_WYG_018-3a>¶
　(花/啼)豐山(在州城西南五里世傳沛豐人嘗居之故名/其山盤亘雄偉出琅琊諸峰上天欲雨常有)¶
　(雲氣發山椒若巾㡌然諺曰豐山着㡌豐年之兆其/下有幽谷地形低窪四面皆山歐陽脩詩滁南幽谷)¶
　(抱千峰桞庭俊詩滁陽/山水佳幽谷尤勝絶跑)龍蟠山(在州城南一十三里/上有虎卧泉桃花澗)¶
　(偃月洞洞側皆峭壁/前賢題詠多刻其上)孤山(在州城西北二十里四/面無山巋然獨立因名)石¶
　屏山(在州城外宋梅堯臣詩尋常畫屏多畫山何意/此山還作屏峭排直下幾千尺下有石路莓苔)¶
　(青/)石駝山(在州城西北二十二里上/有龍王祠遇旱禱雨有應)牛頭山(在州城/西四十)¶
　(里兩峰峻起/形如牛頭)石屋山(在州城西四十八里牛頭山/北上有石屋後有龍竇洞)曲¶
　亭山(在州城西六十里俗呼皇甫山南/唐皇甫暉與周兵戰嘗屯兵於此)皇道山(在州/城東)¶
<pb:KR2k0008_WYG_018-3b>¶
　(北一十七里世傳秦始皇途/經是山因名下有秦皇塘)黑龍山(在全椒縣西南/山顛舊有黑龍)¶
　(寺下瞰井邑/一覽畢見)南岡山(在全椒縣南二里山勢自西而/南連亘數十里至此益髙峻環)¶
　(繞縣治爲/一縣形勝)武山(在全椒縣東北一/十里上有梁王城)車盖山(在全椒縣/西北一十)¶
　(五里形/如車盖)花山(在全椒縣西北二十二/里攅峰叠嶂如花瓣然)九鬬山(在全椒/縣東南)¶
　(二十五里一名隂陵山昔項羽兵敗欲東渡烏江道/經此山興漢兵一日九戰故名山石有磨礪刀鏃迹)¶
　神山(在全椒縣西三十里有洞極深景物幽邃唐韋/應物寄全椒山中道士詩落葉滿空山何處尋)¶
　(行迹/即此)桑根山(在全椒縣西北四十里/梁南譙州故城在其西)龍檜山(在全椒/縣西北)¶
　(五十里其山舊/有檜如龍形)馬鞍山(在全椒縣西北五十里山有/人跡入石寸許又有拄杖跡)¶
<pb:KR2k0008_WYG_018-4a>¶
　(入石二寸其北有仙人洞洞口廣尺許深/不可測俗傳昔有人仙去遺馬鞍於此)卧龍山(在/全)¶
　(椒縣西北五十里/其上舊有卧龍菴)北獨山(在全椒縣西六十里崒然/特起不與衆山相接上有)¶
　(漢髙祖廟/及古塔)銅井山(在全椒縣西七十里一名/銅官上有銅井舊嘗出銅)菩薩山¶
　(在全椒縣西北七十里舊傳/嘗取此山之石爲佛像因名)黄山(在全椒縣西北七/十里上有二石碑)¶
　八石山(在來安縣西南一十三里/即淮南八公憩石之處)烏龍山(在來安縣/南一十八)¶
　(里上有烏龍王/廟祈雨多應)西龍山(在來安縣東二十里與六合/界東龍山對峙勢頗髙峻上)¶
　(有龍/王廟)五湖山(在來安縣東北一十八里下有五湖因/名山在縣境最爲險要控扼南北一名)¶
　(白禪山盖山北/屬白禪村故也)三山(在來安縣東二十里與天/長縣接境山有三峰排列)練寺¶
<pb:KR2k0008_WYG_018-4b>¶
　山(在來安縣西北二十里山側有寺其/東有地名浮林上有浮石髙百餘丈)伏牛山(在來/安縣)¶
　(北三十里/形似伏牛)卧羊山(在來安縣北三十/五里形似卧羊)尖山(在來安縣北三/十五里其山特)¶
　(出下臨/大澗)石固山(在來安縣北三十五里羣山連亘惟此獨/髙最爲險峻宋紹興辛巳居民避兵其上)¶
　(壘石為城/遺址尚存)嘉山(在來安縣西四十里上有龍/王廟山之西北即盱眙縣境)樊山(在来安/縣北六)¶
　(十/里)網鷹山(在來安縣西/北六十里)馬頭山(在來安縣北七十里俗傳/有龍經過又石上有人馬)¶
　(足/跡)馬嶺山(在來安縣北九十/里來安水出其下)歸雲洞(在琅琊山梅堯臣詩/雲收雨歇草樹濕澗)¶
　(下流水/空潺潺)試劔石(在全椒縣西北一百里/相傳秦王以此石試劔)鄼湖(在全椒縣西/南三十里魏)¶
　(置鄼縣/治于此)滁河(在州境内源出廬州過全椒縣與襄水合流/至州東南三义河㑹清流水經六合縣逹于)¶
<pb:KR2k0008_WYG_018-5a>¶
　(江/)清流河(源出州西清流沛上/繞州治而南入滁河)龍尾河(在來安縣東/門外下流㑹)¶
　(來安水入/水口河)襄水(在全椒縣界内源出石臼山北/循縣治之後東南流入滁河)來安¶
　水(在來安縣境内源出盱眙縣界/流至此又東南流入清流河)石塘水(在來安縣/西北二十)¶
　(里/)琅琊溪(在琅琊山源出兩峰之間歐陽修詩空山/雪消溪水漲遊客渡溪横古槎不知溪源)¶
　(來逺近但見/流出山中花)明月溪(在琅琊山宋王禹偁詩惜哉幽/勝事盡落唐賢手惟餘舊時月)¶
　(團團照/山口)菱溪(在州城東一十里源出永陽嶺西經皇/道山下歐陽修菱溪石記本名荇溪避)¶
　(楊行宻嫌名/故改曰菱)西澗(在州城西俗名烏土河唐韋應物/詩獨憐幽草澗邉生上有黄鸝深)¶
　(樹鳴春潮帯雨晚來/急野渡無人舟自横)銅井(在全椒縣西北五十里廣採/十餘丈深不可測舊于此)¶
<pb:KR2k0008_WYG_018-5b>¶
　(銅有魚出其/中其色如金)琉璃井(在來安縣治後井/甃莹澈色如琉璃)庻子泉(在琅/琊山)¶
　(山以唐庻子李幼卿得名王禹偁詩乍挹清泚姿頗/愜幽閒性味將春茗宜光與曉嵐暎梅堯臣詩庻子)¶
　(去來多少年依/舊清心共泉潔)六一泉(在醉翁亭側宋滁守歐陽修/晚號六一居士故名舊名玻)¶
　(瓈泉章衡記傍有石泓泉湧/而流甘如醍醐莹如玻瓈)紫微泉(在琅琊山舊名/幽谷歐陽修寄)¶
　(謝絳詩云滁陽幽谷抱山斜我鑿清泉子種花故事/畱傳父老說世人今作畫圖誇元祐間郡守陳知新)¶
　(名以/紫微)白龍泉(在琅琊山嵗/旱禱雨輒應)眞珠泉(在州城西三十里/幽棲菴前遊者撫)¶
　(掌則泉水濺/射狀若跳珠)統軍池(在州治後宋淳化中孟元喆以/龍武統軍知軍事鑿池於此故)¶
　(名/)迷溝(在全椒縣西南二十里昔項羽戰敗失道田/父紿之曰左左乃大澤即此溝也距隂陵五)¶
<pb:KR2k0008_WYG_018-6a>¶
　(里/)王家衝塘(在州之三才鄉長一百五十丈又/有王家莊堰亦在此鄉長五里)龍蟠¶
　塘(在州之仁義鄉長四百丈又有/于家塘亦在此鄉長三百丈)新塘(在州豐城鄉/長二百丈)¶
　柏子潭(在州城西南三里潭西北隅水深/莫測有龍出没其中祈雨輒應)¶
土産巴㦸子　白蘚皮　女萎　草決明　虎杖　貝¶
　母(已上各/縣並出)長石　黄精(俱州/境出)鯽魚(出城濠/者甚大)¶
公署南京太僕寺(在州城外西南三/里洪武六年建)滁州衛(在州治東/初為守禦)¶
　(千戸所洪武十/八年改建為衛)¶
學校滁州學(在州治東宋景祐間自舊子城南遷于此/元大徳中新之呉澄為記本朝洪武三年)¶
<pb:KR2k0008_WYG_018-6b>¶
　(重建永樂初重/修學士王逹記)全椒縣學(在縣治東宋崇寜間自縣/南徙建于此本朝洪武十)¶
　(五年/重建)來安縣學(在縣治東南隅宋崇寜初/建本朝洪武十四年重建)¶
宫室宣化樓　登豐樓(俱在故臨/滁郡治)懐嵩樓(在州治後即/賛皇樓也唐)¶
　(元和中李徳裕刺滁州建取懐歸嵩洛之意宋歐陽/修詩解帶西風飄畫角倚欄斜日照青松常安民詩)¶
　(斜日西風總如昨/風流只欠倚欄人)凝香閣(在州治取唐韋應物/燕寢凝清香之句)御書¶
　閣(在琅琊山開化寺宋太平/興國中賜額藏四朝御書)希真堂(宋會肇十詠詩/序滁城多卉木)¶
　(希真堂左右前後列植尤衆四時花/葉顔色可喜因物感興題為十詠)思賢堂　政樂¶
　堂　瑞麥堂　坐嘯堂　紫芝堂(俱在州治/宋時建)醉翁亭¶
<pb:KR2k0008_WYG_018-7a>¶
　(在琅琊山釀泉之上宋慶厯中僧智僊為郡守歐陽/修建修自號醉翁因以名亭作醉翁亭記其文膾炙)¶
　(人口天下傳誦焉其畧曰太守與客来飲于此飲少/輒醉而年又最髙故自號曰醉翁也醉翁之意不在)¶
　(酒在乎山水之間也山水/之樂得之心而寓之酒也)豐樂亭(在琅琊山幽谷歐/陽修顧其景而樂)¶
　(之闢地為亭名曰豐樂自為之記其畧曰修之來此/樂其地僻而事簡又愛其俗之安聞既得斯泉於山)¶
　(谷之間日典滁人仰而望山俯而聽泉掇幽芳而䕃/喬木風霜氷雪刻露清秀四時之景無不可愛又幸)¶
　(其民樂其嵗物之豐成而喜/與予遊也遂書以名其亭云)醒心亭(在豐樂亭東山/上歐陽修建常)¶
　(安民詩為愛昌黎湖上句醉來直上醒心亭煩酲不/待山風解臥讀殘碑已自醒會鞏作記有云凡公與)¶
　(州之賔客遊則必即醒心而望以見夫羣山之相環/雲煙之相滋曠野之無窮草木衆而泉石嘉使目新)¶
<pb:KR2k0008_WYG_018-7b>¶
　(乎其所覩耳新乎其所聞則其心洒然而醒/更欲乆而忘歸也故即其所以然而為名)翠㣲亭(在/琅)¶
　(琊山宋晁端受詩曉風吹落秋泉聲夜雨洗出/秋山色上有樓臺深翠微可惜丹青圖不得)清風¶
　亭(在琅琊山晁端受詩物外林泉靜聞/中日月長清風颯然至可以傲羲皇)無心亭(在琅/琊山)¶
　(晁端受詩地與市朝逺雲藏山/水深長令有心者到此自無心)班春亭(在州境梅堯/臣詩使君固)¶
　(自足風味時傍/青山去問農)茶僊亭(在琅琊山宋紹聖中僧永起/建取唐杜收誰知病太守猶)¶
　(得作茶僊之句以名曾肇詩山僧獨好事/為我結茅茨茶仙榜亭中頗宗樊川詩)漸入佳境¶
　亭(在醉翁亭北宋宣和中郡守唐恪/建名曰同醉嘉泰和林㟽改今名)日觀亭　望月¶
　亭(俱在琅琊山洪武初宋濓遊琅琊記山/中之亭幾二十所而日觀望月為尤勝)望日臺(在/琅)¶
<pb:KR2k0008_WYG_018-8a>¶
　(琊山王禹偁詩長安不可見但見/金烏赤傾盡葵藿心庻免浮雲隔)琴臺(在琅琊溪傍/唐刺史李幼)¶
　(卿/建)¶
關梁清流關(在州城西南二十里南唐置關地極險要/其將皇甫暉與周師戰敗欲退保滁州尋)¶
　(被擒即/此地也)廣惠橋(一名赤/欄橋)通濟橋(以上二橋俱在/州治東沙河上)東河¶
　橋　廣利橋(俗名司徒橋以上二/橋俱在州城西門外)積玉橋(在全椒縣/東北下通)¶
　(舟楫一/名石橋)寳林橋(在全椒縣西/寳林寺之東)觀風橋(在來安縣東/南二十五里)仙¶
　人橋(在來安縣/北三十里)濟川橋(在州城西/三十里)烏衣橋(在州城東/南三十里)¶
　(以上二橋俱/洪武中建)¶
<pb:KR2k0008_WYG_018-8b>¶
寺觀琅琊寺(在琅琊山舊名開化寺唐大厯/中刺史李幼卿與僧法深建)龍興寺(在/州)¶
　(城内唐時為興壽院/周顯徳中改今名)寳林寺(在全椒縣西二里宋崇/寜中建本朝正統中修)¶
　吉祥寺(在來安縣治北/宋紹興間建)白鶴觀(在全椒縣治西/唐垂拱初建)梓潼¶
　觀(在州城内舊名文昌/宫宋嘉定三年建)真武觀(在州城東門内宋咸/淳中建本朝洪武永)¶
　(樂中俱/重修)¶
祠廟李衛公廟(在州治西南衞公唐滁州刺史李/徳裕也有徳政後人立祠祀之)五賢¶
　祠(在琅琊山五賢宋守王禹偁/歐陽修張方平曾肇蘇軾也)柏子潭廟(在豐山下/柏子坑舊)¶
　(名㑹應祠宋乾徳中知州髙保緒繪五龍像祀之嵗/旱禱雨輒應本朝洪武中重建潭四周為欄起樓於)¶
<pb:KR2k0008_WYG_018-9a>¶
　(其上有御製禱/雨靈應碑記)剛烈廟(在州城北祀宋郡守劉位位/招信人靖康初率衆勤王屢)¶
　(敗金人又破李成兵復滁州金遣使招之位斬其使/未幾金兵奄至位出戰中流矢死詔贈建寜軍節度)¶
　(使建廟滁陽/賜號剛烈)豐山廟(在豐山頂葛名表豐本朝洪武/初改豐山之神嵗六月六日與)¶
　(柏子潭之/神合祭)滁陽王廟(在龍興寺右洪武初建命有司/嵗時致祭王姓郭諱子興定逺)¶
　(人有開國翊戴之功太常/寺丞張來儀奉勑譔廟碑)馬神廟(在太僕寺西洪武/中建春秋祀之)¶
陵墓髙辛冢(在來安縣東/南地名廣陽)羔頡侯冢(在州境漢髙祖微/時過其丘嫂食嫂)¶
　(轑釡羔佯為羔盡後封其/子信為羔頡侯此其冡也)張太傅墓(在州城西門外/太傅宋叅政張)¶
　(巖/祖)滁陽王墓(在王廟後繚以周垣内樹松/柏洪武九年詔設官戸看守)樂韶鳯墓(在/全)¶
<pb:KR2k0008_WYG_018-9b>¶
　(椒縣沿村河韶鳯歴尚書大/學士以祭酒致仕有文學名)¶
古蹟建陽城(在州城東四十里本漢/邑東漢時省入全椒)阜陵城(在全椒縣/東一十五)¶
　(里本漢縣屬/九江郡後廢)頓丘城(在來安縣治東劉宋割秦郡頓/丘以立新昌郡及縣又隋廢樂)¶
　(髙塘二縣入/頓丘即此)南譙城(有二一在全椒縣北二里梁置/南譙州於此又云在桑根山下)¶
　(一在州西南八十里北齊徙治於此隋/初改為滁州大業初改為清流縣即此)臨滁城(在州/城東)¶
　(五十五里梁置北譙郡北齊/改臨滁郡治此俗呼為羅城)北譙城(在全椒縣西北/二十里梁置郡)¶
　(治此/後廢)豐樂城(在全椒縣西/南七十里)三隱(在桑根山下舊志南/隱中隱北隱三隱相)¶
　(去各十餘里皆古隱者所居有/泉池石室其名氏時世莫考)¶
<pb:KR2k0008_WYG_018-10a>¶
名宦漢馬成(以功封/全椒侯)劉平(全椒長政有恩惠百姓懐感獄/人或増貲就賦或减年從役)¶
　(無繋囚先有虎為害平/至日虎皆南渡而去)唐李幼卿(大厯中自太子庻/子出知滁州有善)¶
　(政暇遊琅琊山號景/物為八絶滁人慕之)韓思復(滁州刺史每以惠利為/心州有銅官人苦鏟鑿)¶
　(思復為賈他鄙費省獲多有黄/芝五生州治民為刻石頌其祥)韋應物(滁州刺史性/髙簡節食寡)¶
　(欲公餘焚香嘿坐/雖工詩而事不廢)李徳裕(滁州刺史有徳政及民畱/意翰墨嘗作懐嵩樓於郡)¶
　(治自為/文記之)李紳(滁州刺史時山谷多虎擷茶者苦之治/機穽發民跡射不能止紳至盡去之虎)¶
　(不為/暴)五代趙普(初仕周為滁州軍事判官宋太祖與/語竒之時獲盗百餘當棄市普疑有)¶
　(無辜者請更訊/之全活者甚衆)竇儀(宋太祖下滁州周世宗命儀籍/其帑藏至數日太祖遣親吏取)¶
<pb:KR2k0008_WYG_018-10b>¶
　(絹儀曰今既有籍即官物非詔/㫖不可取後太祖每稱其有守)宋王禹偁(知滁州閩/人鄭褒徒)¶
　(步來謁禹偁愛其文雅為買一馬或言其買馬虧價/太宗曰彼嘗却李繼遷五十馬顧肯虧一馬價哉)¶
　歐陽修(知滁州為政以鎮靜為本明不及/察寛不至縱吏民安之後為立祠)趙槩(知滁/州山)¶
　(東賊李二過其境語人曰我東人也公嘗知/青州民愛之如父母我不忍犯率衆而去)張方平¶
　(知滁州為/政清肅)姚仲孫(通判滁州嵗旱饑有詔發官粟賑/民而主吏不時給仲孫至立劾主)¶
　(吏夜索丁/籍盡給之)曽肇(知滁州有政績文/章行義推重于時)梅執禮(知滁州時/賦鹽虧額)¶
　(滁亦苦抑配執禮曰郡不能當蘇杭一邑而食鹽乃倍/粟數民何以堪請於朝詔損二十萬滁人無不徳之)¶
　常安民(以御史論章惇曾布謫監滁州鹽酒稅日親/細務郡守曽肇約為山林之游曰謫官例不)¶
<pb:KR2k0008_WYG_018-11a>¶
　(治事安民謝曰食焉而/怠其事不可人推重之)魏安行(知滁州開墾田土増/舊數倍滁人賴之)¶
　岳諒臣(知滁州聞鄉村有周智張九作黨/食人捕得之斬市自是州境晏然)羅疇(滁州/法椽)¶
　(或曰滁山郡也以公髙才處此非宜疇曰此歐陽之/醉鄉也香泉萬斛以為供給白雲千頃以為職田何)¶
　(謂貧/僻耶)杜杲(滁州受兵杲提偏師住援甫至民多求入/滁守固拒杲啓鑰納之金人圍城數重杲)¶
　(豋陴中矢益自/奮厲卒全其城)元徐君慶(知滁州潔己愛人為政期/年民懐其惠士服其善)¶
　曹瑞(知滁州為政/專務教化)杜居敬(來安縣尹政尚仁惠有古/循良風隣境有蝗逹縣界)¶
　(居敬齋沐致禱蝗不入其/境及代縣人立碑頌徳)楊樸(全椒縣尹冦陷廬江/人震動行省㕘政總)¶
　(兵于滁者縱飲不理軍事冦入城縱火樸度必死盡/殺其妻子朝服坐堂上盗欲降之樸曰我已戕妻女)¶
<pb:KR2k0008_WYG_018-11b>¶
　(正欲死官守耳/大罵不屈而死)蔣居仁(至正中來安縣尹精於吏治/民樂其政凡學校祠宇橋梁)¶
　(靡不/經營)本朝陳璉(知滁州文學政事為時推重秩滿/滁人乞留陞揚州知府仍管州事)唐¶
　振(洪熈元年知滁州秩滿父老乞留陞授正五品仍/治州事正統初再任後以老請歸民思之不置)¶
　(畿/志)周正(天順間知滁州有治績/滁人徳之  南畿志)留衢(知全椒有循/良之政  南)¶
　(畿/志)¶
人物唐邢文偉(全椒人咸亨中為太子典膳丞時太子有/罕接宫臣文偉上書曰古者太子既冠)¶
　(司過之史徹膳之宰今史既闕官宰得奉職謹守禮/經以聞後右史闕髙宗曰文偉切諫吾兒此直臣也)¶
　(遂授之累遷/鳯閣侍郎)宋張洎(全椒人有俊才博通墳典南唐/時舉進士為知制誥參預機宻)¶
<pb:KR2k0008_WYG_018-12a>¶
　(江南平歸宋太祖責之曰汝教李煜不降又草詔召/上江救兵對曰犬各吠非其主太祖釋之拜太子中)¶
　(允後為翰林學士叅知政事有文/集五十卷子安期方回皆仕于朝)徐象賢(全椒人祥/符初進士)¶
　(持身勤儉居官清㓗遇事不/茍避官至太子右賛善大夫)張昷之(滁州人祥符中/進士累遷集賢)¶
　(校理天章閣待制歴河北都轉運使以光/祿卿致仕為人亷直吏治精明議論慷慨)徐徽(象賢/子提)¶
　(舉利路常平抗疏得謝致仕居縣之獨山號獨山居傳/士曾肇為守相與為文字交嘗集唐宋以來文字可)¶
　(者合為一編以示肇肇裒/集之以為滁陽慶厯集)茅革(全椒人仕為貴池令/民有兄弟訟田者革)¶
　(爲垂涕說同生當相盡以恩義兄弟感泣/而去其後革五子皆取科第以文學顯)呉蔚(全椒/人中)¶
　(進士第為臨淮簿攝今事時青苗法行旁邑/奉行峻急口語籍籍蔚施行得宜民以不擾)張瓌(洎/孫)¶
<pb:KR2k0008_WYG_018-12b>¶
　(舉進士除祕閣校理遷淮南轉運使三司責羡財瓌以/賦數民貧對當官遇事輒言觸忤勢要至屢黜終不)¶
　(悔/)張璪(瓌弟舉進士歴官知制誥遷翰林學士拜叅/知政事後進大學士知揚州卒謚簡翼以附)¶
　(勢為士論/所譏云)雍存(全椒人隱居不仕以文史自娯居城/南號南郭先生錢公甫遊山詩每同)¶
　(南郭先生到謂存也紹聖初/曾肇為守嘗與為文字交)茍與齡(來安人志尚髙/潔事其親生養)¶
　(死𦵏力竭而禮盡母殁廬墓有/芝十九莖生墓亭事聞旌其門)趙察(來安人少負才/望事親甚孝養)¶
　(孤姪如己子行義為鄉里推重尤深/於易為文簡嚴仕為福州永福縣丞)元范思敬(全椒/人有)¶
　(志操能文章至正初嘗獻治平十二䇿遂歸/隠扵石子岡之梁庄號栖谷子以詩酒自娱)本朝¶
　何世隆(滁州人沈勇果决元季糾義兵守滁城洪/武初率衆歸附授萬戸以從征功陞右副)¶
<pb:KR2k0008_WYG_018-13a>¶
　(都元/帥)李茂之(滁州人機悟勇決為義兵千戸從征渡/江授右府都先鋒洪武初屢立竒功累)¶
　(官中軍都/督僉事)黄立恭(滁州人性寛厚有巧思洪武/初扈蹕渡江累官工部侍郎)范常¶
　(滁州人穎悟嗜學淹貫古今洪武初以/文學顯用命典兵牘後陞翰林學士)楊元杲(滁州/人洪)¶
　(武初以志士見重從侍左右扈蹕渡江/擢江南行省右司員外郎陞應天府尹)魏忠(滁州人/介特有)¶
　(守以薦授諸暨州判官調洛陽令陞大同知/府月俸取足而已餘收之於官時以亷謹稱)樂韶鳯¶
　(全椒人洪武初從征渡江授起居注轉給事中遷中/書省員外郎再陞兵部尚書後為翰林學士乆之以)¶
　(病免復起為國子司業未幾陞祭酒弟暉知/開封府禮太常卿毅諸暨州同知俱知名)譚淵(滁/州)¶
　(清流人有膂力引兩石弓發無不中洪武中以軍功/授燕山䕶衛副千户後從靖難戰于真定及埧上馳)¶
<pb:KR2k0008_WYG_018-13b>¶
　(騎突陣斬獲甚衆至夾河摶戰所乗馬/蹶遂死之永樂初追封崇安侯謚壯節)陳旭(全椒人/英毅有)¶
　(智畧洪武中永平衛指揮同知永樂初以/征討功陞前軍都督同知進封雲陽伯)方政(全椒/人勇)¶
　(畧過人永樂初以靖難功歴陞都指揮宣徳正統中/充總兵官鎮守邊方累進右都督征麓川没于陣追)¶
　(封威逺伯/謚忠毅)方瑛(政子有謀畧以父廕提兵破賊寨歴/陞都督僉事鎮守雲南復以平苗功)¶
　(陞右都督充總兵官鎮守湖廣/貴州累封南和侯卒謚忠襄)陳友(全椒人其先自/山後徙此友有)¶
　(膽畧屢使朔漢累官都督平苗有/功封武平伯又征虜冦進侯爵)黄純(全椒人由鄉/貢累官兵科)¶
　(給事中陞江西提學僉事徳行文章為時/重子&KR1729;舉進士授御史有聲  南畿志)黄正(滁人/性孝)¶
　(讀書尚禮居母䘮哀毁廬墓/負土築墳事聞旌表  畿志)¶
<pb:KR2k0008_WYG_018-14a>¶
列女丁氏(全椒人袁蘭妻蘭卒丁誓不再生竞自縊死/鄉族義之有司上其事詔旌其門  畿志)¶
　楊氏(全椒人陶珙妻為縣學生以疾卒楊年三十無/子誓不他適父老欲録其事以上輒泣曰守節)¶
　(閨門之常耳何事表暴乎壽/八十内外稱賢  南畿志)陳氏(來安人張珣妻年/三十六適珣未幾)¶
　(而珣卒陳無子誓不改節/年六十餘而卒  畿志)¶
　　徐州(東至淮安府邳州界一百一十里西至河南/歸徳府虞城縣界二百二十里南至鳯陽府)¶
　　　(宿州界九十里北至山東兖州府滕縣界一百/二十里自州治至南京一千里至京師二千里)¶
　　　(糧一十四萬八/千二百石零)¶
建置沿革禹貢徐州之域天文房心分野本古大彭氏¶
<pb:KR2k0008_WYG_018-14b>¶
　國春秋為宋地戰國屬楚秦置彭城縣屬泗水郡項¶
　羽自立為西楚覇王都於此漢改泗水為沛郡又分¶
　沛郡立楚國置徐州宣帝更為彭城郡尋復為楚國¶
　晉武帝於淮南僑立徐州安帝始分淮北曰北徐州¶
　劉宋改北徐州曰徐州而加淮南徐州曰南徐州後¶
　魏於徐州仍立彭城郡隋開皇初郡廢復為徐州大¶
　業初改為彭城郡唐置徐州天寶初復改彭城郡乾¶
　元初復為徐州後陞武寜軍宋因之金屬山東西路¶
<pb:KR2k0008_WYG_018-15a>¶
　元復為徐州屬歸徳府本朝初𨽻鳯陽後直𨽻京師¶
　編戸一百三十里領縣四¶
　蕭縣(在州城西五十里古蕭國春秋為宋邑漢為蕭/屬沛郡東漢屬沛國晉因之北齊改為承髙縣)¶
　(𨽻彭城郡隋初屬徐州尋改為龍城縣又改為臨沛縣/大業初復曰蕭縣屬彭城郡歴唐五代宋金並屬徐)¶
　(州元初併入州尋復置本/朝因之編户四十六里)碭山縣(在州城西一百七/十里秦置碭郡及)¶
　(縣漢於縣置梁國東漢梁國遷治下邑而改陽為碭/山縣晉以碭山省入于邑後魏改為安陽縣治麻城)¶
　(隋復改碭山縣屬梁郡唐屬宋州昭宗於縣置輝州/尋徙州治單父五代唐州廢以縣屬單州宋因之金)¶
　(屬歸徳府後廢元復置碭山縣屬濟/寜路本朝改今屬編戸二十五里)豐縣(在州城西/北一百一)¶
<pb:KR2k0008_WYG_018-15b>¶
　(十里秦為沛縣之豐邑屬泗水郡漢以豐為縣屬沛/郡晉屬沛國劉宋改屬濟隂郡北齊屬永昌郡隋屬)¶
　(彭城郡唐宋及金並屬徐州元屬濟/寜路本朝復改今屬編户一十九里)沛縣(在州城西/北一百八)¶
　(十里古偪陽國地秦置沛縣為泗水郡治漢改泗水/為沛郡遷治相而沛縣如故晉屬沛國劉宋屬徐州)¶
　(北齊省隋復置屬彭城郡唐以廣戚縣省入宋因之/金初屬邳州後為源州縣省元復為沛縣至元初省)¶
　(入豐縣尋復置屬濟寜路後屬濟/州本朝改今屬編戸三十八里)¶
郡名彭城(秦/名)¶
形勝要害之地(隋唐十/道志)汴泗交流(唐韓/愈詩)岡嶺四合(宋蘇/軾放)¶
　(鶴亭/記)楚山為城泗水為池(蘇軾黄/樓詩)東近齊魯北屬趙¶
<pb:KR2k0008_WYG_018-16a>¶
　魏南通江淮西通梁楚(宋陳師/道學記)吕梁横絶四山合圍¶
　(宋蘇轍/黄鶴賦)¶
風俗挾任節氣好尚賔遊(隋地/理志)俗多楚音朴直舒徐(地/理)¶
　(志/)風俗髙邁迥出等倫(舊圓/經)霸者之餘以武為俗(陳/師)¶
　(道學/記)¶
山川彭城山(在州城東北三里大石/上鐫彭城山三大字)雲龍山(在州城東/南二里宋)¶
　(時山人張天驥所居蘇軾詩醉中走/上黄茅崗滿岡亂石如羣羊即此)石佛山(在州城/南二里)¶
　(山頂有/石佛井)定國山(在州城東四里東魏武帝五年慕容/紹宗欲擊梁梁真陽侯蕭淵明營於)¶
<pb:KR2k0008_WYG_018-16b>¶
　(此/)孤山(在州城西北九里/傍近無峯巒因名)九嶷山(在州城北九里山/隂有孫氏墓碑上)¶
　(刻九嶷山俗云九里山有穴潜通琅琊/王屋俗云黄池穴蘇軾詩山到九里囘)雞鳴山(在州/城東)¶
　(北一十五里即/張良散楚兵處)聖女山(在州城東北有石室如墓/蘇軾王鞏顔長道嘗遊焉)荆¶
　山(在州城東北蘇軾云/山下可以溝畎積水)楚王山(在州城西二十里山/下有楚元王墓山皆)¶
　(頳上禹貢徐州厥貢惟土五色後/王莽使徐州嵗貢五色土即此山)三山(在州城東南/二十里上有)¶
　(三嶷/因名)桓山(在州城東北二十七里亦名魋山山下有/桓魋墓故名蘇軾遊桓山有記其歌曰桓)¶
　(山之上維石嵯峨兮司馬之惡與石不磨兮桓山之/下維水瀰瀰兮司馬之藏與水皆逝兮有王鞏者負)¶
　(雋才長於詩訪軾登此山吹笛飲酒乗月/而歸軾曰李太白死世無此樂三百年矣)境山(在州/城北)¶
<pb:KR2k0008_WYG_018-17a>¶
　(四十里世傳徐之/封境界於此山)徐山(在州城南六十里周時徐偃/王作亂穆王命楚伐之偃王)¶
　(戰敗北走彭城武原山下百姓隨之者以/萬數偃王死民因鑿山為龕祀之故名)呂梁山(在/州)¶
　(城六十里下有二洪洪上有雲夢梁王二城土人謂/雲夢即韓信梁王即彭越宋張文潛詩楚漢舊歌流)¶
　(俚耳韓彭遺/跡冠丘墟)聖龍山(在州城東八十里上有二石孔/如龍眼雖霖雨不溢乆旱不枯)¶
　盤馬山(在州城東北九十里山頂數丈土人謂/漢髙祖嘗盤馬於此宋陳師道有記)三仙¶
　臺山(在蕭縣南二里巖/上鐫三仙臺三字)泉水山(在蕭縣東南三里/上有泉水池因名)名¶
　山(在蕭縣西/南五里)大山(在蕭縣西/南五里)香山(在蕭縣南/二十里)丁公山¶
　(在蕭縣東南二十五里丁里村楚漢相/攻髙祖敗薛人丁公追之至此因名)綏輿山(在蕭/縣東)¶
<pb:KR2k0008_WYG_018-17b>¶
　(三十里劉宋髙祖綏/輿里人里因山而名)永固山(在蕭縣南五十里/下有永固鎮因名)碭山¶
　(在碭山縣東南七十里漢髙帝微時嘗隱/於山上有雲氣呂后與人俱求得之即此)白駒山(在/豐)¶
　(縣西南二十里地形髙阜/相傳漢髙祖曾㑹於此)華山(在豐縣東南三十五/里其山無石今呼為)¶
　(小華/山)微山(在沛縣東南/又有黄山)七山(在沛縣西南三/十里漢臺鄉)試劔石¶
　(漢髙祖廟有石髙三尺餘中裂如破竹不盡者寸父/老曰此帝之試劔石也蘇軾為守弟轍從觀此石為)¶
　(之作/銘)磨劔石(在九里山即漢王㑹于垓/下之地上有樊噲磨劔石)山西湖(在蕭/縣西)¶
　(南水流/入于汴)永固湖(在永固山下/流入山西湖)泗水(源出山東泗水縣/南流過沛縣至州)¶
　(城東北合汴水循城東南以逹于淮昔周顯王時九/鼎淪没于泗秦時鼎氣浮于水上始皇使數千人没)¶
<pb:KR2k0008_WYG_018-18a>¶
　(水求之不獲謂之鼎伏宋蘇軾詩傳聞九鼎淪泗上/欲使萬夫沉水取暴君縱欲窮人力神物義不汚秦)¶
　(垢/)汴水(自河南開封府界東流過蕭縣至州城東北/與泗水通蘇軾詩汴泗交流處清潭百丈深)¶
　濉水(在州城南六十里昔楚項羽敗/漢兵濉水上水為之不流即此)泡水(在沛縣西/即豐水循)¶
　(泗亭驛前/入于泗)漷水(在沛縣東北出山東滕縣/界流入朝陽湖達于薛水)薛水(在沛/縣東)¶
　(出滕縣之境西流㑹漷/水自金溝上闡入于泗)石潭(在州城東二十里父老/云與泗水通增損清濁)¶
　(相應不差時有魚出焉蘇軾嘗置/虎頭潭中以祈雨有起伏龍行詩)大澤(在豐縣北六/里漢髙祖母)¶
　(嘗息大澤夢/與神遇即此)百歩洪(在州城東南石亂湍急舟行險/艱宋蘇軾詩長洪斗落生跳波)¶
　(輕舟南下如投梭四山眩轉/風掠耳但見流沫生千渦)吕梁洪(在州城東南六/十里有上下二)¶
<pb:KR2k0008_WYG_018-18b>¶
　(洪巨石齒列波流洶湧莊子呂梁懸水三十仞流/沫四十里是也後周將王軌破擒吳明徹於此)曽¶
　參井(在九/里山)彭袓井(在州城西北隅彭祖舊宅唐皇甫/冉詩舊井莓苔近寢堂宋陳靖嘗)¶
　(作彭祖觀井圖銘序畧曰惟彭氏靣井而覆之以輪/背樹而䌫之以繩凭杖歛躬跼蹐而迎視兢兢然若)¶
　(將墜也嗚呼其臨事而懼之有若是檢/身逺害之有若是後之君子得無效與)石佛井(在石/佛山)¶
　(頂方一丈二尺自然液水雖雨旱無増減云云/飲之愈疾時有雲氣出其中去地七百餘尺)霧猪¶
　泉(在蕭縣東南五十里宋州守蘇軾祈雨于此有應/後因祈雪有詩云豈知泉下有猪龍臥枕雷車踏)¶
　(隂軸前年太守為旱請雨點隨人如撒/菽太守歸國龍歸泉至今人詠淇園綠)寒山堰(在州/城東)¶
　(南一十八里梁蕭淵明/伐魏堰泗水以灌彭城)斬蛇溝(在豐縣西二十里漢/髙祖斬白蛇于此)¶
<pb:KR2k0008_WYG_018-19a>¶
土産鐵(盤馬山出宋置利/國監以主鐵冶)文石(碭山/出)石炭(白土鎮出蘇/軾為守日以)¶
　(冶鐵作兵/犀利勝常)大㦸　沙參　何首烏　威靈仙　莞花¶
　(州縣/俱出)¶
公署徐州衛(在州城東南/隅呉元年建)徐州左衛(在州城西宣/徳五年建)¶
學校徐州學(在州城東北隅洪武/初建宣徳七年重修)蕭縣學(在縣治西南/舊在縣治東)¶
　(宋初在蕭子城内後徙置不一元至元中/縣令耶律廷瑞建於此本朝洪武中重建)碭山縣學¶
　(在縣治東舊學遷徙不一元大徳/間改建於此本朝永樂中重建)豐縣學(在縣治東/洪武六年)¶
　(因舊址/重建)沛縣學(在縣治東舊在河東岸泗亭坊金大/定間徙建于此本朝洪武初重建)¶
<pb:KR2k0008_WYG_018-19b>¶
宫室沛宫(在沛縣治東南即漢髙/祖置酒宴沛父老處)彭袓樓(在州城東北/隅有石刻彭)¶
　(袓樓二/字乆毁)燕子樓(在州城西北隅唐貞元中尚書張建/封鎮徐州有妾曰盻盻為築此樓以)¶
　(居之建封既卒盻盻樓居十餘年不嫁宋文天祥詩/自别張公子嬋娟不下樓遂令樓上燕百嵗稱風流)¶
　黄樓(在州城東北隅宋軾為守時増築徐城以捍水/因作樓堊以黄上曰土實勝水嘗與客遊其上)¶
　(弟轍為作賦有云在漢元光河決瓠子騰蹙鉅野衍/溢淮泗梁楚受害二十餘嵗民為魚鱉郡縣無所天)¶
　(子封祀泰山倘佯東方哀民之無辜流死不藏使公仰/卿負薪以塞宣房瓠子之歌至今傷之嗟維此邦俯)¶
　(千載河東傾而難洩蹈漢世之遺害包原隰而為一/窺吾墉之摧敗呂梁齟齬横絶乎其前四山連屬合)¶
　(圍乎其外水洄洑而不進環孤城而為海舞魚龍於/隍壑閲㠶檣於䀝睨方飄風之迅發震鞞鼔之驚駭)¶
<pb:KR2k0008_WYG_018-20a>¶
　(誠蟻穴之不救分閭閻之横潰幸冬日之既迫水泉/縮以自退樓流泋於喬木遺枯蚌於水裔聽澶淵之)¶
　(奏功非天/意吾誰賴)秀楚堂(在州治園内宋元祐中知州孫覺/建自記云廣陋適中侈儉合度燕)¶
　(申起居既/便且安)明善堂(在州治後圃宋元祐中/知州杜純建自為記)逍遥堂(舊/在)¶
　(州治後宋蘇軾與弟轍嘗宿此轍詩云逍遥堂後千尋/木長送中宵風雨聲誤喜對床尋舊約不知漂泊在彭)¶
　(城/)紅亭(左傳昭公八年秋蒐于/紅今蕭縣紅亭是其地)泗水亭(在沛縣治東/南漢髙祖嘗)¶
　(為亭長/於此)放鶴亭(宋熈寜間雲龍山人張天驥作於東/山之麓山人有二鶴旦則望西山而)¶
　(放暮則傍東山而/歸故名蘇軾作記)鳬鷖亭(在豐縣東池上宋治平間/知縣關景仁建為遊宴之)¶
　(所胡宗愈詩君為鳬鷖亭更作鳬鷖詩鳬鷖為鳥雖/甚微君心仁民而愛物不忍壯者弋其母兒童捕其)¶
<pb:KR2k0008_WYG_018-20b>¶
　(兒鳬鷖母/子何嬉嬉)厭氣臺(在豐縣城中秦始皇東遊以厭王/氣因築此臺宋王禹偁銘曰臺之)¶
　(築兮救秦之衰救之不得為漢之基氣/之厭兮慮漢之昌厭之不得速秦斯亡)歌風臺(在沛/縣治)¶
　(東南泗水西岸漢髙祖征英布還沛宴父老於此歌/曰大風起兮雲飛揚威加海内兮歸故鄉安得猛士)¶
　(兮守四方後人因以歌風名/臺立石篆刻歌風辭於其上)戲馬臺(在州城南項羽/嘗戲馬於此故)¶
　(名劉宋武帝在彭城九日登此/臺後為臺頭寺寺有塔存焉)戰臺(在州城東南五/十里漢呂布自)¶
　(下邳與曹操相持築城/於此城上有戰䑓焉)¶
關梁萬會橋(在州城東北三里跨泗水比舟三十餘艘/貫以鐵索其東二舟時上下之以通南北)¶
　(舟楫俗名/大浮橋)雲集橋(在州城東北隅跨汴水/北舟為之俗名小浮橋)大安橋(在/州)¶
<pb:KR2k0008_WYG_018-21a>¶
　(城/西)東新橋(在蕭縣/東門外)天津橋(在豐縣東北/有碑記剥落)龍霧橋(在豐/縣東)¶
　(北五里即漢髙/祖母遇神之處)飛雲橋(在沛縣/南門外)利國監橋(在州城東/北九十里)¶
　(元/建)¶
寺觀臥佛寺(在州城東南隅中有臥佛寺/洪武二十七年因舊址建)開元寺(在州/城南)¶
　(中有鐵/佛像)興化寺(在州城南三里中有石佛又/名石佛寺二寺俱洪武間建)天門寺¶
　(在蕭縣東南六十/五里元至元間建)永慶寺(在碭山縣西街北前有塔/九層永樂間因舊址建宣)¶
　(徳中/重修)興教寺(在豐縣東北隅洪/武中因舊址建)龍泉寺(在沛縣西南/二里宣徳初)¶
　(因舊/址建)真武觀(在州城東南/隅宣徳初建)龍翔觀(在豐縣東北隅正/統十二年因舊址)¶
<pb:KR2k0008_WYG_018-21b>¶
　(建/)真元觀(在沛縣治西北/正統七年建)功徳襌院(在州城北/一百里)¶
祠廟彭祖廟(在州城東北隅樓下魏刺史/王延明自他所移建於此)閔子騫廟(在/蕭)¶
　(縣東南閔子村碑文斷裂/遺址存焉子騫孔門弟子)黄石公廟(在州城東北二/十里漢書圯上)¶
　(老父授張良以素書謂良曰濟北穀城山/黄石即我也他日良求得之因立祠祀焉)漢髙祖廟¶
　(在州城東南六里臨泗水又豐縣中陽坊亦/有廟乃五代時劉知逺所建本朝祀典有祭)靈源𢎞¶
　濟王廟(在百歩洪上舊名聖女祠/凡舟揖過洪者必致禱焉)河平王廟(在州城/東六十)¶
　(里永樂初建以/祀青山龍神)龍神廟(在吕梁下洪以/祀黄河龍神)吕梁洪廟(在/洪)¶
　(上元董恩建以祀漢壽亭侯闗公唐鄂國公尉遲敬/徳公嘗為徐州牧敬徳嘗治水呂梁皆有遺蹟故廟)¶
<pb:KR2k0008_WYG_018-22a>¶
　(祀之趙孟頫有記本朝重建以上/四廟宣徳七年命有司嵗時致祭)百里嵩廟(後漢書/嵩刺徐)¶
　(州境内旱行部所至甘雨隨霔州東海西縣僻在山/間嵩不到無雨父老請嵩入界即雨百姓立祠祀之)¶
　忠烈廟(在徐州宋知州王復死節權知州事趙立奏/為復立廟每嵗時及出師必帥衆泣禱曰公)¶
　(為朝廷死必能隂祐其遺/民也徐人聞之歸心焉)晏公廟(在州城北洪/武十九年建)恭襄¶
　祠(在州城河東水滸國朝平江/侯陳瑄以治水有功祠之)¶
陵墓仲虺墓(在沛縣仲/虺湯左相)微子墓(在沛縣微山上/微子商仁人)彭祖墓¶
　(祖顓頊𤣥孫為殷賢臣/壽八百一嵗封於彭城)閔子墓(在蕭縣東南八十五/里元時有贍墳地)¶
　子張墓(在蕭縣東三十五里崛/坊村西子張孔門弟子)宋玉墓(在蕭縣西南/三十里玉楚)¶
<pb:KR2k0008_WYG_018-22b>¶
　(大/夫)楚元王廟(在楚王山下漢/楚元王交也)王陵母墓(在州城南楚/項羽欲招王)¶
　(陵於漢而質其母陵使至母遣之泣曰/漢王長者毋以妾故持二心遂伏劔死)張良墓(在留/城南)¶
　(良漢/謀臣)樊噲墓(在州城北九十/五里噲漢將)范増墓(在州城南增項/羽謀臣罷歸彭)¶
　(城疽發背/死𦵏此)龔勝墓(在州城東南三/里勝漢臣死節)劉向墓(在州城西/北二里向)¶
　(漢宗室楚王/之後有文名)華佗墓(在州城南佗以醫顯為曹操所/殺有碑題曰後漢名醫華佗之)¶
　(墓/)顔瓌墓(在沛縣南門外二里靖/難時壊父子死節𦵏此)山雲墓(在徐州畱/城雲官都)¶
　(督出鎮廣西卒正/統四年勅𦵏於此)義塜(在州城東黄河東岸/𦵏流民之殍死者)¶
古蹟垞城(在州城北三十里靣臨泗水兖州人謂/實中城曰垞輿地志垞城古崇國疑誤)蕭子¶
<pb:KR2k0008_WYG_018-23a>¶
　國城(在蕭縣治北城臨古汴本宋邑春秋時封/子姓别為附庸左傳謂宋郡公奔蕭是也)合鄉¶
　城(在沛縣古互郷地互/郷盖孔子難與言者)香城(在泗水中楚人有琴髙/者以善鼔琴為康王舍)¶
　(人行彭㳙之術浮游碭郡間二百餘年/後入碭水中取龍子乗赤鯉魚出入)泗水郡城(在/沛)¶
　(縣治東秦以/沛為泗水郡)沛縣故城(在㣲/山下)畱城(在沛縣東南二十/里張良遇漢髙祖)¶
　(處後髙祖欲封良三萬/戸良曰願封畱是也)梁城(在碭山縣秦為/碭縣漢改梁國)邀城(在/豐)¶
　(縣西南二十里俗傳髙/祖還鄉父老邀駕於此)杼秋城(在蕭縣西七十五里/漢為縣屬梁國光武)¶
　(封劉殷為/杼秋侯)扶陽城(在蕭縣西南六十五里漢/丞相韋賢之後封侯於此)廣戚城¶
　(在沛縣漢置廣戚縣屬/沛郡元魏時省入沛縣)舞陽城(在州城西北五十里/漢封樊噲為舞陽侯)¶
<pb:KR2k0008_WYG_018-23b>¶
　武原城(在彭城界内東漢置/武原縣屬彭城國)呂布城(在州城東南八/十五里布與魏)¶
　(曹操相拒/築城於此)龍城(在蕭縣東三十/里即厯龍城)楚故都(在今州治秦/末楚懐王都)¶
　(于此後項羽遷懐王於郴自立為西楚覇王而都之/宋蘇軾詩註徐州郡治有㕔事俗謂霸王㕔相傳不)¶
　(可坐軾在郡拆/之以盖黄樓)漢髙祖宅(在豐縣/中陽坊)龔勝故里(勝居彭/城亷里)¶
　(後世刻石/表其里門)雍門(在州城東南五十里即雍門/周善弹琴能使孟嘗君悲者)樊巷(即/漢)¶
　(樊噲所居有/古碑今斷裂)枌榆社(在豐縣漢髙祖時鄉社名縣西/二十里有枌榆亭相傳髙祖斬)¶
　(白蛇聚衆徙/於此亭息之)馬惟固(在豐縣治東北俗傳髙祖幼所/從讀書馬惟先生是也後𦵏於)¶
　(此/)朱陳村(在豐縣東南一百里宋蘇軾詩何年顧陸/丹青手畫作朱陳嫁娶圖聞道一村惟兩)¶
<pb:KR2k0008_WYG_018-24a>¶
　(姓不將門/户買崔盧)雙石人(在州界上蘇軾寄弟轍詩道邉/雙石人幾見太守發有如當解)¶
　(笑拊掌/冠纓絶)落馬碑(在豐縣俗傳髙祖幼指此為秦/始皇落馬之地後人為立碑)古墓¶
　銘(在徐州髙流之為刺史時河決水絶城破一古墓/銘曰死後三百年背底生流泉賴有髙流之還吾)¶
　(上髙原流之為/造棺槨改𦵏焉)英州治(在蕭縣西北五十里有四/門中多水俗呼曰雁門泊)¶
名宦周黔夫(戰國時齊威王與魏恵王㑹田於郊魏王/問齊有寶乎威王曰吾有黔夫者使守徐)¶
　(州則燕人祭北門趙人祭/西門徙而從者七十餘家)漢楊統(建初中為彭城令/嵗大旱統推隂陽)¶
　(消伏縣界蒙澤太守使統為郡求雨/雨即大降自是朝廷灾異多訪之)楊秉(徐州刺史/有能名以)¶
　(亷潔為朝/廷所知)牟融(永平間為豐令視事三/月獄無滯訟為諸郡最)王尊(成帝時/為徐州)¶
<pb:KR2k0008_WYG_018-24b>¶
　(刺史潔己砥/節政聲大振)欒巴(以光祿大夫與杜喬等八使循行/州郡觀風俗巴使徐州所按察無)¶
　(寃/濫)陶謙(徐州刺史時天下兵起貢賦罕至京師獨謙/遣使奉貢陞本州牧謂别駕糜竺曰非劉備)¶
　(不能安此州謙卒/竺率州人迎備)三國袁渙(魏沛郡都尉募民屯田/樂之者不强百姓大恱)¶
　(遷梁相為政崇教訓/以病去官百姓思之)司馬芝(魏沛郡太/守有政績)鄭渾(魏沛郡/太守郡)¶
　(界下濕水澇百姓飢乏渾躬率吏民於蕭相二縣界/興陂開稲田比年大收頃畝嵗増租入倍常民賴其)¶
　(利號曰/鄭陂)石苞(徐州刺史魏司馬昭戰於東關苞全軍/而退昭指所持節謂苞曰恨不以此授)¶
　(卿以䆒/大事)晉王祥(徐州别駕政化大行時人歌之曰海/沂之康實賴王祥邦國不空别駕之)¶
　(功/)南北朝王懿(宋時三為徐州/刺史威徳甚著)劉懐慎(宋徐州刺史/政尚嚴猛境)¶
<pb:KR2k0008_WYG_018-25a>¶
　(内震/肅)垣䕶之(宋徐州刺史有/善聲郡界寜謐)張暢(宋武陵王駿長史/守彭城魏兵至駿)¶
　(欲南奔暢曰恐一動足百姓逃散是捨萬安之術就/危亡之地也駿悟曰長史之言不可易也果獲全)¶
　房謨(梁徐州刺史始在兖州彭城慕其政化/及涖此州合境懽恱美政如在瑕丘)隋房兆¶
　(徐州總管剛毅有/武畧著禦武之功)盧昌衡(開皇初徐州總管長史甚/有能名吏部尚書蘇威考)¶
　(之曰徳為人/表行為士則)劉髙(蕭縣令有惠政大業之末長吏多/贓汚髙清節逾厲風教大洽獄無)¶
　(繫囚為吏/民所稱)唐姚崇(徐州刺史為政簡靜/州人為立徳政碑)張建封(貞元/中以)¶
　(徐濠泗節度使鎮徐州凡十年為政寛厚有紀綱下/皆畏恱許孟容韓愈皆在幙府時稱為得人子惜亦)¶
　(為徐州刺史/其政稱治)韓愈(徐州推官操行/堅貞鯁直無忌)温庭皓(徐州觀察/使龎勛反)¶
<pb:KR2k0008_WYG_018-25b>¶
　(以刄脅之使為表求/節鉞不從後遇害)宋呂公綽(以翰林侍讀學士/知徐州有惠政)梁¶
　鼎(淳化中知徐州居官/有介節名稱甚茂)孔道輔(知徐州剛/直聞於時)孫沔(知徐/州時)¶
　(京東多盗沔明購賞/嚴誅罰盗為衰止)王洙(知徐州時京東饑朝廷議/塞商胡賦梃薪輸半而罷)¶
　(塞洙命更其餘為穀粟誇願輸者以餔流民因/募其壯者為兵得千餘人政最為京東第一)曽肇¶
　(知徐州仁厚謙和至於親故犯/法未嘗寛宥公餘著書不輟)蘇軾(知徐州時河決/曹村水滙州城)¶
　(下富民爭出避軾使復入躬率兵夫築長堤首起戲/馬臺尾属於城雨日夜不止河勢益暴軾宿於城上)¶
　(使官吏分堵而守卒全其城次/年復増築故城民至今徳之)徐起(知徐州前為轉/運使募富室得)¶
　(米十七萬斛振餓殍又移粟/以瞻河北西京者凡三百萬)杜純(知徐州作明善堂/自為記講明義理)¶
<pb:KR2k0008_WYG_018-26a>¶
　(以淑/人心)孫覺(知徐州有善政嘗捕盜得殺人者五/其一可疑覺訊之果非盜遂釋之)傅堯¶
　俞(知徐州前政嘗侵用公使庫錢堯俞代償之未足/罷去後守反移文迫償堯俞竟不辨復假貸償之)¶
　(其容物/如此)王復(知徐州金人圍城復率軍民力戰及城/陷堅坐㕔事慢罵求死由是盡室遇害)¶
　(其帳下趙立已奪門出又潜入求復屍親為/掩藏時教授鄭褒巡檢楊彭年亦罵敵而死)元馬圭¶
　(至元中沛縣尹為政循良頗有/古風民思之不忘為立去思碑)傅若金(蕭縣尹文章/政事卓異於)¶
　(人/)郭宣(豐縣尹建廨宇興學舍/不動聲色而民徳之)趙野(大徳初沛縣尹/勸農興學政平)¶
　(訟理人多稱/之有去思碑)本朝文景宗(丙午年知徐州時天下初/定民多流離景宗招徠勸)¶
　(課民皆安業性亷潔善因事成功如/州治儒學壇壝城隍廟皆其所建云)劉秩(洪武初徐/州同知文)¶
<pb:KR2k0008_WYG_018-26b>¶
　(學政事咸過於人與知州文景宗恊/力為政後陞崇明知州民為立生祠)齊福東(洪武間/為蕭縣)¶
　(丞心公政平民安吏服不以/一毫私於已蕭人至今稱之)楊節(洪武末徐州知州/為政以厚風俗為)¶
　(務州大疫遣醫四出治療躬自督視又捐俸以/給病之貧者喜奬㧞士類所薦士後皆知名)顔瓌¶
　(洪武末知沛縣靖難兵壓境瓌父/子同日死節邑人斂𦵏之  畿志)郝玘(永樂中為蕭/縣典史以亷)¶
　(能陞知縣歴邯鄲碭山二邑勸農興學以致著/民富士成後以父老陳情復知蕭縣惠政尤)楊秘(宣/徳)¶
　(初知徐州有惠政得民心郡中公署廟學悉為改置後/在治九年當代屬邑列狀保留陞府同知俾復任前)¶
　(十八年民至今/思之  畿志)杜釗(正統間知碭山縣興學愛民秩/滿當遷因民乞留以課最増秩)¶
　(還官/畿志)宋誠(景泰中知徐州器宇才能逈/出人表吏民畏服  畿志)馬時中(成化/間知)¶
<pb:KR2k0008_WYG_018-27a>¶
　(沛縣持守亷介為政尚簡因忤/權宦謫去民甚悼之  畿志)和鸞(成化間知徐/州性鯁介以)¶
　(亷靜自持以儉約臨民不阿上不/虐下在治八載深得民心  畿志)陳嵩(成化間任/豐縣訓導)¶
　(老成莊重嚴毅剛正/士類欽服  畿志)胡希顔(𢎞治中碭山縣剛明/果斷百廢具舉擢監)¶
　(察御史/  畿志)¶
人物漢蕭何(沛之豐人初為沛主吏掾髙祖為亭長何/常左右之及從入關獨先收秦律令圖書)¶
　(藏之漢楚爭雄何常守關中轉給餽餉軍中無乏天/下既定以功第一封鄼侯為開國名相卒謚文終)¶
　曹參(沛人秦時治獄掾佐髙祖定天下戰功居多封/平陽侯代何為丞相一遵何約束當時有載其)¶
　(清靜民以寜一/之歌卒謚懿)王陵(沛人始為縣豪髙祖微時兄事/之及髙祖起沛陵以兵屬焉天)¶
<pb:KR2k0008_WYG_018-27b>¶
　(下既定封安國侯髙后立諸吕/為王陵為相爭之力遂以病免)周緤(沛人以舍人從/髙祖起沛至㶚)¶
　(上西入蜀還定三秦常為參乗戰/有利不利終無離上心封信武侯)盧綰(豊人與髙祖/同里同日生)¶
　(里中交以羊酒賀及壯學書又相愛髙祖起沛/綰以客從入漢為將軍擊破臧茶乃立為燕王)樊噲¶
　(沛人以屠狗為事從髙祖起豊及與項羽㑹鴻門賴/噲奔入營誚讓羽不然事幾殆自是從入漢中定三)¶
　(秦天下既定/封舞陽侯)申屠嘉(梁人以材官蹶張從髙祖擊項/羽累官都尉歴淮陽守文帝時)¶
　(遷御史大夫拜承相封故安侯嘉為人亷直不受/私謁鄧通以幸臣戯殿上嘉欲斬之赦至乃免)夏¶
　侯嬰(沛人為沛廐司御以太僕從髙祖入蜀定三秦/又從擊項羽及髙祖受圍平城既開一角出嬰)¶
　(徐行持滿外向卒得脫/後事文帝封東平侯)周昌(沛人兄苛仕為御史大/夫守榮陽項羽破之烹)¶
<pb:KR2k0008_WYG_018-28a>¶
　(苛髙祖拜昌為御史大夫從破項羽有功封汾隂侯/昌强力敢直言髙祖欲易太子昌力爭不奉詔為趙)¶
　(王如意相王/死因謝病去)周勃(沛人以材官引强從髙祖戰功居/多髙后崩與丞相陳平議誅諸吕)¶
　(迎代王即位是為文帝勃為丞/相後以絳侯就國卒謚武侯)周亞夫(勃次子仕為/河内守封條)¶
　(侯武帝六年匈奴大入邊以為將軍屯細㧕帝自勞/軍有真將軍之歎景帝時呉楚反以亞夫為太尉擊)¶
　(平之後/拜丞相)韋孟(彭城人為楚元王傅元王子孫荒淫不/遵道孟作詩風諫後遂去位徙家於鄒)¶
　(自孟至賢五世/為鄒魯大儒)丁寛(梁人初梁項生從田何受易時/寛為項生從者讀易精敏遂事)¶
　(何學學成東歸何謂門人日易已東矣景帝朝寛為/梁孝王將軍作易說三萬言後寛授同郡田王孫)¶
　施讐(沛人初從碭人田王孫受易後為博士甘露中/與諸儒雜論五經同異於石渠閣讐授張禹禹)¶
<pb:KR2k0008_WYG_018-28b>¶
　(授彭宣由是施/家有張彭之學)髙相(沛人治易亡章句專說隂陽/災異其學自言出於丁將軍)龔¶
　勝(彭城人三舉孝亷哀帝徴為諫大夫王莽秉政歸/老鄉里莽遣使奉印綬安車駟馬徴之拜秩上卿)¶
　(勝謂門人髙暉等曰誼豈/以一身事二姓不食死)龔舍(武原人通五經以魯/詩教授與孔休卓茂)¶
　(等同志不仕初以龔勝薦徴為諫大夫復拜光祿/大夫終不起舍與勝並著名節世謂之楚兩龔)朱¶
　浮(沛國蕭縣人從光武初拜幽州牧後征/討有功代賈復為執金吾累遷大司空)劉平(彭城/人常)¶
　(為菑丘長政化大行更始時與母俱避亂澤中平出/求食逢賊將烹之平乞歸食母畢就烹既而如期徃)¶
　(賊義之得全後為全/椒長累官至宗正)劉矩(沛國蕭縣少有髙節舉孝/亷為雍丘令累遷尚書令)¶
　(性亮直不附貴勢延禧中為太尉/與黄瓊和暠同心輔政時號賢相)姜肱(彭城廣戚人/與二弟俱以)¶
<pb:KR2k0008_WYG_018-29a>¶
　(孝友聞兄弟常共臥起肱後與徐穉俱徴不至桓帝/使畫工圖其形狀肱以疾不出見後徴肱為太守肱)¶
　(遂遁於/海濵)三國劉馥(沛人漢建安中歸曹操表為揚州/刺史恩化大行百姓樂政流民越)¶
　(江山而歸者以萬數於是立學校廣屯田為戰守備/及卒士民追思之子靖立廬江守河南尹為政有父)¶
　(風卒諡/曰景)張昭(彭城人少好學通左氏春秋漢末大亂臨/昭渡江孫䇿命為長史撫軍中郎將䇿)¶
　(亡以弟權託昭權為呉王敬禮彌重輔呉將軍封婁/侯昭容貌矜嚴有威風自權以下皆憚之卒謚曰文)¶
　嚴畯(彭城人少耽學性尤純直避亂江東張昭薦之/孫權以為騎都尉及魯肅卒權令代鎮陸口畯)¶
　(固辭後為衛尉使蜀蜀相諸/葛亮善之著孝經潮水論)樓𤣥(沛人事呉主孫皓/從九卿侍衛正身)¶
　(率衆奉法而行應對切直數迕皓意後人誣𤣥謗訕/政事命送廣州華覈言𤣥清忠奉公冠冕當世乞赦)¶
<pb:KR2k0008_WYG_018-29b>¶
　(前愆責其後效皓疾/𤣥聲名徙交阯殺之)晉劉伶(沛國人容貌甚陋放情/肆志常以細宇宙齊萬)¶
　(物為心不妄交游與阮籍嵇康相遇/欣然神解性尤嗜酒嘗著酒徳頌)劉𢎞(沛人有幹/畧政事之)¶
　(才與武帝少共研席以舊恩起家累官鎮南大將軍/都督荆州諸軍事𢎞每有興廢手書守相丁寜欵宻)¶
　(人皆感恱咸曰得劉公/一紙書賢於十部從事)劉訥(彭城人有人倫識鑒初/入洛見諸名士歎曰王)¶
　(夷甫太鮮明樂彦輔我所敬張茂先我所不解周𢎞/武巧於用短杜方叔拙於用長訥官至司𨽻校尉)¶
　劉隗(訥之姪少有文翰避亂渡江元帝以為從事中/郎及王敦作亂隗都督青齊入見與刁恊奏誅)¶
　(王氏帝不從遂奔石勒孫波初仕石季龍及李龍/死遂南歸穆帝以為襄城太守累遷散騎常侍)劉¶
　疇(訥之子善談名理永嘉中位至司徒左長史為閻/鼎所害其後王導拜司徒歎曰劉君若過江我不)¶
<pb:KR2k0008_WYG_018-30a>¶
　(獨拜公也其為/人所推服如此)劉牢之(彭城人靣紫赤色鬚目驚人/而沈毅多計畫太元初謝𤣥)¶
　(鎮廣陵以牢之為參軍領精銳為前/鋒百戰百勝號北府兵敵人畏之)南北朝劉敬宣¶
　(牢之子八嵗喪母悲泣不自勝或謂牢之曰此兒非/惟家之孝子必為國之忠臣也仕宋官至右軍將軍)¶
　(後遇/害)劉芳(彭城人處窮窘而業尚專固聰敏過人篤/志墳典晝則傭書以自給夜則窮經不寢)¶
　(著窮通論以自慰仕魏累遷/中書令所撰𫐠凡十有六書)劉粹(沛郡蕭人奉宋文/帝鎮京口盡心於)¶
　(國封灄縣男為雍州刺史加都督其宗人有劉伯龍/者歴位少府武陵太守而家貧窶甚忽見一鬼在傍)¶
　(撫掌大笑伯龍歎曰貧窮固/有命乃復為鬼所笑也遂止)劉孝孫(彭城人博學通/敏仕多不遂常)¶
　(歎曰古人或開一說而致卿相/立談問而降白璧書籍妄耳)劉勔(彭城人宋初為/廣州增城令累)¶
<pb:KR2k0008_WYG_018-30b>¶
　(遷鎮軍將軍死於難子悛愃繪孝綽潛並登顯位于/時孝綽兄弟及羣從子姪凡七十人並能屬文近古)¶
　(未之/有也)朱齡石(沛人世為將相齡石不事崖險從宋武/帝平賊有功為鎮軍將軍伐蜀有功封)¶
　(豊城侯弟超石亦果鋭累/官中書侍郎封興平侯)到彦之(彭城人仕宋以戰/功進爵為侯佐守)¶
　(荆楚垂二十年威信為士庻所懐孫/沿溉洽俱知名溉官至吏部尚書)劉璠(沛人九嵗/而孤好讀)¶
　(書兼善文筆仕梁為黄門侍郎家居作雪賦以諭志/所著有梁□三十卷子祥十嵗屬文十二通五經累)¶
　(官車駕/大將軍)隋劉行本(沛人性剛有不可奪之志徴拜諫/議大夫檢校治書侍御史髙祖嘗)¶
　(笞一郎於殿前以行本諫而止後領大/興令權貴憚其方直無敢至其門者)劉士雋(彭城/人性)¶
　(至孝丁母喪廬於墓側負土成墳虎狼/馴擾為之取食文帝特詔旌表其門)劉子翊(彭城/人性)¶
<pb:KR2k0008_WYG_018-31a>¶
　(剛謇有吏幹仁壽中為新豐令有能名大業中為治/書侍御史從幸江都以切諫忤㫖為丹陽留守煬帝)¶
　(遇弑羣賊執子翊至臨川城下使告/城中云帝已崩子翊反其言遂見害)唐劉德威(彭城/人姿)¶
　(貌魁秀有幹畧貞觀初歴大理卿太宗問比刑網太/密其咎安在德威曰在君不在臣下之寛猛視主之)¶
　(好惡帝深然之/官至刑部尚書)劉延祐(彭城人舉進士補渭南尉吏/治第一李勣戒之曰子年少)¶
　(而有美名宜少自抑無為出人/上官至并州刺史安南都䕶)劉藏器(延祐從弟髙/祖時為侍御)¶
　(史衛尉卿尉遲寶琳脅人為妾藏器劾還之寶琳私/請帝止其還藏器曰法為天下懸衡天下用舍由情)¶
　(法何所施乃詔可/後出為宋州司馬)劉知幾(藏器子博覽羣書善文辭/舉進士累遷鳯閣舍人修)¶
　(國史著史通内外四十九篇徐堅歎曰為史氏者宜/置此座右也開元初遷左散騎常侍兄知柔累官太)¶
<pb:KR2k0008_WYG_018-31b>¶
　(子賔客封彭城/侯卒謚曰文)五代劉仁贍(彭城人南唐時清淮節/度鎮壽州周師圍城仁)¶
　(贍堅守不下副使孫羽詐以城降仁贍死之世宗/遂徙城下蔡而復其軍曰吾以旌仁贍之節也)宋¶
　劉濤(彭城人後唐舉進士為左輔闕累官少詹事宋/太祖即位素知濤履行召至闕下以老疾求退)¶
　(授秘書監致仕子頊監察御史/頊子晟晟子訥譚並進士及第)郭廷謂(彭城人幼好/學工書善騎)¶
　(射性恭謹事母以孝聞南唐時補殿前承㫖歴濠州/監軍宋初知亳州馮瓚知梓州為僕夫所訟召為靜)¶
　(江軍節度觀察留後以代之悉除弊政兄廷/諭南唐太子洗馬子延澤右屯衛大將軍)王漢忠¶
　(彭城人少豪蕩有膂力太宗時為殿前指揮使累遷/侍衛馬軍都指揮使契丹掠中山徃禦之追殺甚衆)¶
　(漢忠有識畧輕財樂施崇儒/好文名稱甚茂卒贈太尉)鼂迥(本澶之清豐人父/儉始徙家彭門迥)¶
<pb:KR2k0008_WYG_018-32a>¶
　(少有學行真宗時累官翰林學士承㫖又為工部尚/書集賢院學士後以太子少傳致仕作書命楊億稱)¶
　(其得代言之體子宗慤知制誥亦/入翰林為學士官至參知政事)劉顔(彭城人好古/學不專章句)¶
　(舉進士知龍興縣免官家居以著書自適學者常數/十百人所著有儒術通要經濟樞言石介見其書歎)¶
　(曰恨不在/弟子之列)劉庠(顔之子八嵗能詩蔡齊妻以子第進/士遷太常博士英宗時以灾異求直)¶
　(言庠上書論時事除監察御史裏行後以樞宻直學/士知渭州庠有吏能奄通歴代史王安石稱其博)¶
　李若谷(豐縣人少孤遊洛下因𦵏其考妣於緱氏而/占籍焉舉進士累官至參知政事卒謚康靖)¶
　(子淑賜童子出身累官翰林/學士孫夀朋復圭皆仕于時)陳師道(徐州彭城人少/刻苦問學髙介)¶
　(有節安貧樂道諸經皆有訓傳於詩禮尤邃具為文/師曽鞏為詩宗黄庭堅平淡雅奥自成一家元祐中)¶
<pb:KR2k0008_WYG_018-32b>¶
　(蘇軾輩薦其文行除本州/教授累遷祕書省正字)劉湜(彭城人舉進士厯開/封府推官遷殿中侍)¶
　(御史累遷龍圖直學士知慶/州改知密州居官著能聲)鄭僅(彭城人第進士為/大名府司户參軍)¶
　(歴知冠福昌所至有善政盗賊相戒不人境累官吏/部侍郎知徐州遷至顯謨閣直學士卒謚修敏子望)¶
　(之少有文名官至戸部/侍郎徽猷閣直學士)趙立(徐州人以戰功補官王/復守徐州金兵陷城復)¶
　(死立權知州事金人圍楚州急宣撫杜充命立徃援/連七戰而勝累遷鎮撫使知楚州誓衆力守忽飛砲)¶
　(中其首而死/事聞謚忠烈)宋汝為(豐縣人建炎中陳邉事假開州/刺史使金兼致書劉豫豫誘以)¶
　(官固辭以機密歸報朝廷後亾歸獻恢復方畧又上/丞相書極言用兵之要秦檜欲械送金人乃變姓名)¶
　(入蜀所著/有忠嘉集)顔太初(彭城人顔子四十七世孫少博學/有雋才慷慨好義為詩多譏切時)¶
<pb:KR2k0008_WYG_018-33a>¶
　(事孔聖祐卒罷襲封太初作詩以諷在位遂以聖祐/弟襲封文宣公後中進士累官國子監說書所著有)¶
　(洙南子鳬繹集及淳矅/聯英子復為奉議郎)金曹珪(徐州人大定中州人/江志作亂珪子弼在)¶
　(賊黨中珪謀誅志并弼殺之全主詔云珪赤/心為國大義滅親特進三官於正班用之)朱存器¶
　(徐州人後徙寶坻歴官至修内司使嘗夜行盧溝橋/獲金一囊坐而待其主以付之其人請中分存器笑)¶
　(而遣之子國寶從元世祖攻/鄂累功官至宣慰司都元帥)元曹伯啓(碭山人弱冠/從東平李謙)¶
　(㳺篤於問學累官集賢學士侍御史泰定初致仕伯/啓性莊肅奉身清約在中臺所奬借名士甚多所著)¶
　(有詩文十卷漢泉漫槀/三卷六子十孫皆顯仕)楊惟良(蕭縣人官至中奉大/夫甘肅行省參政封)¶
　(𢎞農/郡侯)曹甫(碭山人博學能文累遷陜西諸道行臺御/史中丞卒贈體忠守憲功臣行省左丞魯)¶
<pb:KR2k0008_WYG_018-33b>¶
　(郡公諡/文貞)成克敬(碭山人淳朴務實由歸徳軍判官轉/國子監典籍卒贈朝列大夫祕書少)¶
　(監追封上/谷郡伯)袁遵道(豐縣人性穎悟年十六能誦五經/累官翰林直學士致仕以子貴贈)¶
　(中書參知政事追封/汝南郡公謚文靖)石普(徐州人至正中進士授國/史院編修官後以軍功陞)¶
　(樞密院都事時張士誠據髙郵普請先驅為天下忠/義倡乃趨髙郵勒兵血戰左脅為賊鎗所中猶手握)¶
　(其鎗砍賊死賊衆攅/鎗以刺普力戰死之)許義夫(碭山人為夏邑縣尹每/親詣鄉社教民稼穡見)¶
　(民勤者賞之惰者罰之境内豐足後為豐丘尹值羣/盗刼掠州縣義夫單騎出郊力言豐丘邑小民已驚)¶
　(竄幸無入吾境/民獲免於難)郭通(徐州人少以孝稱父柩在殯鄰/火延及通舍通仰天訴曰柩不)¶
　(能移寜與柩俱焚死/伏柩慟哭火遂熄)徹里(徐州人曽祖太赤從太祖/定中原為馬步軍都元帥)¶
<pb:KR2k0008_WYG_018-34a>¶
　(徹里幼孤母教以書至元中世祖召見應對詳雅/悦之嘗奉使江南省風俗訪遺逸官至中書平章)¶
　(政事卒追/封徐國公)本朝髙巽志(蕭縣人博學能文元末為/鄮山書院山長國初徴修)¶
　(元史入翰林為編/修累遷侍講學士)朱守仁(徐州人有大志好讀書/元末兵起為樞宻同知)¶
　(守舒城洪武初累遷工部尚書轉北平行省參政/以饋餉不繼謫蒼梧知縣歴知二州以治最陞四)¶
　(川布政使未幾召拜太僕寺卿眷賚有加尋/致仕守仁朴茂無華始終一誠故見重焉)孟驥¶
　(蕭縣人洪武初以才能舉累官禮部郎中治績書/最陞河南左參政益練達政務遷四川左布政使)¶
　(任滿夷民不釋復/増秩留之後致仕)黄正(碭山人氣質剛方言語必/信居家以孝聞洪武中為)¶
　(邑吏以直言徴奏對稱㫖擢右僉都御史彈劾不/避權要後忤㫖黜為廬州英山縣吏及平金山叛)¶
<pb:KR2k0008_WYG_018-34b>¶
　(冦復陞左僉都御史未幾命討雲南/叛夷降服而還至普安遇賊中傷)任肅(徐州人/洪武中)¶
　(鄉貢擢工部主事尋陞郎中以營繕宫殿成遷/南昌府府政績卓異秩滿轉雲南左參政致仕)山¶
　青(徐州人渉古今知大義沈毅有勇畧為燕山䕶/衛百户永樂初以靖難功累官右軍都督僉事)¶
　馬榮(徐州人少習武事有膽畧洪武末從靖内難/永樂初從征北虜累功至右都督追封景城)¶
　(伯謚/壯武)劉泰(徐州人少穎悟好學洪武中鄉舉授陵/川訓導尋以渡淮功陞授百户永樂初)¶
　(仍改文職授建寧府通判進陞禮部員外/郎與修永樂大典成賞賫有加尋致仕)權謹(徐/州)¶
　(人十歳喪父哀毁幾絶洪武中以薦知樂安縣陞/光祿署丞迎母就飬母疾籲天求以身代母年九)¶
　(十卒躬負土成墳廬墓三年哭泣不輟事聞召拜文/華殿大學士辭不稱朝廷不允欲以風勵天下之為)¶
<pb:KR2k0008_WYG_018-35a>¶
　(人子者尋改通政司右參/議致仕仍旌其門曰孝行)王弼(徐州人永樂中歴官/良鄉地當要衝事極)¶
　(繁夥弼處之皆得其宜踰七旬當代去民懇畱之益/勤政不怠嵗大旱躬禱即得雨有蝗入境復自祈之)¶
　(為羣鳥食盡民皆懽戴以為/至誠所感尋遷户部主事)張宏(碭山人天性孝友/勤於問學永樂中)¶
　(授開封府同知轉户部郎中律己亷潔苞苴未嘗一/至其門出知荆州府政務既舉所守益勵門絶私謁)¶
　(人號閉/門張)陳敬(碭山人有武畧永樂中以戰功累官中/軍都督府都督僉事鎮守山海永平兵)¶
　(民懐/服)甄實(沛縣人永樂初鄉貢歴官湖州府同知秩/滿以績最陞太僕寺少卿益著勤能尋遷)¶
　(四川左布/政使致仕)山雲(徐州人以都督鎮守廣西討溪峒諸/蠻在鎮十年威惠並行卒贈懐逺伯)¶
　(謚襄毅/  畿志)¶
<pb:KR2k0008_WYG_018-35b>¶
列女劉氏(後魏彭城人嫁渤海封車初成婚時卓官京/師後坐事伏法劉氏在家忽夢想知卓已死)¶
　(哀泣嫂諭之不止經旬凶問果至遂憤而死/時人比之秦嘉妻高允為詩八章以表之)王孝女¶
　(唐徐州人元和中父兄皆防秋屯涇州吐蕃冦邉並/戰死孝女時年十七却食跣足縗裳扺涇日丏貸護)¶
　(二喪還𦵏于鄉植松柏剪髪壊容廬/墓所節度使王智興白狀詔旌其門)謝氏(徐州人叚/二妻元末)¶
　(兵亂舅姑夫俱亡乃依父家守志年/八十卒洪武二十五年旌表  畿志)白氏(沛人李伯/奴妻夫死)¶
　(于邉白年二十麄衣糲食寡居/四十餘年宣徳間旌表  畿志)薛氏(徐州王五妻年/十八而夫亡子)¶
　(甫週誓不再適以節行稱/正統十八年旌表  畿志)孟氏(徐州人居澣妻年二/十餘夫臥病乆孟許)¶
　(與同死夫果弗起孟視殮/畢從容自縊死  畿志)李剛妻魏氏(徐州人學正/魏黌女年二)¶
<pb:KR2k0008_WYG_018-36a>¶
　(十餘夫亡無子誓死不嫁晝夜惟與夫靈座相對所/居一室蕭然不蔽風雨門扉常掩惟取薪水出入始)¶
　(啓之人不堪其憂魏處之/晏如紡績自給垂四十年)¶
仙釋王𤣥甫(沛人學道於赤城霍山服青精石飯吞日/精丹景之法内見五臟晉穆帝永和元年)¶
　(正月十五日玉帝遣羽車迎之𤣥甫/乗雲駕龍白日昇天為中嶽真人)彭宗(彭城人年/二十服業)¶
　(於杜冲乃棲真味道精貫人神嘗從師採藥忽堕深/谷又被蛇中曽無愠色冲乃授丹經五千文宗寶而)¶
　(修之洞暢幽漠能三晝夜為一息或一年不動人以/為死及起顔色愈鮮山中毒蛇猛虎見之潜伏後為)¶
　(太清/真人)洞真子(元涿州人姓立壯年學道嘗遊碭山縣/創建聚仙宫北遊京師賜號寶巖大師)¶
　(道侣共號洞真子延祐中邀里中故舊㑹茶訖託以/他徃告別次旦人見其向西去其弟子闢戸視之已)¶
<pb:KR2k0008_WYG_018-36b>¶
　(羽化/矣)參寥子(宋僧道全也與蘇軾最密嘗遊於徐陳/師道相與論詩深偉之序以送别其畧)¶
　(曰釋門之表士林之/秀而詩苑之英也)¶
　¶
　¶
　¶
　¶
　¶
　明一統志卷十八¶
