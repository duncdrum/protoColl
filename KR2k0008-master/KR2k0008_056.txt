# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.063581
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十六
<pb:KR2k0008_WYG_056-1a>¶
欽定四庫全書¶
　明一統志卷五十六¶
　　　　　　　　　　　　　明　李賢等　撰¶
　　吉安府(東至撫州府樂安縣界二百里西至袁州府宜春/縣界一百八十里南至贑州府贑縣界二百八十)¶
　　　(五里北至臨江府新淦縣界一百四十里自府治至/南京二千一百一十里至京師五千五百五十五里)¶
　　　(糧四十四/萬石零)¶
建置沿革禹貢荆揚二州之域天文斗分野春秋屬吳¶
　戰國屬楚秦屬九江長沙二郡漢屬豫章郡及長沙¶
<pb:KR2k0008_WYG_056-1b>¶
　國東漢興平初始分豫章立廬陵郡三國吳又分置¶
　安成郡治平都縣晋廬陵郡屬揚州安成郡屬荆州¶
　元康初俱屬江州隋廢二郡以廬陵縣置吉州大業¶
　初復爲廬陵郡唐改吉州天寳初改廬陵郡乾元初¶
　復爲吉州屬江南西道宋屬江南西路元初爲吉州¶
　路後改吉安路本朝改爲吉安府領縣九¶
　廬陵縣(附郭本漢舊縣屬豫章郡東漢末孫䇿於縣/置廬陵郡晋徙郡治石陽縣隋廢郡置吉州)¶
　(改石陽爲廬陵縣唐永淳初州徙今治縣亦/随徙宋元仍舊本朝因之編户六百三里)㤗和縣¶
<pb:KR2k0008_WYG_056-2a>¶
　(在府城南八十里本漢廬陵縣治東漢改西昌縣隋/改安豐縣開皇間又以東昌縣省入改爲太和縣屬)¶
　(吉州唐置南平州尋廢仍以縣屬吉州宋因之元/陞爲州本朝復爲縣改太曰㤗編户二百五十里)吉¶
　水縣(在府城北四十里本漢晋吉陽石陽二縣地屬/廬陵郡隋以二縣省入廬陵縣屬吉州南唐割)¶
　(廬陵置吉水縣宋因之元陞爲州/本朝復爲縣編户四百三十二里)永豐縣(在府城東/一百三十)¶
　(里本漢廬陵縣地三國吳析置陽城縣晋太康中改/爲陽豐縣隋省入廬陵宋至和間始置永豐縣元仍)¶
　(舊本朝因之編户/三百二十五里)安福縣(在府城西一百二十里本/漢安平安成二縣地安平)¶
　(屬豫章郡安成屬長沙國東漢改安平曰平都屬廬/陵郡吳置安成郡治平都晋改安成爲安復縣隋廢)¶
　(安成郡併安復入平都復改爲安成縣屬吉州開皇/中又改曰安復唐初改爲安福縣置頴州尋廢以縣)¶
<pb:KR2k0008_WYG_056-2b>¶
　(屬吉州宋因之元陞爲安福州/本朝復爲縣編户二百二十里)龍泉縣(在府城西南/二百七十里)¶
　(本漢廬陵縣地三國吳置新興縣晋改曰遂興隋省/入太和五代時楊吳析置龍泉場南唐始置龍泉縣)¶
　(宋宣和中改泉江縣紹興初復曰龍泉屬/吉州元仍舊本朝因之編户六十七里)萬安縣(在/府)¶
　(城南一百八十里本吳新興縣地晋爲遂興縣地隋/省入太和五代時南唐析置萬安鎮宋熈寜中始改)¶
　(鎮爲萬安縣屬吉州元仍舊/本朝因之編户九十三里)永新縣(在府城西二百/里本漢廬陵縣)¶
　(地三國吳始析置永新縣屬安成郡隋省入太和唐/初復置永新縣屬南平州尋又省入太和顯慶初復)¶
　(置永新縣治禾山東南屬吉州宋因之元/陞爲州本朝復爲縣編户一百八十四里)永寜縣(在/府)¶
　(城西二百八十里本唐宋吉州永新縣地元至/順間始分置永寜縣本朝因之編户四十二里)¶
<pb:KR2k0008_WYG_056-3a>¶
郡名廬陵　安成(俱漢/名)螺川(郡有螺/山故名)¶
形勝環地幾二千里(宋劉弇送吉州太守序南接贑江/北竟淦水東西控臨川長沙環地)¶
　(幾二/千里)據江上流(宋朱晞顔/脩城狀)江山暎帶(宋劉彦登譙門/記咽喉荆廣唇)¶
　(齒淮浙江山暎/帶在眉宇間)五峰相次頗類五老(方輿/勝覽)東挹䝉岡¶
　之秀南據牛嶺之雄(安福地/理志)¶
風俗人厖淳多壽考(隋地/理志)藝文儒術爲盛(杜氏通典衣/冠所萃藝文)¶
　(儒術斯之爲盛雖閭閻賤/品力役之際吟咏不輟)文風盛于江右(宋周必大/詠歸亭記)¶
　士大夫秀而文細民險而健(宋黄庭堅江/西道院賦)家有詩書¶
<pb:KR2k0008_WYG_056-3b>¶
　人多儒雅(宋楊炎正州學上梁文由六一公之鄉里/家有詩書以數萬户之井廛人多儒雅)¶
　序塾相望絃誦相聞(宋王陶撰太/和公㕔記)¶
山川仁山(在府治西梁書天監五年髙昌之仁山獲銅/劔二廬陵在梁以前爲髙昌銅劔之獲即此)¶
　(山也吉水縣東北亦有仁/山以山形似仁字故名)瑞華山(在府城北五里/上有瑞華觀)真¶
　君山(在府城北五里相傳許旌/陽嘗到此上有髙明宫)螺山(在府城北一十/里山南臨贑江)¶
　(宛委如螺或云昔有漁人遊此忽遇風雨見神螺光/彩五色取而懐之至山下渉水螺失所在俗呼爲螺)¶
　(子/山)神岡山(在府城南一十/里與螺山對峙)青原山(在府城東南一十/五里中有駱駝峰)¶
　(鷓鴣嶺勢甚喬聳宋王廷珪詩異時黄魯/直嘗賦青原詩至今青原山名與北斗垂)金鳯山(在/府)¶
<pb:KR2k0008_WYG_056-4a>¶
　(城南二十里/其形如鳯)龍湏山(在府城西四十里上有法雲庵/唐代宗時土人龍湏舍地築庵)¶
　(因/名)香城山(在府城南四十里中一峰尤竒秀俗謂文/筆山胡氏世居其下至宋忠簡公銓遂以)¶
　(直節名/震當世)觀山(在㤗和縣西一十五里下有觀山寺石/壁上有飛泉宋黄庭堅詩觀山千尺夜)¶
　(泉/冷)金華山(在㤗和縣西一十五里/自武山發脉蜿蜒至此)武山(在㤗和縣西/三十里一名)¶
　(新山傍出一山最髙大名武婆岡又有陶皮石室歩/虗壇禮斗石珎珠泉虎鼻峰石鼓丹井古蹟本朝劉)¶
　(崧詩武山千尺石爲/城縹緲西來紫翠横)蟠龍山(在㤗和縣北三十三/里山勢宛轉如蟠龍)禾¶
　山(在泰和縣西北五十/里嘗生嘉禾因名)傳擔山(在泰和縣西五十里/山極髙峻路甚隘窄)¶
　(攀援轉置而後可過其西南又有石筍峰/尤峻㧞下有通天聖巖旱則於此禱雨)潮山(在泰/和縣)¶
<pb:KR2k0008_WYG_056-4b>¶
　(西五十里唐武德間四祖禪師飛錫至此結庵庵/成之初水逆流至庵前奔湍迅急其聲若潮因名)三¶
　顧山(在泰和縣南五十里正當縣治三峰宛如筆架/屹然相顧山下有龍祠禱雨多應相傳盧度隱)¶
　(此上有護國寺本朝劉崧詩我思昔人有盧仙冥栖/乃在三山顛後來乗雲去不返荒壇委絶成千年)¶
　雙鳯山(在泰和縣南五十里/兩峯相連秀㧞如鳯)大唐山(在泰和縣南六/十里勢如羣馬)¶
　(交馳上有大/唐寺因名)髙湖山(在泰和縣西六十里峻絶竒聳/頂有盤石其平如砥非縁石捫)¶
　(蘿不/可到)王山(在泰和縣東八十里舊名義山晋永嘉中/有王子瑶者修煉於此道成仙去唐因改)¶
　(曰王山貞觀初又有匡智者與姪大郎求仙至廬山/遇異人曰此隂山也不如南求陽地二人南求入此)¶
　(山修煉得仙/故又名匡山)甘露山(在吉水縣東二里舊名虎丘山/宋紹興初有甘露降其上因名)¶
<pb:KR2k0008_WYG_056-5a>¶
　太平山(在吉水縣東三里上有許/旌陽道塲賽禱者無虗日)鳯山(在吉水縣東/五里上有鳯)¶
　(凰巖瀑布自巖而下逹于江相/傳昔有彩鳯飛鳴其上因名)中華山(在吉水縣東/衆山中一峰)¶
　(秀出如懸鍾有王郭/二仙壇禱雨多應)東山(有二一在府治東南上有/東山寺一在吉水縣東漢)¶
　(劉智請移郡謂東通大山即此山之陽/有瀑布直下數百丈頂上有楊仙師壇)天獄山(在吉/水縣)¶
　(南五十里一名黄原嶺相傳此山鎮伏奸宄上有地/方廣丈許履之覺下虗如鼓聲俗謂之鬼監故曰天)¶
　(獄/)朝元山(在吉水縣西北五十里有方石亂點如金/名黄金臺上有詩云落落萬古石悠悠千)¶
　(載心人間不相遇白雲深/處尋或傳楊仙師留題)南山(在吉水縣西北六十/里山阿有數石屹如)¶
　(人立號/石人峰)西山(在吉水縣西南八十里重岡疊巘若屏/障然其間一峰獨尖秀曰望火樓下有)¶
<pb:KR2k0008_WYG_056-5b>¶
　(溪東流/爲朗溪)崆峒山(在吉水縣西北九十里山多黒石能/化白每石化白其年輒有擢科者)¶
　龍華山(在永豐縣南五里晋有/龍華真人於此得道)西華山(在永豐縣南/一十里巍然)¶
　(特出狀/若覆鍾)陽山(在永豐縣西北一十里仙人葛𤣥/嘗于此煉丹有水流出謂之丹泉)寳山¶
　(在永豐縣西三/十里聳秀可愛)巘山(在永豐縣北三十里上有五/峰如圓廩有石峙立如碑)香¶
　爐山(在永豐縣東四/十里以形似名)雞籠山(在永豐縣東北四十里/四面皆田疇此山獨蹲)¶
　(其/中)郭山(在永豐縣東八十里連屬三縣之境由崎/嶇棧道行七八里其地坦然有田數百頃)鳳¶
　凰山(在永豐縣南/一百六十里)蒙岡山(在安福縣治東林木森秀/城中望之蔚然一名秀峰)¶
　(上有東/嶽行祠)北華山(在安福縣北二里舊有道觀時有遊/人登覧劉用礪詩山亭小憇水潺潺)¶
<pb:KR2k0008_WYG_056-6a>¶
　(歩入松蘿陟翠巒黄鳥不知/春色晚白雲長鎻石潭寒)&KR0699;石山(在安福縣東一/十五里臨江有)¶
　(山輪囷特起狀若漁罾山腰有二石髙數丈其一/俯首若將壓焉其一壁立勢相支柱中可往來)浮¶
　岡山(在安福縣西南二十里石壁光明五/色望之如龍虎狀下有浮山洞虗觀)西山(在安/福縣)¶
　(西南二十五里林壑幽險有溪出兩山之間溪旁/有龍窟嵗旱禱雨多應宋乾道間賜廟額曰靈祐)新¶
　茨山(在安福縣西五十里漢豫章太守賈萌與/安成侯張普戰于新茨之野疑即其地)龜山¶
　(在安福縣西六十里有石屹然/望之如伏龜旁有巨石如人狀)鴿湖山(在安福縣北/六十里上有)¶
　(鴈峰白鶴峯石人峯三渡橋桃/花澗景物幽絶有唐人留題)武功山(在安福縣西/一百里根盤)¶
　(八百餘里跨吉袁二郡相傳葛𤣥煉丹於此亦名葛/仙峰上有仙翁壇壇傍有石塔時或見火燄若金燈)¶
<pb:KR2k0008_WYG_056-6b>¶
　(然/)月山(在安福縣西一百里山巔/有石如月下有月山寺)髙峰山(在安福縣/西二百二)¶
　(十里山徑峭險人罕遍歴上/有龍潭三所嵗旱禱雨必應)更生山(在安福縣西南/一百五十里輿)¶
　(地志吳時有女子居樟木下木大數十圍孫皓造宫/室令人伐木斧斤莫克丁夫苦之女祝之曰汝今且)¶
　(去他時更生故山及水皆以/是得名山下有更生夫人廟)蹲山(在安福縣西南一/百四十里上有風)¶
　(窟繚繞百餘歩無草木/每有風出飛沙揚塵)盧蕭山(在安福縣西二百二/十里相傳有道士姓)¶
　(蕭者結廬山下/因名盧水出焉)金山(在龍泉縣治西形如金字與銀/山夾峙隂陽家以縣名龍泉二)¶
　(山爲龍/之雙角)銀山(在龍泉縣治/東山巔有塔)錢塘山(在龍泉縣東南六/里山壤衍沃山麓)¶
　(有徑路/通南康)玉泉山(在龍泉縣東南一十里亂山/中有泉出石罅潔白如玉)西龍山¶
<pb:KR2k0008_WYG_056-7a>¶
　(有龍泉縣西二十里頂有風穴相傳昔有異僧以杖/擉山頂冷風自穴中出俗呼西龍風遇霜夜則怒號)¶
　(尤甚至辰卯始定隂雨則息有樵者以十石窒/其穴風乃自山下潭中出波濤洶湧久乃復故)石含¶
　山(在龍泉縣西一百五十里山延袤/數百里跨永新桂陽茶陵三縣境)芙蓉山(在萬安/縣西五)¶
　(里山形秀䴡/超出衆山)龍頭山(在萬安縣東二十里山如几案/又名案山上有仙壇嶺相傳葛)¶
　(仙翁煉丹之所又有仙聖羅漢二巖巖/有仙人跡巖前臨谿谿中有大小石鑊)蕉源山(在萬/安縣)¶
　(東四十里山形尖峭樹木/深茂山産鐵一名東溪山)韶山(在萬安縣西四十里/相傳虞舜南廵嘗奏)¶
　(九韶之/樂于此)金牛山(在萬安縣南六十里東瞰大/江中有石如牛下有金牛廟)西平山¶
　(在萬安縣東八十里巉巖懸/峭惟西南平坦梁水出焉)五馬山(在萬安縣西南/八十里五峰相)¶
<pb:KR2k0008_WYG_056-7b>¶
　(連如五/馬狀)義山(在永新縣東南二十里峯巒相顧若有/長㓜之序故名一名龍頭唐天寳初嘗)¶
　(改名永新山有雙巽文筆二峰下有聦明泉宋/劉沆詩義山山下有靈泉泉號聦明自古傳)秋山¶
　(在永新縣西四十里亦名禾山上有七十一峰及五/老峰溪水出其間甚清駛旁有石崖顔真卿題其上)¶
　(曰龍溪本朝觧縉詩龍門溪水聲珊珊魯公大/筆雲綵間憑君多借幾隻鹿待我重來騎㸔山)綏原¶
　山(在永新縣南四十里勢連鵞嶺/其址六十里許上有阿育王塔)玉笥山(在永寜縣/治西狀若)¶
　(篋笥南唐時湖湘孟賔/于隱此自號羣玉峰叟)迎岡山(在永寜縣西北五里/中有石潭嵗旱禱雨)¶
　(于/此)漿山(在永寜縣西三十里峯巒峻峭松林/蓊鬰有泉味甚甘上有蜀先生行祠)拐湖山¶
　(在永寜縣東南六十里上有泉自/山腰湧出直瀉山麓蕩爲深湖)雲騰嶺(在府城西/三里山勢)¶
<pb:KR2k0008_WYG_056-8a>¶
　(屛列于長岡之/外上有雲騰廟)廖岡嶺(在府城西南六十里嶺麓盤/旋又曰曲山蕭氏世居其下)¶
　登科嶺(在泰和縣西北五里舊名燈窠宋劉廷雋居/其下擢第改今名有應夣閣徃時赴科者多)¶
　(預宿其上/求夢皆驗)城頭嶺(在泰和縣四十里上有獅子寨/下有蛟潭相傳嘗有龍見于此)韓¶
　相嶺(在吉水縣東六十里世傳/南唐韓熈載游此因名)穹嶺(在吉水縣南八/十里與西山對)¶
　(峙又名東山羣山連亘/獨此嶺㧞出如卓筆然)聖嶺(在永豐縣南三十里上/有井深廣數丈前有峰)¶
　(曰仙人臺相傳五代時嘗夜有神人震動其上及旦/視之忽有土城周數里宋紹興中鄉人脩其城以避)¶
　(冦/)獅子嶺(在永豐縣上有大石如獅子世傳有僧號/禪和大師結茅其上一日雲烟蓊藹人見)¶
　(僧淩空/而去)石空嶺(在永豐縣南一百一十里表裏皆石/形如覆斗而内空可容二三百人上)¶
<pb:KR2k0008_WYG_056-8b>¶
　(有古/寨場)黄牛嶺(在安福縣東南與秀峯相接昔有異/人騎黄牛入山因名上有三仙臺)峨¶
　嶺(在龍泉縣西四十里勢挿層霄有飛雲洞集雲峯/仙鵝池金龜石石人峰老蛤石古跡最多嶺有王)¶
　(將軍墓相傳/漢王陵葬此)蓬萊嶺(在龍泉縣北五十里上有石岩/石筍仙鵝池人謂如海上蓬萊)¶
　(故/名)仙澤嶺(在萬安縣西嶺有/仙聖羅漢二巖)金船嶺(在萬安縣五里/昔有聖僧過此)¶
　(見有神物掘地/取金船而去)金竹峰(在府城北六十里/兩峰獨峙如竹)文筆峰(在/府)¶
　(城東南一百二十里/宋文天祥居其下)東陽峰(在安福縣東一十五里/磅礴髙聳四面視之形)¶
　(體各異頂有巨石可坐數十人其西南諸峰亦秀/㧞西有石巖如屋土人祀唐安成令劉像於此)白¶
　雲峰(在東陽峰之南一名白馬/峰峭壁秀㧞下有葛仙壇)石榴峰(在安福縣東/一十五里瞰)¶
<pb:KR2k0008_WYG_056-9a>¶
　(江下有龍潭/深不可測)娥皇峰(在永寜縣治西世傳二/妃從舜不及經此因名)蓮花峰¶
　(在龍泉縣南狀如/蓮花與縣治對峙)赤面峰(在永新縣禾山昔有異人/廬此猶存一釡徑丈許半)¶
　(瘞土/中)通天巖(在潮山一名聖巖有飛泉自巖而下入/石罅中邑人嘗於此禱雨又有四祖巖)¶
　(昔四祖坐/禪于此)清水巖(在泰和縣西北五十里廣可容數/百人深不可極下有石穴亦可容)¶
　(百許人有泉自岩下麓注入石穴中舊傳有人/持糗粮而入行約十餘里聞撒網聲乃懼而還)十龍¶
　巖(在泰和縣南四十里廣可容百餘人中有/一井相傳有龍濳于内嵗旱汲以禱雨)王嶺小¶
　巖(在吉水縣北九十里嵗旱鄉民禱雨于此將盥薦/輒有㣲溜出石巖上亟以器貯之水多則雨随至)¶
　(舊傳彭玕嘗/置寨于此)黄塘巖(在萬安縣東八十里岩中空洞/狀如樓閣傍有書院下有蛟穴)¶
<pb:KR2k0008_WYG_056-9b>¶
　(出泉/不竭)梘岡(在泰和縣北岡有尉遲將軍墓世傳唐/時將軍自廣東來道經此地歿而葬焉)天¶
　柱岡(在泰和縣南二十里/屹若天柱正當縣治)日岡(在吉水縣北四十里/廣數丈其圓如日)¶
　月岡(距日岡五里/狀如偃月)瀧岡(在鳯凰山宋歐陽修之父/母墓在焉修有瀧岡阡表)五¶
　里岡(在安福縣治南五里綿亘蜿蜒若龍蟠然晋郭/璞遷城記云鳯山龍岡狀元文章盖指此也)¶
　書岡(在安福縣南四十里恠石層聳其顛有平石名/淵明讀書臺舊傳晋陶濳觧官後嘗隱于此)¶
　貞女岡(在龍泉縣東北三里/昔有貞女葬此因名)禪和洞(在永豐縣南一/百三十里中如)¶
　(暗室以火燭之/石殿鍾鼔畢備)寳仙聖洞(在永新縣東二十五里石/灰山洞内有石天窓石羅)¶
　(漢石觀音又有石鼔擊之有聲後有石龍噴泉又有/後洞深長踰半里中有石房石床等類及有石乳石)¶
<pb:KR2k0008_WYG_056-10a>¶
　(燕其石色白而細邑人/鑿取爲灰随鑿随合)石廊洞(在安福縣西一百二/十里洞門廣丈餘澗)¶
　(水從中出溉田數百畝秉燭而入初若路絶稍/前數歩則坦然空曠如是者數處宋劉弇有詩)黄牛¶
　石(在泰和縣西黄牛岡舊傳石能盗官倉米官嘗令/人厭伏其怪下有一小石宋乾道間一夕風雨自)¶
　(移其/處)牛吼石(在泰和縣西一十里贑江自黄公灘來/皆平澹經此石則險悍聲如羣牛之吼)¶
　(故/名)試劒石(有二一在吉水縣東北崇元觀後世傳許/旌陽以是試劒一在安福縣北桑田世傳)¶
　(劉像爲令時/試劒于此)牛眠石(在吉水縣北四十里或傳秋髙/夜静有金牛徃來其上牛跡存)¶
　(焉/)搗衣石(在永新縣治内舊傳唐顔/魯公真卿嘗遊息其上)贑江(在府城東/章貢二水)¶
　(至贑縣東北合爲贑江下流一百里凡二十四灘至/萬安縣析而東流六十里逾泰和東逹于此合衆流)¶
<pb:KR2k0008_WYG_056-10b>¶
　(而滙于/彭蠡)王江(在廬陵縣東南五十里源自富田之上/而來至值夏合明德水入贑江又安福)¶
　(縣東南亦有王江源發/陳㑹山東流與盧水合)雲亭江(在泰和縣南一名繒/水源發興國縣界西)¶
　(北流至珠/林入贑江)仙槎江(在泰和縣東/南流入贑江)盧江(在吉水縣南源/發永豐縣界合)¶
　(上盧中盧之水西流爲盧原又西北流/爲盧陂灌田數萬頃又北流入義昌水)恩江(在永豐/縣治東)¶
　(南合龍門江經/吉水入贑江)螺湖(繞府城西北而東流入/贑江上有橋亦名螺湖)鑑湖(在/吉)¶
　(水縣東二里諺云青湖水决鑑湖□文江出/狀元洪武庚辰胡廣正統壬戌劉儼應之)蜜湖(在/安)¶
　(福縣東一十五里中有/鯽魚味甘如蜜故名)吉文水(在吉水縣南贑江枝/流與永豐江合曲折)¶
　(於灘洲間狀若吉字故灘曰吉/水又上有墨潭以水深黑而名)明德水(在吉水縣南/源發永豐縣)¶
<pb:KR2k0008_WYG_056-11a>¶
　(界西北流爲義昌水又西/北至瀟瀧下流與王江合)禾水(在泰和縣西五十里/一名早禾江縈流合)¶
　(永新江又合安福江至/廬陵神岡山下入贑江)蜀水(在泰和縣東與禾水合/水勢湍急奔㵼如蜀江)¶
　(三峽/故名)盧水(在安福縣城北源出盧蕭山東流/與王江合又東㑹禾水入贑江)閻水(在/安)¶
　(福縣東三十里源出/閻嶺流入王江口)毛停水(在安福縣東北七/十里與盧水合)遂水¶
　(在龍泉縣治南源出左右/二溪歴八十四灘入贑江)琴亭水(在永新縣西北一/百八十里水落石)¶
　(潭聲鳴/如琴)習溪(在府城南興賢門外源出吉/塘渡流入贑江上有習溪橋)文溪　武¶
　溪(俱在泰和/縣治西)梅溪(在吉水縣東北三十/五里傍産梅樹故名)花石潭(在泰/和縣)¶
　(東北日出則大小石/五色燦爛如花故名)九龍潭(在傳擔山中世傳九龍/居之禱雨輒應茶生其)¶
<pb:KR2k0008_WYG_056-11b>¶
　(傍以潭水蒸/之香味尤佳)石鼓潭(在永豐縣南一百六十里世/傳内有石鼓擊之則雨故名)百¶
　花潭(在安福縣西/一百二十里)石牛潭(在吉水縣西四十里相傳/水暴漲見石牛浮其上)¶
　白鷺洲(在府城東贑江中長數里宋徐俯詩金陵與/廬陵俱有白鷺洲相望萬里江中同二水流)¶
　龍洲(在泰和縣治南古諺云龍洲過縣前泰和/出狀元永樂乙未陳循辛丑曽鶴齡應之)金魚¶
　洲(在泰和縣東二里如遊魚狀古/諺云龍洲接金魚泰和出相儒)雲洲(在萬安縣北/贑江濵唐賈)¶
　(崇爲䖍州刺史赴闕艤舟于此/忽見洲上五色雲起因名雲洲)惶恐灘(在萬安縣治/西舊名黄公)¶
　(灘後訛爲惶恐灘宋文天祥/詩惶恐灘前說惶恐即此)御史灘(在龍泉縣北昔/永豐董敦逸未)¶
　(第時嘗浴此尋登/第官至御史因名)杮陂(在吉水縣西北八十里源出/袁州之分宜溉田一千頃宋)¶
<pb:KR2k0008_WYG_056-12a>¶
　(紹興中知縣/吳明卓修復)寅陂(在安福縣西四十里横截盧水下/流逹縣前溉田一萬三千畆宋治)¶
　(平初知縣黄中庸興/築至今民享其利)進士塘(在安福縣南六十里南/唐進士劉璞居其側因)¶
　(名/)釣魚磯(在王山土潭上乃仙/人王子瑶釣漁之所)東坡井(在府治南宋/蘇軾號東坡)¶
　(自儋耳還過此遊清都觀行至米巷曰此/地好開井市人如其言果得甘泉因名)仙井(在永/豐縣)¶
　(南醴泉院宋楊仙師以杖柱/之水湧出如醴市汲不竭)石井(在永豐縣南二十/里深濶丈餘風雨)¶
　(晦㝠時見金/鴨出沒其間)沙井(在永豐縣南石泉院其水湧出移/時復乾一日三潮可溉田數畆號)¶
　(曰潮/田)文昌井(在安福/縣學前)王溪泉(在傳擔山下有石竅四/十八至岩前合爲一號)¶
　(六八/泉)清泠泉(在吉水縣西北鹿角峰/下平地湧出味極清冽)石牛泉(在安福/縣南六)¶
<pb:KR2k0008_WYG_056-12b>¶
　(十里中有巨石如臥牛故名嘗有/九女逰戲溺死于此俗呼九女窟)東麓泉(在安福縣/北六十里)¶
　(智溪山下味甚甘美雖/不盈尺而大旱不涸)湯泉(有三俱在龍泉縣一出/縣西一百里一出新田)¶
　(院側一出/朱砂礲下)臙脂池(在府/治後)金牛池(在府/城東)金錢池(在府城/南一十)¶
　(五里永/和鎮)白蓮池　滚泉池(俱在王/山下)化龍池　仙鵝池¶
　(俱在/峩嶺)¶
土産葛布　苧布　茶(各縣/俱出)柑　橘(俱萬安/縣出)玉版笋(一/名)¶
　(夏笋出/白鷺洲)水晶葱(宋孝宗問周必大吉州所産何物必/大對曰金柑玉版笋銀杏水晶葱)¶
　紫苑(木草出廬陵郡/城西南廖岡嶺)浮笋(泰和縣/禾山出)坐拏草(永豐縣/秋田出)龍¶
<pb:KR2k0008_WYG_056-13a>¶
　湏草(龍泉縣東南三十/五里巾子石出)紫草(龍泉縣東南四十/五里許婆峰出)抱石¶
　魚(龍泉縣/小江出)¶
公署吉安守禦千户所(在府治後即宋相周必大故/居本朝洪武二年改爲所)安¶
　福守禦千户所(在縣治東洪/武元年建)永新守禦千户所(在縣/治西)¶
　(北吳元年建以上三/所俱𨽻江西都司)龍泉守禦千户所(在縣治東元/萬户府舊址)¶
　(本朝甲辰二年/建頴贑州衛)¶
學校吉安府學(在府治西興賢坊宋歐陽修周/必大皆有記本朝洪武間重建)廬陵縣¶
　學(在府治北三里宋紹興六/年建本朝宣德四年重修)泰和縣學(在縣治東宋/咸平間建本)¶
<pb:KR2k0008_WYG_056-13b>¶
　(朝洪武/間重建)吉水縣學(在縣治東宋建本/朝宣德間重修)永豐縣學(在縣/治西)¶
　(南宋建元重修本/朝洪武間重建)安福縣學(在縣治西南宋自縣城/東徙此本朝洪熈元年)¶
　(重/建)龍泉縣學(在縣城外之東南宋/建本朝洪武間重建)萬安縣學(在縣治/東北宋)¶
　(自龍溪門外徙此/本朝洪武間重建)永新縣學(在縣治東宋建本/朝宣德間重建)永寜¶
　縣學(在縣治西本/朝洪武間建)¶
書院鷺洲書院(在白鷺洲上宋淳祐間知吉州江萬里/建延歐陽守道以教俊秀守道作記)¶
　龍洲書院(在泰和縣治南贑江之上宋嘉/泰間縣令趙汝謩建周必大記)文溪書院¶
　(在泰和縣治西宋里人曽季禮/講學授徒之所邑令趙師奭記)雲津書院(在泰和縣/治南龍洲)¶
<pb:KR2k0008_WYG_056-14a>¶
　(之上宋嘉定間里人/劉逢原建曽歴記)栁溪書院(在泰和縣治西宋嘉/定間里人陳德卿建)¶
　(嚴萬/全記)清節書院(在泰和縣治北宋蕭楚以春秋教學/者卒諡清節元至正間其宗人繼文)¶
　(作祠扁曰清節/書院歐陽𤣥記)匡山書院(在泰和縣東匡山下昔里/人羅洞晦清脩不仕後唐)¶
　(徴拜官以疾辭歸從遊益/衆遂名其學曰匡山書院)磻溪書院(在吉水縣西/宋周澤之建)陽¶
　豐書院(在永豐縣治西元進士陳應求/與弟起原建後賜額設官領教)武城書院(在/永)¶
　(豐縣西三十里元學士曽德裕/建𣲖自武城南分故名吳澂記)龍溪書院(在萬安縣/治西宋周)¶
　(敦頥趙抃皆曽經此人因立像/祀之本朝改爲湖西道分司)一峰書院(在永豐縣/儒學西𢎞)¶
　(治間建祀修撰/羅倫邵寳記)¶
<pb:KR2k0008_WYG_056-14b>¶
宫室攀桂樓(在泰和縣學明德堂後舊名登雲閣/宋改名攀桂今改建叢魁堂在其上)淩雲¶
　樓(在吉水縣谷坪宋神童李如圭/建嘗懸孝宗所賜珠簾于上)文江樓(在吉水縣/北文江門)¶
　(右/)環溪樓(在吉水縣北嶺口元程鉅夫詩白/雲滿地種蒼木青草平湖開碧蓮)朝霞閣¶
　(在府城外舊/名白鷺亭)先春閣(在安福縣宋黄庭堅詩宫殿繞/風烟江山壯城郭令君藝桃李)¶
　(面春築飛閣春至最先知雨露徧/花藥弦歌出縣齋裵徊問民瘼)快閣(在泰和縣治/東澄江之上)¶
　(以江山廣逺景物清華故名宋黄庭堅詩癡兒了却/公家事快閣東西倚晚晴落木千章天逺大澄江一)¶
　(道月/分明)槐安閣(在泰和縣黄庭堅詩白蟻戰酣千里血/黄梁炊熟百年休功成事遂人間世欲)¶
　(夢槐安/向此遊)墨池閣(在泰和縣學宋黄庭堅有/前日學書池之句即此)御書閣(在/吉)¶
<pb:KR2k0008_WYG_056-15a>¶
　(水縣羅陂宋御史蕭/服建有徽宗篆扁)雪浪閣(在吉水縣北崇元觀吕/洞賔題褰裳懶歩尋真)¶
　(宿清景一宵吟不足月在碧/潭風在松何必洞天三十六)振文閣(在府學下爲明/倫堂正統八年)¶
　(重建壯偉𢎞/䴡爲一郡冠)五雲閣(在萬安縣治西瞰贑江宋建水/西有芙蓉峰因名戴復古詩淩)¶
　(空傑閣爲誰開隔/岸芙蓉不用栽)知津閣(在萬安縣西舊名雲洲後/取蘇軾此生何止畧知津)¶
　(之句/而名)興文閣(在永新縣學西/宋文天祥題扁)𢎞仁閣(在泰和縣治前/舊城上宣德間)¶
　(造/)二友堂(在府治後舊有古松與/竹對植因名宋胡銓記)三瑞堂(在府便㕔/東宋城池)¶
　(産瑞蓮玉虗觀産芝草天慶觀有甘露降/太守范道卿繪三瑞於堂壁蔣之竒有詩)六一堂(在/三)¶
　(瑞堂左宋太守方崧卿繪六一居士歐陽脩/像及刻遺墨於中楊萬里記堂後有貯雲臺)進士第¶
<pb:KR2k0008_WYG_056-15b>¶
　一堂(在廬陵縣學明倫堂前宋文天祥第進士第一/因名板扉刻天祥所書魁字方廣丈餘并祝辭)¶
　(曰燦乎紫薇垣之傍爲星之魁書乎進士第一之堂/爲字之魁捷乎庚午之秋爲觧之魁占乎辛未之秋)¶
　(爲省之魁齊羙乎丙辰之狀元爲天下之大魁悟魁/之義得魁之趣廬陵之魁車載斗量不可勝數爾酒)¶
　(既清爾殽既馨惟吾魁其/先賚其炳靈堂刻具存)讀書堂(在泰和縣治内宋/知縣吕士元之子)¶
　(溱讀書其上/後爲大魁)紫薇堂(在泰和/縣圃東)齊吕堂(在泰和縣學東/欲邑士思齊吕)¶
　(溱之/意)三相堂(在永新縣北禾山羅漢祠側唐姚崇/牛僧孺宋劉沆皆嘗遊學其間故名)愛¶
　竹堂(在安福縣宋令李康成建黄庭堅詩淵明喜種/菊子猷喜種竹托物雖自殊心期俱不俗千載)¶
　(得李侯異世等風流爲官恐/是陶彭澤愛竹最如王子猷)盧溪草堂(在安福縣治/南宋王庭珪)¶
<pb:KR2k0008_WYG_056-16a>¶
　(號盧溪築堂退隱于此胡安國嘗/過庭珪相與講論春秋數月乃去)勉耘堂(在安福縣/北六十里)¶
　(宋邑人彭竒宗建文天祥爲之說曰百聖在天六經/行世譬之五榖皆美種也錢鎛必痔茶蓼必薅既堅)¶
　(既好實頴實栗不然畧閩蜀之蹲鴟拾燕趙之棗栗/而吾未嘗不飽嗚呼此豈樂饑常法哉彭君竒宗之)¶
　(爲學也知所以種而以勉耘顔其堂其必/自五榖始是穮是蓘必有豐年竒宗候之)淩波亭(在/府)¶
　(城南瞰江宋時建王庭珪詩軒角當南極簷牙礙北/辰嵐光浮水面濤影撼城闉今爲送迎使客之所)¶
　正氣亭(在府城北螺子山忠義祠前正德/三年建刻文天祥正氣歌于上)臨溪亭(在/安)¶
　(福縣城南元邑人李鼎翁建歐陽𤣥記之係以歌曰/溪之水清且深兮我濯我心溪之水深且清兮我濯)¶
　(我纓纓有塵兮尚可心有累兮溪將無以澣/我外潔净兮中明蠲我與溪兮各全其天)横江亭¶
<pb:KR2k0008_WYG_056-16b>¶
　(在泰和縣治南取黄庭堅/江横决事㕔之句爲名)飛霞亭(在吉水縣治北文/江樓側舊名落霞)¶
　(宋楊獬改今名爲宦遊迎/送之所本朝正統間重修)白華亭(在吉水縣學右/隋李孝子墓側)相¶
　石亭(在永豐縣南宋文天祥兵敗空坑過此山時顧/崖石祝曰天若祚宋願以崖石堕塞兵路言訖)¶
　(石果堕元兵不得進/後人因名亭曰相石)春風亭(在永新縣治内宋令元/綘詩三年到此别無功)¶
　(種得桃花滿縣紅任罷不能/収拾去一時分付與春風)青原臺(在府西射圃之/東南隅宋劉僴)¶
　(詩春臺百尺枕蕪城傑檻層軒入紫清坐嘯風臺生/畫棟劇談河漢㵼朱甍山圍蘭若青螺逺江帶蘋洲)¶
　(白練横掛席㑹凌南斗/去羽人遼海看騎鯨)讀書臺(有三一在府南宋丞/相周必大讀書處一)¶
　(在安福縣治西南晋守殷仲堪所/築一在浮岡山唐丞相姚崇所築)清都臺(在府南青/都觀宋蘇)¶
<pb:KR2k0008_WYG_056-17a>¶
　(軾自儋耳歸游觀中因/書清都臺三字于臺上)滄浪臺(在泰和縣治西門外/面瞰秀溪宋知縣趙)¶
　(汝謩/建)越王臺(在泰和縣西一十里相傳隋越公楊/素築故名又以形似人呼爲月様臺)鳯¶
　凰臺(在永新縣北相傳昔有縣令/築以登覧適祥鳥至因名)聦明臺(在永新縣/北五代時)¶
　(劉景洪嘗告人曰我不從彭玕幾活萬人後世當有/隆者因名所居北山曰後隆山有唐牛僧孺讀書堂)¶
　(即故基築臺曰聦明其子素之妻夢衣冠文/夫曰牛相公來已而有娠乃生沆爲宋相)玉山館¶
　(在萬安縣唐張籍詩長溪新雨色如泥野水隂/雲盡向西楚客天南行漸逺山山樹裏鷓鴣啼)適軒¶
　(在安福縣清真觀宋縣令李康成寓此黄庭堅詩琳/宫接叢霄渌水連翠㣲幽花露林簿好鳥娛清輝道)¶
　(人勤洒掃令/君每忘歸)¶
<pb:KR2k0008_WYG_056-17b>¶
關梁牛王寨(在龍泉縣西五里西接蔣公/城相傳牛蔣二人對壘相守)張欽寨(在吉/水縣)¶
　(北九十里世傳楊吳將張/欽屯兵與彭玕對壘之所)南湖橋(在府城南習溪上/流元揭傒斯記)¶
　半蘇橋(在府城南宋蘇軾過城隍岡見水/木秀發以其境半于蘇州故名)神助橋(在/府)¶
　(城南一十里相傳宋至和間作橋時/有木十餘泊于橋取以爲亭遂名)迎恩橋(在府城/北舊名)¶
　(螺岡橋凡詔勅至迎/接於此故改今名)吟溪橋(在府城北二十五里相/傳唐杜審言吟咏于此)¶
　大櫟橋(在府城北嘗圯于漲邑人/陳𢎞德甃以石爲亭覆之)瑞溪橋(在府城北/溪邉嘗産)¶
　(九穗嘉/禾因名)望仙橋(在泰和縣東/舊望仙門外)南平橋(在泰和縣治南/因縣舊爲南平)¶
　(州故/名)思賢橋(在泰和縣西北八十里有/亭刻黄庭堅詩其上故名)魚梁橋　龍¶
<pb:KR2k0008_WYG_056-18a>¶
　陂橋(俱以地名在/吉水縣東)恩江橋(在永豐縣治南/元揭傒斯記)乗駟橋(在/永)¶
　(豐縣西元學士程鉅/夫停驂于此故名)鳯林橋(在安福縣北門外以/地名宋周必大記)集¶
　仙橋(在安福縣北相傳居人夜聞仙樂旦/視之惟見書吕洞賔三字于橋故名)鳯停橋(在/安)¶
　(福縣北相傳唐有異人以鳯毛浮水而下遇停/止處可立廟前有毛停廟吕洞賔嘗過此題詩)惠澤¶
　橋　濟川橋(俱在龍泉/縣治南)秀水橋(在永新縣/城東南)蜜溪橋(在/萬)¶
　(安縣南八里正/統七年重修)¶
寺觀能仁寺(在府治西南/唐時賜額)隆慶寺(在府城西内有五百/羅漢堂宋蘇軾書榜)¶
　恩褒覺報寺(在府東北宋周必大入政府時/所賜額其基即奉祠時所居)靈泉寺¶
<pb:KR2k0008_WYG_056-18b>¶
　(在螺山内有井其泉甘/冽因名宋歐陽守道記)青原浄居寺(在青原山七祖/禪師思公道場)¶
　(上有虎踞泉/錫泉雷泉)龍華寺(在吉水縣治南傍有元寂/禪師墓碑南唐韓熈載撰)寳積¶
　寺(在吉水縣東一百五/十里宋靖康間建)永寜寺(在永豐縣/治西唐建)報恩寺(在/永)¶
　(豐縣治西唐中書侍郎徐安貞以宅爲寺相傳舊有/孝子歐寳于寺北廬墓嘗救虎虎啣鹿至墓前若有)¶
　(謝意後人因名寺曰/報恩水曰恩江云)崇福寺(在安福縣治北/唐天祐中建)普覺寺¶
　(在泰和縣治東宋元豐中有以真宗仁宗宸翰凡三/十軸及仁宗飛帛四軸送此寺黄庭堅有藏經云)¶
　慈恩寺(在泰和縣治東舊名福星/宋賜額内有醒心軒快閣)殊山寺(在泰和縣/南長塘本)¶
　(朝劉崧詩霧捲長塘天/一鏡雨浮西嶂翠千堆)太平寺(在萬安/縣治北)東山寺(在永/新縣)¶
<pb:KR2k0008_WYG_056-19a>¶
　(治東前有清風/橋觧縉題扁)明心院(在府城南宋仁宗御/書大雄寳殿四字)梵慧院¶
　(在永新縣治南昔毛/炳讀書其中有書臺)福聖院(在安福縣東三十里唐/仙女吳彩鸞來遊手植)¶
　(二樹曰羅漢柏每/嵗着花東樹結實)法濟院(在龍泉縣治南舊/名南臺宋改今額)𤣥妙觀¶
　(在府城西/晋建元名)嘉福觀(在府城南晋王/子瑶煉丹于此)眞常觀(在府城東/晋有楊仙)¶
　(師至此摽竹爲壇/自是禱雨輒應)清都觀(在府城南永和/鎮五代時建)崇道觀(在/吉)¶
　(水縣治北吳赤烏間嘗有一人携瓢笠來遊一日以/笠覆瓢而去吳主賜額招仙宋改今額本朝重修胡)¶
　(廣/記)崇元觀(在吉水縣北五十里晋許旌陽治/蛟于此冶鐡鎮之今呼爲𤣥壇觀)集虗觀¶
　(在吉水縣北八十里舊傳楊仙/師於此冲舉本朝永樂初重修)朱陵觀(在吉水縣南/八十里隋名)¶
<pb:KR2k0008_WYG_056-19b>¶
　(洞巖唐/賜今額)太虗觀(在泰和縣/治南晋建)太𤣥觀(在泰和縣北龍門/唐建有牛僧孺記)¶
　延眞觀(在泰和縣西故黄茅岡觀有紫㣲/閣本朝梁濳記文昌閣王直記)佑仙觀(在/武)¶
　(山上正統間/因舊重修)洞淵延眞觀(在安福縣治北宋有異人/自福建來以符藥療病民)¶
　(感其惠立洞淵/閣元歐陽𤣥記)洞虗觀(在安福縣西一十五里南岳/魏夫人修真之所傍有魏仙)¶
　(壇/)精修觀(在萬安縣/治北宋建)龍溪觀(在永寜縣西/四十里元建)東華觀(在/永)¶
　(新縣治東南元冇道士文月堂者嘗結/菴其上州判薛均用爲創樓觀居之)¶
祠廟韓將軍廟(在安福縣治北將軍韓千秋也仕漢爲/濟北相請兵入越討吕嘉死之漢報其)¶
　(功封其子延年爲/安成侯立廟祀之)香城廟(在永新縣西北三里漢召/信臣嘗守零陵香城庵有)¶
<pb:KR2k0008_WYG_056-20a>¶
　(信臣遺跡廬陵舊𨽻/九江故立廟祀之)古城廟(有三一在府城東南一/在泰和縣西江南一在)¶
　(永豐縣治南皆祀陳武帝帝自嶺南引軍討侯景遣/杜僧明等築城禦之民感其靖亂之德故立廟祀之)¶
　惠佑廟(在府城南神岡祀陳曲江縣侯劉竺竺嘗守/廬陵政績顯著既沒郡人立祠宋賜額惠佑)¶
　(廟封嘉/應侯)通仙廟(在王山唐匡智與姪於此脩煉得仙/天寳中鄉人立廟山中宋賜額曰輔)¶
　(順封威逺侯後加封肅應胡銓記又/有行祠在廬陵永和鎮周必大記)雲騰廟(在府城/西唐吉)¶
　(州刺史吳世雲罷政隱玉笥山道成仙去郡/爲立廟天寳中賜額雲儲大順中改今額)忠義廟¶
　(在府南大鵬里宋南安峒賊入境泰和被焚著姓蕭/必顯蕭伯逹起義兵保障一鄉以安事聞徴必顯錫)¶
　(以爵凡死于陣者立廟祀/之久圯本朝宣德間重修)監丞廟(在府城南祀宋將/作監丞歐陽珣祠)¶
<pb:KR2k0008_WYG_056-20b>¶
　(地即珣/故居)剛應廟(在吉水縣北一里傍有二石縱横如/柩舊名石材宋隆祐太后避敵如贑)¶
　(維舟岸側神現夢曰速行后得便/風疾去追者不及還後賜額剛應)瀟瀧廟(在吉水縣/南義昌江)¶
　(側瀧之上有大石若破甕側立千尺盖蛟/龍窟宅嵗旱禱雨者赴焉宋王庭珪有記)髙駢廟(在/吉)¶
　(水縣東騰坡駢唐鎮海節度使後封南平郡王/黄巢䧟䖍吉爲駢所破民頼以安遂立廟祀之)南平¶
　王廟(在府城東南四十里神即鍾傳仕唐爲節/度使封南平王既沒百姓思其遺德祀焉)介剛¶
　廟(在府城東南二十五里相傳唐有蕭苪者長安人/性剛毅爲吉州牧撫民以仁待士以義覧金鳯山)¶
　(有髙阜曰介剛乃結庵其上講老子書自號蕭道者/既觧任民思之不忘即庵址立祠祀焉宋周必大請)¶
　(賜今/額)昭應廟(在永新縣北二里一名臨池章王廟南/唐保大間嘗顯靈于城壕上賜今名)¶
<pb:KR2k0008_WYG_056-21a>¶
　靈佑廟(在府城西一名康王廟祀宋名將康保裔契/丹入冦保裔立戰死真宗贈封加秩民有所)¶
　(禱即應又各/縣皆有廟)靈澤廟(在永新縣南龍陂李唐屬籍兄/弟三人生長兹上宋嘉定中峒)¶
　(冦犯邑將近廟聞空中鐵馬/聲大懼而退事聞賜今額)三賢祠(在府治西南舊/祀唐别駕顔真)¶
　(卿後益以姜公輔余/靖宋歐陽守道記)明侍中祠(在府城南唐正諌大/夫明崇儼承詔廵撫)¶
　(至此嘗停驂四顧後卒于/郡人思其德祠祀至今)九賢祠(在府學明倫堂東/祀宋歐陽脩楊邦)¶
　(乂胡銓楊萬里周必大胡夢昱歐陽珣歐陽守道文/天祥又永豐縣學及縣南龍岡之上俱有歐陽文忠)¶
　(公祠宋建/本朝重修)忠節祠(有三一在廬陵縣學文廟東舊祀/宋歐陽脩楊邦乂胡銓爲三忠祠)¶
　(嘉定末又増周必大楊萬里爲四忠一節一在府城/南元燬本朝宣德中知府賈節改築于祥符寺左正)¶
<pb:KR2k0008_WYG_056-21b>¶
　(統中知府陳本深繼成之又益以文天祥/俱肖其像請以春秋仲月致祭李昌祺記)鄉賢祠(各/縣)¶
　(皆有之于忠節諸賢外増祀鄉賢如泰和則蕭楚曽/存翁吉水則李孝子胡夢昱毛旬安福則王庭珪劉)¶
　(子薦劉瑾李亷彭絲黄瑞節龍泉則郭孝友等永/新則姚崇牛僧孺劉沆等皆在其縣學之内云)山¶
　谷祠(在泰和縣治東宋黄庭堅號山谷嘗宰泰和/民懐其德建祠刻像祀之至今祭田尚存)文¶
　丞相祠(在廬陵縣淳化間富田祀宋丞/相文天祥正統間建羅倫記)譚節婦祠(在/永)¶
　(新縣/學)¶
陵墓甘羅墓(在泰和縣西三十里舊傳甘羅/旅寓没葬于此至今呼爲羅墓)長沙王墓¶
　(在吉水縣/北九十里)歐陽觀墓(在瀧岡觀宋歐陽脩/父脩嘗撰瀧岡阡表)劉沆墓(在/永)¶
<pb:KR2k0008_WYG_056-22a>¶
　(新縣北沆宋相仁宗爲/篆墓碑曰思賢之碑)周必大墓(在廬陵縣山斗/岡必大宋丞相)文¶
　天祥墓(在府城南一百四十/里木湖天祥宋丞相)胡廣墓(在天獄山下廣/本朝大學士永)¶
　(樂間/勅葬)楊士竒墓(在泰和縣北五里士竒本朝/少師大學士正統間勅葬)王直墓¶
　(在泰和縣四/十四都匯洲)錢習禮墓(在吉水縣/文昌鄉)廖莊墓(在吉水縣/折桂鄉)¶
　周忱墓(在廬陵縣/北十五里)王槩墓(在永新縣/畫角灘)劉定之墓(在永/新縣)¶
　(北十/二里)觧縉墓(在吉水縣/仁壽第都)李時勉墓(在安福縣東/鄉黄牛嶺)劉球¶
　墓(在安福縣西鄉/十都徐潭上)彭時墓(在安福縣城南/洞虗觀後山)彭蕐墓(在/安)¶
　(福縣北/鄉智溪)¶
<pb:KR2k0008_WYG_056-22b>¶
古蹟廬陵郡城(在泰和縣北三十里晋移郡治于石陽/城遂廢又有故郡城在今廬陵縣治南)¶
　(晋咸康末太/守孔倫築)安成城(在安福縣西五十里/漢安成侯張普築)西昌城(在/泰)¶
　(和縣西三里東漢改廬陵縣/曰西昌晋因之今廢爲民居)遂興城(在萬安縣西北/一十五里東漢)¶
　(末立遂興縣晋屬廬陵郡/今龍泉江口金城即其地)永新故城(在今縣西三十/五里吳置縣于)¶
　(此/)安成郡城(在安福縣境晋/太守朱居築)東昌城(在泰和縣東北/八十里晋置縣)¶
　(隋省入西昌唐復置尋/省今永和鎮即其地)白石城(在泰和縣江南五里/梁末陳覇先自嶺南)¶
　(引軍欲討侯景髙州刺史李遷仕來拒覇先遣杜僧/明等築城白石禦之遷仕亦築城相對既而僧明生)¶
　(擒遷仕今兩城舊基尚存/東謂之古城西謂之髙城)魚梁城(在萬安縣南一十/里昔李遷仕據太)¶
<pb:KR2k0008_WYG_056-23a>¶
　(臯渡遣將入贑石魚梁築城陳覇/先命周文郁敗之今俗呼爲城頭)摭口城(在廬陵縣/北七十里)¶
　(陳廣州刺史蕭勃遣其子孜及其將歐陽頠傅泰等/將兵出南康傅泰據摭口城周文郁使其將丁法洪)¶
　(攻泰/擒之)嚴城(在永豐縣東十五里舊傳/唐末有嚴將軍聚兵于此)相公坪(在吉水/縣北九)¶
　(十里與張欽寨相近彭玕作亂置堡/寨于上可容數萬人倉庫之跡尚存)故吉州碑(在吉/水縣)¶
　(西二十里龜趺在岸而碑沉于/江霜降水落則見大業等字)石鍾(在安福縣西羅/漢寺傍有嶺曰)¶
　(陽岡下瞰碧潭巨石/倒垂崖中狀若鍾)石鼓(在安福縣西資福寺傍有/溪曰灣潭巨石錯立中有)¶
　(一石如鼔或云宋/熈寜間鼔嘗自鳴)陶皮仙室(在武山北昔有陶皮二/仙隱此食桃果度嵗月)¶
　(居者必髙潔若茹葷則虎豹随至遊/山者亦然今呼爲北巖祈禱有應)神楓(在安福縣/西一百里)¶
<pb:KR2k0008_WYG_056-23b>¶
　(其木狀如神面目嵗/旱以泥封之有雨)龍陂(在安福縣東南百餘里世/傳吳主孫皓伐木造宫室)¶
　(順流而下至龍陂而木沉以繩挽之有烈風雷雨之/變後嵗旱率衆牽繋其木風雨随至宋元嘉中木忽)¶
　(浮于水上其半/猶溺壅成沙洲)鐡十字(在府城南柵門外岸上有鐵/鑄一十字題云保大二年五)¶
　(月日置重一千三百斤下有潭水或時清淺亦見一/十字世傳南唐造戰艦以此繋䌫或云當時有水場)¶
　(商人於此編栰官爲經/紀故置此以繋栰云)¶
名宦漢劉陵(安成長先是邑多虎患民徙他郡/陵脩政月餘虎皆出境流民復還)吳碭(安/成)¶
　(長吳孫權使吕岱取長沙郡碭據縣拒之權遣/魯肅攻圍碭突出盖碭知有漢而不知有吳也)晋孟¶
　嘉(庾亮辟嘉廬陵從事引問風俗對曰/當問吏亮掩口笑曰嘉是盛德人)南北朝劉湛¶
<pb:KR2k0008_WYG_056-24a>¶
　(宋廬陵王長史王居憂多曠禮湛嘗在坐厨人進車/螯及酒湛曰既不能以禮自處又不能以禮處人)¶
　傅昭(梁安成内史郡自宋來兵亂相接府舍稱凶每/昏旦人鬼相觸在任者鮮以吉終及昭至不敢)¶
　(犯郡多猛虎常設檻穽/昭命撤去之竟不爲害)劉竺(陳廬陵太守公家無負/租私室有餘粟出郊則)¶
　(白鹿随馭吏/民為之立廟)唐杜審言(武后時坐言事貶/吉州司户叅軍)顔眞卿(吉/州)¶
　(别駕日與詩人文士/倡酬爲樂有廬陵集)五代楊元清(南唐永新制置使/先是夏賦凖貢見)¶
　(緍民苦之元清奏請納帛一疋折錢一/千以為定制常以便宜科率民無怨望)宋梁鼎(知吉/州民)¶
　(有蕭甲者豪猾爲民患鼎暴其凶狀/杖脊黥面徙逺郡太宗賞其強幹)戚綸(知太和縣/邑民險悍)¶
　(好訟綸爲諭民詩五十篇言近而易曉老㓜多傳之/每嵗時與囚約放之暫歸祀先櫛沐民感之皆及期)¶
<pb:KR2k0008_WYG_056-24b>¶
　(而/還)余靖(知吉州甫一載其詢細民之疾苦去/健吏之刻削皆能踐其謝表之言)元絳(知/永)¶
　(新縣豪子龍聿誘少年周整飲博勝之計其貲折取/上腴田立劵久之整母始知訟于縣不得直絳辨爲)¶
　(偽劵聿駭謝/即日歸整田)王陶(知太和縣鼎新縣治自爲記有/行道貴乎誠臨事貴乎果等語)黄¶
　庭堅(知太和縣政尚慈祥既/去而民懐之立祠祀焉)吳革(知吉州减諸縣所/増鹽課奬善勸不)¶
　(能御姦黠吏有轡䇿元祐初/御史按察以革爲江西第一)張洽(知永新縣獄吏受/賕乗間訊囚榜笞)¶
　(使誣服洽亟執吏付獄以上於郡黥之結/約土豪得其歡心冦將犯境聞有備乃去)方師尹(知/太)¶
　(和縣章貢兵變揚聲欲擣廬陵師尹柵江流以捍/賊民心始安後爲左司郎中又奏减廬陵重賦)蒲¶
　堯仁(知太和縣亷白端謹無秋毫失自奉尤薄或經/旬不知肉味曰吾不以口腹累人官三年如一)¶
<pb:KR2k0008_WYG_056-25a>¶
　(日/)熊彦明(知吉水縣隣賊犯境彦明率五郷/民兵與戰遇害民爲立祠祀之)趙訓之¶
　(建炎中知永豐縣孟太后避兵䖍州護衛統制杜彦/叛犯永豐訓之與尉陳自仁設㐲殱其衆㑹賊别校)¶
　(繼至皆力戰遇害事/聞俱贈官立廟祀之)李璆(紹興初知吉州江西兵素/悍璆始視事有相挻爲亂)¶
　(者亟捕誅首謀者撫循其/餘大布恩信境内遂安)許浹(知萬安縣興學除弊/豈弟之化比屋相尚)¶
　(郭師元爲撰許/公十政詩刻石)郭奉世(知永新縣時㤗和民苦其令/訢諸上司欲得奉世治其邑)¶
　(漕檄以往而永新民不可奉/世乃寓兩縣之佛舍兼治焉)王居安(節制江池大軍/駐廬陵督捕盗)¶
　(賊領郡事賞厚罰明將吏盡力始終用以賊/攻賊之䇿故兵民無傷者人爲刻石紀功)黄疇若¶
　(淳熈中知廬陵縣州嘗以六月督畸零稅疇若念民/方艱食取任内縣用錢三千餘緡爲民代輸治以最)¶
<pb:KR2k0008_WYG_056-25b>¶
　(稱/)范應鈴(開禧間永新尉縣冦甫平喜亂者詐爲驚/擾應鈴亷得主名捽而治之後又知吉州)¶
　(首以練兵足食爲先務然後去冗/吏覈軍藉以次罷行遂平冦亂)江萬里(知吉州于/白鷺洲創)¶
　(建書院延州人歐陽守道講/說選民俊秀受學弦誦相聞)元李恒(平章政事提兵/至吉城外人皆)¶
　(惴慄及入城撫民如在襁褓市/不易肆州人懐其惠立祠祀焉)張懋(至元中吉州路/總管惡衣糲食)¶
　(率之以險慎刑平政處之以公新府治設義倉甚有爲/惠愛流民歸者數千家及卒民巷哭不絶者三日且)¶
　(立/祠)張翥(吉州路總管收捕龍泉山冦有功于/民陞廣東亷訪使民思之爲立祠焉)吳繹(守/吉)¶
　(安不數月去劉岳申爲撰去思碑稱其爲政有賢/于人者三外敏而内寛讀書知治體好謀而善斷)梁¶
　克中(吉安路總管四境盗起克中即移兵出鎮于郡/東大洲上脩濠豎柵爲營壘益募丁壯置舟師)¶
<pb:KR2k0008_WYG_056-26a>¶
　(節制屬縣義/兵郡頼以安)寳童(廬陵逹嚕噶齊盗䧟郡城寳童堅/守不屈集義士力戰殺賊甚衆廬)¶
　(陵復安至今/人慕其德)本朝潘景岳(洪武初爲安福州判官天/兵下安福景岳言于主將)¶
　(得所掠男女千人分置空/舍飼以糜粥俱遣還家)劉昭先(㤗和知縣爲政尚/寛恕上不負期約)¶
　(下不勞民庶去之日/老稚攀送者千餘人)萬鵬舉(萬安縣丞㢘平勤政時/有民婦來訢其夫及五)¶
　(子皆爲人謀殺毁滅其屍者鵬舉䖍禱于神一日有/五蜂旋繞行幕鵬舉曰汝若真䰟冝前飛引蜂徑臨)¶
　(掩骸處得衣帶上所繋買布數/人名姓推鞠之遂獲謀殺者)烏斯道(洪武間永新/知縣亷静有)¶
　(守民不忍欺能詩文善楷書/邑士多受經講學民有去思)錢本中(吉水知縣以簡/御煩民樂其政)¶
　(操守甚堅門無私謁去官民思之不忘永樂中復來/民皆歡迎如見慈母及卒百姓留葬本邑争負土成)¶
<pb:KR2k0008_WYG_056-26b>¶
　(墳/)孫公與(㤗和知縣持已簡嚴處事明决雖百務叢/脞而剖析不少紊久之公庭晏然數吏旁)¶
　(拱而/已)朱幹(廬陵知縣性明豁髙朗砥礪亷節/遇事不畏盤錯人皆德之省志)劉璨(洪/武)¶
　(間爲萬安縣丞嘗攝縣事剪滌民瘼有勾攝輙以一/木碑䟽其名去無不至者至則論其曲直皆得其情)¶
　(囹圄無/寃民)吳勝祖(泰和主簿居官亷潔寛猛得宜卒于/官至無以爲殮民皆爲之涕泣賻贈)¶
　(以歸/其柩)趙彦剛(萬安知縣亷能有守涖事尚簡興學勸/農役均訟理奸吏屏革殆盡盗冦殄㓕)¶
　(無或遺既代去行李蕭然惟二/破篋而已百姓呼爲清亷父母)于仲寛(永新縣令洪/武間南郷龍)¶
　(仁和聚冦爲亂千户所官幸捕盗爲利欲調軍盡屠/南鄉仲寛力止之躬率鄉兵執其渠魁治之冦乃平)¶
　(南鄉之人感之若父母生/子者多以仲寛姓爲名)趙敏(安福知縣公亷有幹/局定民户髙下爲科)¶
<pb:KR2k0008_WYG_056-27a>¶
　(差量地里逺近約賦稅察料物輕重受納價躭鬬者/志名懲之慎法者假容待之民翕然恱信既卒因家)¶
　(焉其孫璜今/任工部尚書)朱仲智(洪武末吉安知府以亷介自守/刑政清簡吏民畏服尤注意學)¶
　(校凡齋舍廊廡及奎文/蔵書二閣皆所修置)藺芳(永樂中吉安知府屬縣/吉水民詣闕妄言縣産)¶
　(銀宜置冶芳奏言其妄事遂寢芳事母孝母亦善教/凡芳日所行事夕則命陳于前有未善必讓之吉守)¶
　(自朱仲智後惟芳能繼之/郡民稱賢守必曰朱藺)陳本深(宣德初知吉安府/治尚寛簡不任智)¶
　(巧民有寃抑不伸者雖三足童子皆得往白久之郡/中無訟尤能折節下士辭色和煦涖任凡十有八年)¶
　(自校舍而下凡百廢墜皆截然振飭既去民刻小像/祀于東嶽廟家户祝之正德初始立賢侯祠祀焉)¶
　胡春同(宣德間吉安教授操履純正學亦該博示諸/生纎毫必以禮諸生咸自繩檢懼忤其意其)¶
<pb:KR2k0008_WYG_056-27b>¶
　(教固有在于月書季/考之外者師道巋然)曹鼐(宣德間爲泰和典史愛民/如子雖政事繁冗亦不廢)¶
　(學問立志逺大嘗督工匠至京陳情願/入鄉試遂中經魁及廷試狀元及第)余耀(正統初/知泰和)¶
　(縣亷敏自持既擢本府通判仍攝縣事楊文貞公重/之嘗贈以詩云吏胥無跡到鄉村喧雜何曽及縣門)¶
　(願得年年比今日邑人常戴府公恩又云澄江一道/分明月照見余侯一片心誰謂今人不如古古來循)¶
　(吏即/如今)王業髙(以父䕃授吉安所副千户嘗扈蹕從征/功陞正千户正統己巳調征浙冦于丁)¶
　(公崖遇敵死戰援孤勢窮猶手刄數十人死之其孫/莊剛累有謀畧嘗平湯存文于萬安殱金耀于永豐)¶
　(擒周天鑾于梅花洞正德庚午從征姚源㧞所佩刀/指天劃地誓不與賊俱生領兵至鼓樓鋪斬獲甚衆)¶
　(進屯梁山師失利指揮徐麟等下馬先遁莊直前死/戰賊勢將郤援兵不至力殫死之事聞官其孫爲指)¶
<pb:KR2k0008_WYG_056-28a>¶
　(揮以酬/其功云)張瑄(景泰間知吉安府爲治寛大有體簡重/明敏剸劇治繁如庖丁觧牛不煩餘力)¶
　(久之郡内大治無愧于古之循良超拜廣東布政/陟都御史仕終刑部尚書宿德重望爲時名臣)薛¶
　驥(景泰間以御史言事謫永新令爲政/亷明豪強歛跡懦善者因頼以生)程宗(天順初/知吉安)¶
　(府才敏而不務苛察胥吏之舞文弄法者釐革殆盡/嘗詔健訟者曰汝能枉其是非以欺我耶汝將害人)¶
　(適自害爾郡中化之訟自息尢/篤意學校勸賢諸生㒺有厭怠)王昻(永豐知縣時乗/積弊之餘持亷)¶
　(秉公振作有道舊俗椎牛釃酒以送終昻至道以禮/教痛革之久之民亦稱便既又去淫祠表忠節凡事)¶
　(關風化者爲之恐後永豐人/至今論賢令必曰揭陽公)柯暹(以給事中知永新/州訟牒盈庭徐析)¶
　(以一二語唯唯讋服暇召諸生講究經史廢脩墜舉/民不知勞後改吉水治猶永新民隱吏弊疏剔無遺)¶
<pb:KR2k0008_WYG_056-28b>¶
　(尋以久任績最超擢浙江按/察使州民思之如失父母)鄭鋼(吉安教授學行純/實師表一郡其爲)¶
　(教諄諄然欲人敦德義薄榮利曰人有不/爲也然後可以有爲學校士咸心服之)張本(𢎞治/間知)¶
　(吉安府下車首撃鋤武斷豪惡數人強暴歛迹且汲/汲焉表著節義若楊文貞劉子輔譚節婦皆奏請祠)¶
　(之其爲治知所/先務類如此)馬鉦(𢎞治間知永寜寜在吉爲小邑/前尹多荏苒卒事鉦至政教一)¶
　(新禁巫祝毁淫祠教民内祀其先外致敬土榖之/神復制祭文頒示俾時序稱家致祭俗因以羙)張¶
　淳(𢎞治中知吉安府心清欲寡事不煩而民不擾自/奉甚薄家人至不能堪自視裕如也前守專擅擊)¶
　(豪強小民之風益甚淳行無所/事士服民化後官至都御史卒)陳茂烈(𢎞治中吉安/府推官端重)¶
　(簡潔動必以禮郡訟諜日堆案從容推鞫不假聲色/箠楚而奸黠者自無所容召爲御史以母老乞終養)¶
<pb:KR2k0008_WYG_056-29a>¶
　(家貧不能自給有司以聞詔給月廪三石母卒哀慟失/明尋亦卒部使者請于朝建孝亷坊以旌表其大節)¶
　陸震(㤗和知縣時逆瑾柄政民困政弛震洗剔瘡痍/盡革積弊邑乃稱治有和買精葛以奉權貢者)¶
　(震毅然白當道止之後官兵/部屬以諫止廵幸杖于朝卒)李智(吉水知縣誠心愛/民藥病瘞死惠及)¶
　(貧困甲午夏恩江水驟漲衝决民居男婦随居漂流/經文江智下令諭兩岸小舟能救一人者賞一金活)¶
　(者三十餘人卒賞如令/仍給薪米追歸所活者)¶
流寓姚崇(陜州人唐時嘗居永新縣北十里有臺曰/聦明崇嘗舍其上其母墓今在縣治東)牛¶
　僧孺(涇州人祖仕唐自交廣至郴衡間爲山冦所掠/惟僧孺母子獲存遂棲姚崇故址母訓之學母)¶
　(終葬邑之西南禾川元和初随/計長安第進士後官至宰相)李祁(茶陵人元末舉/進士第二人爲)¶
<pb:KR2k0008_WYG_056-29b>¶
　(遼陽儒學提舉元亡不復仕寓居永新卒焉/自號危行老人文章端雅有希蘧集若干卷)¶
人物漢歐寳(安成人居父䘮鄰人格虎虎投其廬中寳/以嬢衣覆之鄰人問寳寳曰虎豈可舍而)¶
　(藏之乎後虎每月送鹿以助祭時/人以爲孝能格鳥獸寳之謂也)晋修肅(廬陵人爲/典書令懐)¶
　(帝始立爲皇太弟懼不敢當肅曰儲副之重宜歸時/望親賢之舉非大王而誰宜及時登儲副以允黔首)¶
　(喁喁之望帝曰卿/吾之宋昌也從之)苻表(苻朗兄子也徙居安成大中/間年十六母姜氏有疾侍省)¶
　(晝夜數十母一食表亦一食母不食將絶表感咽/而殞俄頃母亦沒葬于四望岡太守爲表其墓)五¶
　代周彬(永新人南唐主鎮金陵彬囊文而往㑹有事/圜丘募人爲文乃用彬所著累官大理司直)¶
　(歸宰本邑爲政亷平嗣主錫以銀/章茜綬以寵異之官至尚書郎)曾崇範(廬陵人竈/薪不屬而)¶
<pb:KR2k0008_WYG_056-30a>¶
　(讀書自若家藏九經子史南唐刺史賈皓就取進之/以已緍償其直崇範笑曰墳典天下公器世亂藏于)¶
　(家世治藏于國其實一也何估直/以償耶召授太子洗馬遷東宫使)蕭儼(永新人以童/子擢第及長)¶
　(有志量仕南唐累官大理卿兼給事中後主屢與嬖/倖對弈儼入白事舉奩投地後主大怒曰汝與魏徴)¶
　(孰愈儼從容曰臣若非魏徴陛下/亦非唐太宗矣後主黙然罷弈)郭昭慶(永新人世/業儒父鵬)¶
　(南唐進士官至大理司直昭慶博通經史擬元經作/唐春秋著治書五十篇以獻後再獻經國治民論各)¶
　(十餘篇後主恱之授著作郎時嵗/貢方物于宋表箋詞章皆出其手)劉茂忠(安福人貌/魁雄善用)¶
　(大稍事南唐以功授吉州兵馬監押累遷袁州刺史/宋平江南茂忠至京太祖間汝在江南屢擾邉邑何)¶
　(也對曰臣結髪事主惟忠勇是奮雖使/陛下親征臣亦殞身不顧太祖壯之)宋王克貞(廬/陵)¶
<pb:KR2k0008_WYG_056-30b>¶
　(人南唐進士累官光政院副使宋初授太子中允知/漢州太宗聞其有詞學命直舍人院誥命典正時人)¶
　(推之修太平廣記緫類出知/滑襄梓三州所至皆有善政)劉德言(安福人南唐時/冦亂德言率良)¶
　(家子弟悍閭里全活甚衆宋平江南以所統/兵授文階仕至水部貟外郎江南轉運使)蕭定基¶
　(廬陵人舉進士累官監察御史裏行蘄州守王䝉正/恃勢責賂誣屬縣長死罪詔定基往治遂正其獄宜)¶
　(州蠻爲冦以定基爲廣西安撫蠻不/復動再遷淮浙荆湖制置發運副使)歐陽觀(廬陵人/少孤力)¶
　(學舉進士歴綿随頴三州推官天性仁孝嵗時祭祀/必涕泣曰祭而豐不如養之薄也常夜燭治官書屢)¶
　(廢而歎妻問之曰此死獄也我求其/生不得耳後以子修貴累贈崇國公)歐陽曄(觀弟與/觀同登)¶
　(進士累官知桂陽監民有相毆至死者獄久不决曄/出囚飲食之㯮留一人曰汝持七以左手今死者傷)¶
<pb:KR2k0008_WYG_056-31a>¶
　(在右肋此汝殺之明也囚即服其/决獄多類此官至都官貟外郎)歐陽修(觀子四嵗/而孤母鄭)¶
　(氏守節教育之舉進士甲科仁宗時為諌官論事切/直韓琦范仲淹相繼罷去修上疏極諌出知滁州還)¶
　(為翰林學士拜恭知政事盡心匡弼與韓琦䇿立英/宗熈寜初以太子少師致仕自號六一居士卒贈兖)¶
　(國公謚文忠脩多所著述撰唐書五代/史文章名冠天下與唐韓愈並稱云)王贄(太和人/舉進士)¶
　(知開封府慶厯初知諌院言事多聽用除天章閣待/制條陳時事對奏甚久上謂左右曰五方異禀若南)¶
　(方有燕趙之氣玉贄是也英宗踐祚/進給事中神宗即位改户部侍郎)張庠(永新人博/通經史嘗)¶
　(著斥蠧正言二書以排佛老作元經圖以推五行六/度之秘鄭獬吳處厚錢明逸軰皆師之號白雲先生)¶
　毛洵(吉水人父應佺舉進士歴官太平州通判洵亦/舉進士又中㧞萃科性至孝凡守四官再以親)¶
<pb:KR2k0008_WYG_056-31b>¶
　(疾觧任執藥調膳及親卒荷土為墳廬墓所/朝夕哭踊若初䘮郡以孝聞賜其家粟帛)劉沆(永/新)¶
　(人曾祖景洪不從彭玕活萬餘人沆倜儻任氣登天/聖中進士擢右正言知制誥陜西用兵沆極言得失)¶
　(執政不恱曰湏君作相自行之皇祐中果拜相後罷/為工部尚書知應天府徙陳州卒諡文安子瑾登進)¶
　(士累官天章閣侍制歴知瀛/䖍江福㤗五州所至以能稱)彭思永(廬陵人舉進士/累官侍御史皇)¶
　(祐中祀明堂百官遷秩思永以抗論張堯佐王守忠/罷知宣州歴知成都府還拜御史中丞時追崇濮安)¶
　(懿王諌官多以罪去思永力陳不可且請召還言事/者以户部侍郎致仕子衛孝謹有節操以父老棄官)¶
　(家居者/十餘年)曾朝陽(永豐人慶厯間登第為石首令寛其/賦稅改忠州從事教民從事文學有)¶
　(文集二十卷弟匪亦同登第為南安主簿邑有冦獨/力擒之辭賞不受改龍南令設學以教其子弟後移)¶
<pb:KR2k0008_WYG_056-32a>¶
　(知玉山朝陽孫元忠大觀間登第累官廣州教授所/著有春秋厯法論語觧周易觧等書門人私諡文節)¶
　(先/生)歐陽發(脩子少好學師事安定胡瑗得古樂鍾律/之說不治科舉文獨探古立論議以恩補)¶
　(將作監主簿累遷大中丞弟棐廣覧強記能/文詞累官職方貟外郎知襄州徙知潞蔡州)董敦逸¶
　(永豐人舉進士歴知穰縣弋陽縣俱有惠政及民元/祐中為監察御史出知臨江軍哲宗復召拜御史上)¶
　(疏辨瑶華秘獄出知興國軍徽宗召拜諌/議大夫極言蔡京蔡卞過惡遷户部侍郎)張汝明(廬/陵)¶
　(人兄汝賢元豐中為侍御史以論左丞王安禮與俱/罷汝明元祐間舉進士歴官州縣二十年率多惠政)¶
　(徽宗召拜監察御史即日劾蔡京等後知岳州卒汝/明性至孝執母䘮水漿不入口三日病羸行輒踣夢)¶
　(父授以服天南星法用之驗人以/為孝感所著有易索書張子巵言)劉弇(安福人兒時/警穎日誦萬)¶
<pb:KR2k0008_WYG_056-32b>¶
　(餘言元豐初舉進士繼中詞科歴官知峨眉縣改太/學博士元符中進南郊大禮賦徽宗時改著作佐郎)¶
　(弇為文辭剷剔瑕纇卓詭不/凡所著有雲龍集三十卷)劉顯(吉水人舉進士爲/光禄主簿時曽布)¶
　(當國顯于布爲甥壻未嘗間見布貶顯得免後爲䕫/路提舉常平子琮登第任諸王宫翊善靖康中京城)¶
　(受圍敵議立張邦昌琮/不預有文集數十卷)郭知章(龍泉人爲中書舍人/有董必者使廣東罷)¶
　(歸除北部郎官知章歴䟽其罪不肯草/制羣議韙之官至直學士卒祠于學)曾肅(太和人/居父䘮)¶
　(廬墓數年有慈烏來巢人以爲孝所感子安止登科/爲彭澤令掛冠歸隱安中未冠登第上書言時政入)¶
　(黨藉安強爲進士提舉成都路常/平嘗葬暴露不葬者三十餘柩)蕭楚(太和人紹聖/間游太學時)¶
　(蔡氏專國禁春秋學楚誓不復出仕著經辯四十九/篇弟子百餘人受春秋大義者纔三四趙暘馮澥胡)¶
<pb:KR2k0008_WYG_056-33a>¶
　(銓皆師之自號三顧隱客既/沒門人私諡曰清節先生)歐陽珣(廬陵人崇寜中/進士授南安軍)¶
　(司録以薦上京師遇國難議欲割地講和珣上書極/論不可忤時宰加將作監丞出使河朔至深州慟哭)¶
　(謂城上人曰朝廷爲姦臣所誤吾已辦一死來矣汝/等宜勉爲忠義以報國金人怒執送燕山焚死之)¶
　劉才邵(廬陵人鶚之後紹興中累官中書舍人兼權/直學士院髙宗稱其文出知漳州開渠溉田)¶
　(民甚德之召拜工部侍郎權吏部尚書才邵氣和貌/恭方權臣用事日雍和遜避以保名節所著有檆溪)¶
　(居士/集)曾光庭(吉水人仕爲永州東安簿靖康之難勒/兵勤王㑹徽欽北狩列表勸進髙宗立)¶
　(光庭不願受賞孫三復紹興間登第累官監察御史/舉劾平正遷太常少卿上疏正太祖祫祭東向位改)¶
　(權刑部/侍郎)楊邦乂(吉水人博通古今以舍選登第每以/節義自許建炎中通判建康府金人)¶
<pb:KR2k0008_WYG_056-33b>¶
　(至守臣率屬迎拜惟邦乂不屈以血大書衣裾曰寜/爲趙氏鬼不作他邦臣極口嫚罵而死事聞諡忠襄)¶
　(加贈至徽猷閣待制子再興爲岳飛禆將從飛/戰郾城單騎入陣幾殪烏珠身被數十創而還)蕭服¶
　(廬陵人第進士知髙安縣治以教化爲本徙知康州/召爲將作少監以使事得入對徽宗謂有争臣風擢)¶
　(監察御史俄偕沈畸使鞠獄坐覊管處/州踰嵗得歸爲吏部員外郎出知蘄州)郭孝友(龍泉/人舉)¶
　(進士累遷工部侍郎時秦檜與金約和以孝友同舍/生冀其助已乃私諗之孝友曰議和本非至計因遂)¶
　(銷兵如後患何檜不懌尋以/直敷文閣致仕卒祠于學)胡銓(廬陵人舉進士任/樞宻院編脩官上)¶
　(封事力排和議乞斬秦檜孫近王倫坐是謫居海外/三十年後入爲工部侍郎請祠以歸復召以經筵稱)¶
　(疾力辭因陳時病五事自號/澹菴老人卒諡忠簡祠于學)王廷珪(安福人舉進士/調茶陵丞以職)¶
<pb:KR2k0008_WYG_056-34a>¶
　(事忤上官拂衣而歸胡銓得罪貶嶺南親友無敢通/問廷珪獨送以詩流辰州孝宗召除國子監簿尋乞)¶
　(祠歸復召對時年九十餘賜坐勞/問除直敷文閣所著有盧溪集)項充(龍泉人幼未/知學兄洵美)¶
　(訓督甚至後與胡銓俱以春秋學馳聲終父母䘮兄/弟當析産充盡以遜兄以報其教育之恩紹興間旌)¶
　(表門/閭)彭合(廬陵人髙宗時爲清江主簿以土瘠賦重/力請蠲减後爲京西總領卒于官䘮過清)¶
　(江民相聚哭肖像立祠長子商老爲南雄州司理司/至南安通判次子漢老知常德府有豪民劉庚誣其)¶
　(悍僕爲盗漢老/審鞠僕免誅死)周必大(廬陵人舉進士又中博學宏/詞科除秘書省正字兼國史)¶
　(院編脩官髙宗見其文竒之孝宗即位除起居郎權/給事中以力排權倖忤㫖改福建路提刑後除叅知)¶
　(政事遷樞宻院使拜左丞相進少保益/國公卒諡文忠祠于學有文集行世)劉安世(安福/人舉)¶
<pb:KR2k0008_WYG_056-34b>¶
　(進士嘗知雩都縣有郡官諷以獻羡餘者安世曰土/瘠賦重安得有羡餘遂不仕歸而設教逺近受業者)¶
　(踵至楊萬里從而師之安世没萬里/爲制服及葬門人私諡清純先生)戴之邵(安福人/寓居鹿)¶
　(門山紹興末京西招討吳珙以書招之差充忠義破/敵統置之邵遂率所募忠義千人入西京脩葺祖宗)¶
　(諸陵且創制永安軍收復鄭宻等州/日與敵戰屢勝以兵粮不繼而歸)楊萬里(吉水人/舉進士)¶
　(調零陵丞時張浚謫居寓焉勉以正心誠意之學萬/里遂以誠名齋改知奉新孝宗時召爲國子監博士)¶
　(後以寳文閣待制致仕進寳謨閣學士萬里際遇三/朝始終一節杜門著書絶意榮宦開禧中見邉釁驟)¶
　(開謂必誤國幽憤激烈不/食而死謚曰文節祠于學)楊長孺(萬里子自少頴悟/超羣讀書一過成)¶
　(誦歴官至刑部郎中福建路安撫後除直敷文閣致/仕憂人之憂急人之急閭里德之理宗即位諂除屯)¶
<pb:KR2k0008_WYG_056-35a>¶
　(田郎官不出平生著/作甚多尤工於詩)李如圭(吉水人七嵗時孝宗召/問童子何業對能誦書)¶
　(即誦無逸篇帝大喜授廸功郎明日與父謝㤙賜宴/殿上以父子不可同坐命設珠簾隔之宴罷就以簾)¶
　(賜之歸建淩雲樓以彰君/賜後官至福建安撫使)孫逄吉(龍泉人其族祖叔/通學極博時稱書)¶
　(庫官至清海軍節度推官逢吉隆興初進士知萍鄉/縣紹熈初爲右正言累遷吏部侍郎時朱熹在經筵)¶
　(持論切直小人濳激上怒逢吉謂熹所言皆正願留/之以重經幄後以忤韓侂胄出知太平州丐祠卒諡)¶
　(獻簡弟逢年逢辰皆有/文行時目爲孫氏三龍)胡夢昱(吉水人幼孤貧母教/育之舉進士累官大)¶
　(理評事理宗即位求直言夣昱上封事言濟邸寃抑/爲御史所劾削藉覊管象州貶欽州卒詔諡剛簡)¶
　歐陽守道(廬陵人少孤貧自力于學以德行爲鄉里/儒宗淳祐初舉進士授雩都主簿以憂歸)¶
<pb:KR2k0008_WYG_056-35b>¶
　(後累官著作郎兼崇政殿說書于學無所不講尤深/前代治亂廢興存亡之説學者稱巽齋先生卒祠于)¶
　(學所著/有文集)劉子薦(安福人父天驥以進士知澧州沒于/王事子薦度宗時知融州以亷静著)¶
　(聞廣西經畧司檄爲叅議官德祜初元兵至静江子/薦提兵守城取笏書其上云我頭可斷膝不可屈城)¶
　(陷竟/死之)文天祥(廬陵人英姿俊爽目光如電舉進士第/一授寜海軍節度判官歴湖南提刑平)¶
　(邵永巨冦已而入衛元巴延軍至臯亭山天祥往說/之被脅至真州遁時益王駐福州天祥上書勸進以)¶
　(樞宻使號召天下屯贑州戰雩都大㨗加少保信國/公嶺南兵敗被執服毒不死執至京見博囉丞相不)¶
　(跪問有何言曰爲宋丞相宋亡義當死更何言自是/囚兵馬司者四年屢請死世祖從之將出獄即自贊)¶
　(云孔曰成仁孟云取義惟其義盡所以仁至讀聖賢/書所學何事而今而後庶幾無愧南面再拜就死本)¶
<pb:KR2k0008_WYG_056-36a>¶
　(朝追諡忠烈建/祠于京師祀焉)鄧光薦(廬陵人舉進士少負竒氣與/文天祥同勤王贊畫居多挈)¶
　(家入廣東遇土賊妻子皆焚死累官禮部侍郎權直/學士國亡投海者再不得死元將張𢎞範禮致舟中)¶
　(至建康得歸/故山以沒)彭震龍(永新人天祥妹婿性跌蕩江南/已附元天祥志恢復有書約震)¶
　(龍震龍與同邑張履翁顧司理盟各起兵嬰城自守/天祥兵不至三人遂敗衂以死又天祥妹婿孫&KR1643;龍)¶
　(泉人知縣事元兵至拒/守不下爲其所執死之)張雲(吉州人嘗爲敢勇將文/天祥師入衛雲隸麾下)¶
　(及天祥以使命被執雲引兵自婺建劔汀取道歸時/吉州已降雲謀興復夜襲元兵殺傷相當質明猶戰)¶
　(渴赴/水死)劉士昭(太和人與鄉人同謀復太和敗血指書/帛云生爲宋民死爲宋鬼赤心報國一)¶
　(死而已因以其帛自經死其黨入獄多乞憐茍免有/王士敏者獨慷慨不撓臨刑嘆曰恨吾病失聲不能)¶
<pb:KR2k0008_WYG_056-36b>¶
　(大罵/耳)鄒㵯(吉水人徙永豐少慷慨有大志從文天祥/勤王爲江西招諭副使聚兵寜都得數萬)¶
　(復興國永豐二縣進兵部侍郎後走潮州聞天祥被/執乃自殺又劉子俊廬陵人從天祥爲督府機宜天)¶
　(祥被執乃自詭爲天祥意/脫天祥及天祥至遂遇害)劉沐(廬陵人文天祥開府/南劍沐收部曲㑹之)¶
　(授太府寺簿專將一軍爲督府親衛空坑兵敗被執/與其長子仲子皆死季子復從天祥死嶺南當時江)¶
　(西忠義皆沐/所號召云)王炎午(安福人名鼎翁爲上舍生㑹天/祥舉義兵乃杖䇿謁見尋以母)¶
　(憂家居而天祥被執鼎翁爲生祭文/以速其死隱居不仕所著有吾汶藁)劉友益(永新人/宋亡卜)¶
　(築萬山間杜門讀書不與世接著通鍳綱目書法五/十卷研精覃思歴三十年而後成元揭傒斯稱之曰)¶
　(百世之下先生此心/先生不作山髙水深)劉辰翁(廬陵人少舉進士宋季/亂遂隱居求道所著有)¶
<pb:KR2k0008_WYG_056-37a>¶
　(湏溪文集子尚友能繼其學元吳澂評其父子之文/謂辰翁竒詭變化尚友浩瀚演迤皆能成一家之言)¶
　(云/)元劉詵(廬陵人㓜失父年十二能文章宋遺老一/見即以斯文之任期之在元屢薦皆不起)¶
　(其爲文根扺六經躪轢諸子百家融液今古/而不露其踔厲風發之狀所著有桂隱集)龍仁夫¶
　(永新人博究經史以道自任仕元爲湖廣儒學提舉/晚年僑居黄州著周易集傳十八卷其他文尤竒逸)¶
　(流䴡學者稱/麟洲先生)劉岳申(吉水人仕爲遼陽儒學副提舉/以太和州判致仕其文辭簡約)¶
　(峻潔甚爲吳澂虞集所推重逺/近學者師尊之稱申齋先生)楊景行(太和州人延/祐初舉進士)¶
　(爲㑹昌州判官教民穿井以飲陶瓦以覆民始免于/灾癘歐暴興學惠化大行後歷永新判官撫州推官)¶
　(宜黄歸安縣尹所至治官如家所去/民皆立石頌之以翰林侍制致仕)馮翼翁(永新人/舉進士)¶
<pb:KR2k0008_WYG_056-37b>¶
　(試科斗賦有名官至撫州守所著有春秋/集觧等書與父魯山弟奬翁俱以文學稱)劉瑾(安福/人博)¶
　(通經史隱居不仕所/著有詩傳通釋行世)李亷(安福人元末以鄉舉魁登/進士尹信豐擁鄉兵守城)¶
　(父子俱戕于難邑人立雙節祠/以祀之所著有春秋㑹通行世)彭絲(安福人父應龍/宋江陵府教授)¶
　(致仕弟齊叔父子兄弟自相師友博習脩㓗俱以著/述爲業絲所著有筭經圖釋九卷黄鍾律說八篇禮)¶
　(記集説四十九卷又有/易包春秋辨疑等書)黄瑞節(安福人元季不仕嘗/輯濓洛關建諸儒之)¶
　(言爲朱子/成書行世)劉霖(安福人少從虞集學博通五經元季/冦陷安成乃避地㤗和學者師尊之)¶
　(性耿介所著有四書纂釋太極/圖觧易本義童子說杜詩類註)羅明逺(廬陵人元季/冦犯吉安明)¶
　(逺率敢死士三百餘大呼巷戰城東殺冦/數百人恢復郡城而明逺死郡爲立祠)王充耘(吉/水)¶
<pb:KR2k0008_WYG_056-38a>¶
　(人舉進士同知永新/州著書義矜式行世)本朝曾萬中(吉水人自㓜穎異/元季爲千夫長江)¶
　(右大亂萬中與弟粹中保障鄉里歸本朝還守吉安/兵至走京師乞援授萬中江省叅知政事弟梓中親)¶
　(軍指揮使後城/陷兄弟皆戰死)羅復仁(吉水人少負竒氣言論敏㨗/本朝初奉命招降偽漢主陳)¶
　(理復往諭安南母侵占城安南人贈以黄金辭不受/累官至𢎞文館學士以老歸田里賜玉帶襲衣名馬)¶
　陳謨(㤗和人自號心吾學者稱心吾先生行義脩潔/以易詩書教授學者爲鄉郡所宗洪武初徴議)¶
　(禮以老辭終于家所著有海/桑集書經㑹通詩經演䟽)王沂(㤗和人博通諸經/元季一試有司不)¶
　(合不復出洪武初徴爲說書上書論事授福建鹽運/副使以老罷歸弟佑爲監察御史陞廣東按察僉事)¶
　(風槩凜然子伯貞爲按察司試僉事奏振寃滯恤孤/寡防海冦及鹽法等弊後爲瓊州知府爲政清簡正)¶
<pb:KR2k0008_WYG_056-38b>¶
　(統中贈吏/部尚書)劉崧(㤗和人七嵗能賦詩其世父養䝉甚/竒之洪武初以明經薦歴官職方郎)¶
　(中北平按察副使禮部侍郎權吏部尚書尋致仕歸/雅好山水每登臨賦詠自號槎翁後復召拜國子司)¶
　(業卒有職/方集行世)蕭尚仁(㤗和人博通經史洪武中以賢良/召對論民事十條甚見嘉納授潭)¶
　(府長史以老懇辭俾教雲南楚雄府既就道復馳使/召還留京師月給膳羞尚仁求休致賜路費衣被而)¶
　(歸門人私/諡曰正固)梁伯興(永豐人洪武初以明經舉除真定/府同知善政著聞陞應天府丞改)¶
　(知梧州府後召至京查理刑科事嘗命/撰日本國詔稱㫖陞河南右布政使)觧縉(吉水人/㓜穎悟)¶
　(絶人洪武中舉進士選爲庶吉士嘗條陳政事言極/切直永樂間累官翰林學士凡大制作咸出其手每)¶
　(預宻議後出爲廣西叅議平生重義輕利喜引㧞士/類襟宇濶畧爲詩文皆豪放草書尤精絶洪熈間官)¶
<pb:KR2k0008_WYG_056-39a>¶
　(其一/子)王省(吉水人領洪武鄉薦不仕復以文學應徴/浮梁縣學教諭尋轉睢寜濟陽靖難師至)¶
　(省大哭以頭觸明倫堂柱而死其/子禎爲䕫州通判亦死于陣省志)周是脩(㤗和人少/孤貧自奮)¶
　(于學初舉霍丘縣訓導擢爲周府奉祠正改衡府紀/善嘗預翰林脩纂數陳論國家大計及指斥用事者)¶
　(誤國情狀靖難師駐金川門是/脩暮入應天府學自經死省志)吳孟勤(永新人父師/尹元進士孟)¶
　(勤詩文清䴡有父風尤善楷書學士胡廣其□也薦/孟勤入翰林孟勤薦楊士竒以自代士竒由此召用)¶
　(人稱孟勤爲知人官至楚/府教授所述有匡山集)胡廣(吉水人舉進士第一/永樂中累官至文淵)¶
　(閣大學士兼左春坊大學士惇厚慎操履論事持大/體一時制冊多出其手寵遇日盛而自處泊然公退)¶
　(杜門讀書賦詩未嘗千人以/私卒贈禮部尚書諡文穆)王艮(吉水人㓜孤事母/孝洪武庚辰進士)¶
<pb:KR2k0008_WYG_056-39b>¶
　(及第授翰林脩撰屢上言時政無所回/隱靖難師至城下是夜飲藥而死省志)鄒瑾　魏勉(俱/永)¶
　(豐人瑾初以薦辟授巴縣訓導改延安未幾陞湖廣/僉事進大理寺寺丞掌御史事魏勉瑾之□時亦爲)¶
　(御史靖難師至城/鄒魏自殺省志)鄒朴(永豐人以儒官仕周府直言/極諫以止其非謀陞爲監察)¶
　(御史尋陞秦府長史歸省聞大理/公死靖難之節憤激不食卒省志)曾鳯韶(廬陵人革/除間爲監)¶
　(察御史靖難兵至遂自殺/妻李氏亦死于節省志)顔瓌(廬陵人革除間沛縣/知縣靖難師過沛乃)¶
　(自經死子有/爲亦自刎)楊士竒(㤗和人蚤以博學徴入翰林編/纂書藉時共事者皆天下宿儒)¶
　(獨士奇爲首稱永樂初擢翰林編脩歴春坊大學士/洪熈宣德正統中累官至少師兵部尚書兼華葢殿)¶
　(大學士預機宻重務典冊制命悉委焉其文章德/業重天下卒贈太師諡文貞有東里文集行世)鄒¶
<pb:KR2k0008_WYG_056-40a>¶
　緝(吉水人洪武間以明經舉累官至翰/林侍講兼左庶子以文學名重于時)王芳孫(安福/人官)¶
　(至山東河南布政清慎自持子髙亦以進士官/至福建右布政使清慎如其父人咸重之省志)曾棨¶
　(永豐人永樂甲申進士第一翰林脩撰時簡㧞進士/二十八人進學秘閣月試優劣棨信筆百千言以是)¶
　(名聞天下爲人温雅英邁官至少詹事兼翰林/侍講學士預脩兩朝實録卒贈禮部左侍郎)周述¶
　(吉水人永樂甲申進士第二與從弟孟簡連名俱授/翰林編脩述累官左春坊左庶子兼翰林侍讀預脩)¶
　(兩朝實録有文名/孟簡卒官左長史)楊相(㤗和人永樂甲申㑹元進士/入讀中秘書爲庶吉士天資)¶
　(闓爽文學䟽通朋軰鮮與/之匹任刑部主事卒省志)宋子環(吉水人永樂甲申/進士選爲庶吉士)¶
　(預脩永樂大典官至王府長史爲人寛厚夷坦孝弟/出于天性自守有素居兩京二十餘年足跡未嘗渉)¶
<pb:KR2k0008_WYG_056-40b>¶
　(權貴所述有詞/林稿梁圍稿)周忱(吉水人永樂甲申進士時選曽/棨等文淵閣讀書忱自願進學)¶
　(上喜増忱爲二十九人後擢刑部主事預脩五經四/書性理大全宣德中陞工部右侍郎廵撫江南督理)¶
　(粮儲㑹計有方國用充足民懷其惠官/至户部尚書卒諡文襄所述有雙崖集)羅汝敬(吉水/人永)¶
　(樂甲申進士選爲庶吉士預脩實録陞侍講以言時/政改監察御史交阯反廷議舉汝敬陞工部侍郎往)¶
　(諭以順逆禍福交人震恐廵撫陜西/一方仰頼尋致仕卒所著有寅菴集)李時勉(安福人/永樂甲)¶
　(申進士選爲庶吉士除刑部主事預脩實録改翰林/侍讀嘗陳時政十五事洪熈初改監察御史宣德初)¶
　(復舊官尋陞學士正統中遷國子祭酒教規嚴整士/類多所造就存心不愧古人所著詩文甚多學者稱)¶
　(爲古亷先生卒諡/文毅鄉學祠之)余學䕫(㤗和人永樂甲申進士選/爲庶吉士累官侍講宣德)¶
<pb:KR2k0008_WYG_056-41a>¶
　(間預脩兩朝實録書成當遷學䕫上䟽乞致政歸平/生負直氣非所當得一毫不取家無餘資而博古好)¶
　(學孜孜不倦/以終其身云)蕭寛(吉水人永樂甲申進士選爲庶吉/士與脩永樂大典授兵部主事累)¶
　(官湖廣左布政使爲人寛容端重/未嘗見其有疾言遽色所至有聲)王直(㤗和人永樂/甲申進士以)¶
　(庶吉士入秘閣讀書累官至少傅兼太子太師吏部/尚書性嚴重寡言笑在翰林三十餘年恭勤不怠詔)¶
　(特許之孫俅䕃授中書歴/太平知府有善政省志)王訓(㤗和人永樂甲申進/士爲翰林庶吉士儀)¶
　(度端謹爲上所重奥學能/文章以疾卒于官省志)彭汝器(安福人永樂甲申/進士入讀中秘書)¶
　(官至翰林學士嘗扈從北/征預脩實録卒于官省志)蕭省身(㤗和人累官河南/布政使有惠政及)¶
　(民爲人温雅涵容而端㓗之操/始終一致士大夫多愛重之)劉子輔(廬陵人由太/學生擢監察)¶
<pb:KR2k0008_WYG_056-41b>¶
　(御史陞廣東按察使卓有憲體坐累左遷交阯諒江/知府撫民如子時叛冦猖獗子輔率民兵固守冦悉)¶
　(衆來攻城陷子輔與其妻子死之兵民/皆死無一人降者事聞贈布政司叅政)李昌祺(廬陵/人博)¶
　(學強記永樂甲申進士選爲庶吉士歴官禮部郎中/舉陞河南左布政使涖政精敏庭無留事時以亷能)¶
　(稱致仕卒所著有/詩文集藏于家)蕭時中(廬陵人兄不敏事母盡孝/與時中自相師友時中登)¶
　(永樂辛夘進士第一入翰林爲脩撰不敏亦以詩經/薦上春官㑹時中充考官即以避嫌不入歸教授于)¶
　(鄉逺近從學/者多取髙第)熊槩(吉水人永樂辛卯進士累官監察/御史大理寺卿嘗廵撫浙東西及)¶
　(蘇松常鎮所至鋤治豪強進陞都察院左都/御史卒于官所著有芝山稿公餘槁藏于家)錢習禮¶
　(吉水人永樂辛夘進士入翰林爲庶吉士授檢討仁/宗特命侍左右備顧問所言多見聴納歴翰林學士)¶
<pb:KR2k0008_WYG_056-42a>¶
　(禮部右侍郎致仕居官三十有七年以清節/重望名海内爲一代名臣卒諡文肅省志)陳賞(㤗/和)¶
　(人永樂辛夘進士擢廣西僉事守官清/苦至無以爲殮妻子不能自存省志)朱與言(萬安/人永)¶
　(樂壬辰進士歴官湖廣僉事四川副使號稱得憲體/擢副都御史立朝侃侃有氣節每有封章皆切時政)¶
　(多見嘉納後以/疾乞歸卒于家)陳正倫(吉水人永樂壬辰進士擢監/察御史廵歴有聲舉陞南陽)¶
　(知府歴陜西四川按察使操履端慎所至有/惠愛及民學士楊士竒最重之稱爲畏友)羅通(吉/水)¶
　(人永樂壬辰進士累官至少保兼右都御史諳熟兵/法才畧過人嘗從北征通設方畧自當一軍鼔行而)¶
　(前深入沙漠北兵逺遁凱/旋大拜以憂去位卒省志)歐陽和(㤗和人永樂壬辰/進士選授監察御)¶
　(史太宗時特知其寛厚坦亮亟稱之曰歐陽/御史真識大體者後陞雲南副使卒省志)陳循(㤗/和)¶
<pb:KR2k0008_WYG_056-42b>¶
　(人永樂乙未進士第一授翰林脩撰累官户部尚書/文淵閣大學士兼太子太傅立朝四十年列聖寵遇)¶
　(最厚/省志)廖謨(㤗和人永樂乙未進士官至河間府知府/所至多惠政有古循良風嘗任刑部主事)¶
　(福建僉事以明/刑著稱省志)曾鶴齡(㤗和人永樂辛丑進士第一/授翰林脩撰預脩實録陞侍)¶
　(讀學士有松坡集/臞叟集藏于家)郭循(廬陵人永樂中進士擢刑部/主事尋遣往南京録囚于枉)¶
　(抑多所伸雪嘗論列政務極言營/繕之事因改工部官至廣東叅政)劉髦(永新人永樂/戊子鄉試易)¶
　(魁後不果仕教授鄉閭學博行莊不干仕進事母以/孝稱鄉人化其德所著有易傳撮要脩身箴覆瓿集)¶
　(少師楊士竒重其篤學/以子貴贈司經局洗馬)周敘(吉水人登永樂戊戌進/士選爲庶吉士官至侍)¶
　(讀學士署南京翰林院事雖以文字爲職業尤著意/國事前後章論皆剴切勤于纂修所著有詩學梯航)¶
<pb:KR2k0008_WYG_056-43a>¶
　(唐詩/類編)劉球(安福人永樂辛丑進士擢禮部儀制主事/時麓川不靖上章請招降之下詔求言球)¶
　(復陳十事其一言宜親政務權不可移於下太監王/振覧之怒欲置之法適編脩董璘自陳願爲太常卿)¶
　(振令錦衣指揮馬順深探其獄謂球畫此謀陛前捽/球去球見刑不知所謂但曰死訢太祖太宗遂死于)¶
　(獄景㤗初贈翰林/學士諡忠愍省志)尹鳯岐(吉水人永樂戊戌進士由/庶吉士官至侍讀爲文章)¶
　(有法度根理據義/磊落竒偉省志)曾全(㤗和人永樂戊戌進士授監/察御史左遷汜水縣典史民)¶
　(感其惠立生/祠祀之省志)孫鼎(廬陵人永樂間領鄉薦任松江教/授擢監察御史提督南畿學政取)¶
　(人先德行而後文藝上北狩詣闕/上疏請随所用以効死不報省志)劉子輔(廬陵人永/樂間擢監)¶
　(察御史端謹清約風裁凛不可犯尋陞廣東憲使左/遷交阯諒江府知府值黎利來冦諸郡縣多陷子輔)¶
<pb:KR2k0008_WYG_056-43b>¶
　(以義堅守將及兵民死守數日冦益衆來攻城破兵/民俱死戰無一人降者子輔知事不可支曰吾奉命)¶
　(守郡郡亡義不可汚賊手即死一子一妾皆相繼/死事聞贈布政司叅政遣官賜祭復其家省志)歐¶
　陽哲(㤗和人永樂辛丑進士僉事浙江後副使河/南歴官四十年以清介著人稱爲介翁省志)萬¶
　節(安福人永樂辛丑進士官至廣西按察副/使操執不茍涖事必詳非人所易及省志)劉廣衡¶
　(萬安人永樂甲辰進士授刑部主事用法平恕陞陜/西按察司副使遷右布政使尋陞右副都御史轉刑)¶
　(部尚書爲人清脩簡朴/不事浮靡有古人風)彭琉(安福人永樂戊戌進士/宣德間少師楊士竒薦)¶
　(入翰林爲編脩陞廣東僉事理學政官至湖廣副使/爲人剛介居官泊然如布素勤於職務動以古人自)¶
　(勵致仕/卒于家)蕭鎡(㤗和人宣德丁未進士由翰林侍讀陞/國子祭酒後官至太子少師入内閣卒)¶
<pb:KR2k0008_WYG_056-44a>¶
　(賜塟祭/省志)羅崇本(㤗和人宣德丁未進士官至廣東雲/南叅政嘗奉勅提督廣東秋糧以備)¶
　(接濟征進官兵處置/得宜軍民稱快省志)蕭晅(㤗和人宣德丁未進士官/至湖廣左布政使沈静有)¶
　(幹局不爲皦皦之行/事必求於便民省志)蕭啟(龍泉人宣德丁未進士任/監察御史累官都察院右)¶
　(僉都御史所至豪貪/膽落小民樂生省志)吳節(安福人宣德庚戌進士由/庶吉士官至太常卿兼侍)¶
　(讀學士己巳之變條陳經國時宜/十餘事多見采納陞祭酒省志)劉實(安福人宣德/庚戌進士通)¶
　(判金華三年不以妻子随郡賦以旱逋民或鬻子女/以足取盈奏寛貸之又爲贖還其子女景㤗中召脩)¶
　(宋元史擢南雄府知府嘗以忤中貴得罪至京具言/臣從官三十年飡粗衣敝欲爲國家愛養所部不忍)¶
　(勞費之以是忤使臣有罪上恕始/霽不復窮治將釋免以病卒省志)蕭維禎(廬陵人宣/德庚戌進)¶
<pb:KR2k0008_WYG_056-44b>¶
　(士累官至刑部尚書性瓌偉而才充敏爲/法官数十年練逹事體聲聞籍甚省志)廖莊(吉水/人宣)¶
　(德庚戌進士官至刑部侍郎景㤗間言事謫驛/丞英廟復辟官至刑部侍郎卒贈尚書諡恭敏)尹昌¶
　(吉水人宣德癸丑進士官至行人司司正己巳/之變扈駕北征自刎而死朝廷官其子省志)李詔¶
　(安福人宣德癸丑進士入翰林爲庶吉士累官翰林/學士擢禮部右侍郎纂脩大制作多經其手翼猷輔)¶
　(德有古儒/臣風省志)曾翬(㤗和人宣德癸丑進士官至刑部/侍郎介直剛明德政懋脩省志)蕭¶
　聦(㤗和人起家刑部主事陞郎中改禮部祠祭司以/練逹老成進本部侍郎改南京吏部左遷湖廣布)¶
　(政司叅/政省志)劉益(吉水人進士第授兵科給事中封駁彈/劾務存大體嘗旱祈雨雨随注人以爲)¶
　(誠感巳巳北兵臨邉往山東募民兵以偹民頼/以安陞湖廣叅議未幾召拜祭酒卒于官省志)陳文¶
<pb:KR2k0008_WYG_056-45a>¶
　(廬陵人正統丙辰進士及第歴翰林編脩拜詹事陞/禮部右侍郎累進太子少保禮部尚書兼文淵閣大)¶
　(學士謨謀毗益眷注日隆卒諡莊靖文學識/敏悟且逹於政體亦一時之能臣也省志)劉定之¶
　(永新人正統丙辰進士及第授翰林編脩己未京師/大水條陳十事己巳畨衆犯順復上十事多見采納)¶
　(歴遷洗馬右庶子陞太常卿兼學士入内閣改工/部右侍郎卒年六十贈禮部尚書諡文定省志)梁¶
　婺(㤗和人進士歴刑部貟外廣東副使浙/江左布政清操粹行爲時首稱省志)蕭翼(永新/人由)¶
　(進士知濳山改知長垣黄河漂民舍十常八九翼浚/河築堤身先衆役發粟賑貸踰二稔而水定民安任)¶
　(滿老稚遮留不可争祠祀之陞順/德知府歸裝惟一琴而已省志)劉儼(吉水人正統/壬戌舉進士)¶
　(第一累官春坊大學士太常少卿兼翰林侍讀爲人/性剛直遇事侃侃不爲勢屈爲文章舂容典雅卒贈)¶
<pb:KR2k0008_WYG_056-45b>¶
　(禮部侍郎/諡文介)陳宜(㤗和人工科給事中累官都察院副/都御史廵撫貴州屢著竒績逺人向)¶
　(化轉兵部左侍郎卒爲人謹/厚有德望而經術尢正省志)劉鍇(㤗和人正統進士/任刑部主事正統)¶
　(中值北兵入境條陳十四事皆見采納歴陜西山東/僉事嘗劾廵撫之不法者因調雲南既歸清約如貧)¶
　(士省/志)周鐸(萬安人正統壬戌進士累官至廣東布政/敦朴誠篤歴官数十年以清慎勤著聲所)¶
　(至有遺愛/焉省志)左鼎(永新人進士擢監察御史立朝蹇諤/風裁凛然後拜都察院左僉都御史)¶
　(未至而卒所著/有立齋集省志)羅如□(廬陵人正統壬戌進士授行/人巳巳扈駕北征土木敗績)¶
　(死之景㤗間詔旌/異録其一子省志)王槩(廬陵人正統壬戌進士由主/事歴藩臬兩司所至囹圄空)¶
　(虗天順初被誣下獄時襄王入朝上以官吏賢否問/首稱槩以對即日宥還尋陞都察院右副都御史廵)¶
<pb:KR2k0008_WYG_056-46a>¶
　(撫陜西設法救荒還定流適改大理卿陞刑部尚書/䟽陳時政十事上嘉納焉卒諡恭毅子臣進士官翰)¶
　(林省/志)曾㢘(鶴齡子正統乙丑進士歴任御史福建僉/事湖廣叅政浙江按察使以家學擅名于)¶
　(時且剖决如流政聲赫然同官皆/歛手推讓所著有介菴集省志)劉孜(萬安人正統/乙丑進士授)¶
　(監察御史廵按遼東景㤗初額森攻遼東孜躬督邉/將嚴翼抗禦進山東按察使治行爲天下第一人入)¶
　(爲都察院右副都御史陞刑/部尚書以疾乞休歸卒省志)彭時(安福人正統戊辰/狀元及第拜翰林)¶
　(脩撰歴陞太常卿兼學士脩英宗實録成進太子少/保兵部尚書大學士在内閣屢進直言嘗因地震陳)¶
　(六事規切時政彗見陳七事言皆剴切無/忌成化乙未卒于官贈太師諡文憲省志)羅俊(㤗和/人正)¶
　(統進士任監察御史歴官潯州知府蠻獠向化/郡大稱治改南雄公亷寛厚有古循吏風省志)劉昇¶
<pb:KR2k0008_WYG_056-46b>¶
　(永新人豪爽偉敏寜藩器之請爲己用遣官諭意昇/不可明年中進士第二授翰林院編脩居翰苑年餘)¶
　(剛果無附惟刻意問學而已/年三十而卒人咸惜之省志)劉敷(永新人進士授監/察御史歴湖廣布)¶
　(政使值星變條奏時政十二事憲宗可之陞廵撫右/副都御史討平苗冦獰惡效順召還院爲副都御史)¶
　(以疾休致居鄉二年人無間言𢎞治初/起爲右都御史後乞休卒于家省志)鍾同(永豐人/父復翰)¶
　(林編脩同任御史以直言/死獄天順初贈大理寺丞)劉宣(安福人登進士入翰/林爲庶吉士累官至)¶
　(工部尚書平生厚重優容/喜恕不形卒諡文懿省志)張業(安福人景㤗進士由/翰林庶吉士檢討陞)¶
　(國子司業凡八年坐註誤落職士論惜之平生誠篤/力學不倦爲文温雅所著有書經節傳禮記節疏省)¶
　(志/)王臣(吉水人南京監察御史奉命廵觧池塩屏奸/盗時出納一切興革曲盡良法國課日益以)¶
<pb:KR2k0008_WYG_056-47a>¶
　(充未幾卒觧人/立祠祀之省志)彭蕐(安福人景㤗甲戌㑹試第一歴/官吏部侍郎兼學士入内閣加)¶
　(太子少保禮部尚書致仕卒贈太子少傳諡文思才/識超邁望重一時嘗侍經筵及東宫講讀啟沃居多)¶
　(屢典㑹試及兩京文衡號稱得士預脩英宗實録一/統志續綱目恩賚優渥業擅春秋海内士翕然景從)¶
　(有文思集行/于世省志)尹直(㤗和人景㤗甲戌進士累官至太/子少保兵部尚書入内閣憲廟時)¶
　(陳言脩省凡三十二事又嘗諍萬貴妃之贈李孜省/之進斥内史李毅之誣宗室办御史吳珎之坐誣人)¶
　(謂其得相體致政家居肆力制作有澄/江集别集續集行于世卒諡文和省志)劉釪(安福人/景㤗進)¶
　(士累官至雲南按察使自爲監察御史以來所至慎/憲度理寃獄訪民利害而興除之不務摶擊以張聲)¶
　(威其在雲南示以恩/信民夷俱戴省志)伍驥(安福人景㤗甲戌進士授/監察御史出按于閩上杭)¶
<pb:KR2k0008_WYG_056-47b>¶
　(巨冦謀作亂驥單騎從数十人直抵其穴降之斬其/渠魁餘皆爲置牛具給種子令各就農衆大恱納命)¶
　(卒于京杭人肖像祀于城樓仍命建廟祀之子希閔/成化乙未進士歴官福建兵備僉事再平上杭漳冦)¶
　(民德之配享父祠姪希淵天順甲申㑹魁進士官至/廣西布政祀于名宦祠希齊𢎞治庚戌進士卒于黄)¶
　(州府推官有治蹟一門累/葉以春秋擅名于時省志)劉珂(安福人進士歴知縣/御史副使以至廣東)¶
　(布政使其宰麻城嘗悟五蛇入庭而伸五人横死之/寃人謂其政通幽明其在山西發倉賑饑活人無數)¶
　(省/志)傅韶(永豐人登進士授刑部郎中剛明有執嘗攝/大司冦事時太廟被盗金盆珠冠西䑓繋至)¶
　(數百人韶承命往聽得其盗逮繫者得以全活遷黄/州知府益勵清操力折豪強庶務爲之脩舉省志)¶
　王用(㤗和人景㤗進士官至河南布政嘗廵按蘇/松斷决如流獄無流滯貪墨望風知懼省志)康¶
<pb:KR2k0008_WYG_056-48a>¶
　驥(㤗和人拜監察御史天順初宦官武將竊威弄權/致賣官鬻爵以干憲度驥抗章論其奸狀羣小交)¶
　(相泣訴于上不得已下驥獄拷掠備極而詞氣侃侃/不少挫既得恩釋奸黨縮首以避後廵按山東北直)¶
　(𨽻所至風紀肅然吏民畏懾後/陞福建轉運使卒于家省志)楊琚(㤗和人兵部主/事出鎮山海關)¶
　(政令多著爲例轉武選郎中紀功陜西嘗奏改延綏/城堡及建言軍民利病上多采納尋陞叅議奉命撫)¶
　(治荆襄築老龍隄䟽竹筒河及剏改劉家隔雷峰拗/等水驛廵司皆有利于民而開剏鄖陽功尤居多以)¶
　(叅政總督粮儲/致仕卒省志)彭教(吉水人天順己夘舉江西鄉試/第一甲申復擢進士第一授翰)¶
　(林脩撰預脩英廟實録書成進侍講典㑹試京闈文/衡所取多名士侍講經筵銳意轉導竟齎志而殁所)¶
　(著有瀧江/集省志)阮玘(天順進士授行人所至不辱君命拜/監察御史貪暴不敢肆侵漁董築運)¶
<pb:KR2k0008_WYG_056-48b>¶
　(河决隄令有司與民爲期約民恱事集尋以廵視鹽/塲冒暑得疾至京卒歛殯不能自舉鄉舊共賻僅得)¶
　(歸襯玘平生篤行動以古人自/期其孝友尤爲人所重云省志)羅璟(㤗和人天順甲/申進士及第授)¶
　(翰林編脩嘗上疏論慈懿山陵事上嘉納之充經筵/講官命纂續通鑑綱目成進司經局洗馬時李孜省)¶
　(惡不附已隂中傷之調南京部屬轉福建提學副使/冡宰王恕特疏薦爲南京國子祭酒篤實平易善激)¶
　(引後進以疾乞歸所/著有氷玉集省志)龍文(㤗和人歴官文選司郎中/以清慎著天順初陞南京)¶
　(工部侍郎/卒省志)蕭禎(㤗和人進士由刑主事陞湖廣僉事/以亷幹名歴九載不奏蹟而歸尋遣)¶
　(中使以副使起千家後累官都察院副都御史廵撫/陜西令行禁止風清俗正進南京工部侍郎轉刑工)¶
　(二部尚書以疾休致性亷㓗尤/精吏事所至有赫赫聲省志)張敷華(安福人天順/甲申進士以)¶
<pb:KR2k0008_WYG_056-49a>¶
　(翰林庶吉士歴官兵部郎中浙江叅議叅政湖廣布/政進副都御史廵撫山陜都察院左都御史歸休逾)¶
　(年卒平生剛介不輕言笑奉公秉法望重一時南都/稱四君子盖推敷華云卒贈太子少保諡簡肅省志)¶
　羅倫(永豐人成化丙戌進士第一䇿對萬言中引程/子人主一日之間接賢士大夫之時多親宦官)¶
　(宫妾之時少句諸執政欲節其下句倫不從直聲振/時爲翰林脩撰大學士李賢遇䘮去官奪情起復䑓)¶
　(諫皆不敢論列倫詣其私第告以不可復上疏歴陳/古今起復之非累數千言一本于天理人心之不可)¶
　(已者疏入落職提舉泉州市舶而終倫之世臺省未/嘗有起復者矣明年復脩撰改南京尋以疾辭歸開)¶
　(門授徒日註經箋史以終其身所著有一/峰集子幹由舉人任知縣有父風省志)劉喬(萬安/人成)¶
　(化進士拜監察御史按畿内八郡獨持風裁稱名御/史歴湖廣按察使轉右布政亷明益著興仆起墜凢)¶
<pb:KR2k0008_WYG_056-49b>¶
　(百皆飭治無遺因奉/命祀南嶽卒省志)周孟中(廬陵人登進士授主事/歴僉事副使皆以提督)¶
　(學校用譽陞按察使䑓諌表天下方面治行著聞者/以孟中居第二陞浙江右布政使轉廣東左布政進)¶
　(副都御史乃以疾懇乞歸平生性剛毅重/名節所著有畏齋集子統登進士省志)劉震(安福/人成)¶
　(化進士及第授翰林編脩進侍講㑹國子缺司業以/右諭德暑司業事未幾遂爲南京祭酒越五年以病)¶
　(卒性剛毅耻于詭随爲文敏贍雄健下筆/數千言不襲陳筌所著有雙溪集省志)王禎(吉水/人䕫)¶
　(州府通判荆襄劇賊石和尚反禎領民壯與戰大敗/之越三日賊大集禎曰今日當以死報國復領兵壯)¶
　(衝賊鋒殊死戰援兵不至遂爲賊所獲禎奮罵不已/賊殺之詔贈䕫州府同知録其子廣于太學省志)¶
　張黻(吉水人進士擢涪州知州清介公明愛民如子/茍利於民雖權貴不避陞後軍都督府經歴父)¶
<pb:KR2k0008_WYG_056-50a>¶
　(老泣留不可得時刑曹林俊以忠諫下錦衣獄黻獨/上章救之言甚懇切亦下獄得不死惜未究其用而)¶
　(卒省/志)馬鉉(永新人成化進士授工部主事治遵化鐵/治律身亷約治事周宻時役夫多病疫癘)¶
　(鉉親爲察脉而藥之盡獲甦愈民祠祀之再陞廣西/叅議㑹古田苗賊猖獗自將往勦出其不意斬獲過)¶
　(半班師歸爲伏兵夾戰竟死之/事聞諭祭贈叅政録其子省志)劉戬(安福人成化進/士及第授翰林)¶
　(院編脩進侍講孝宗皇帝嗣位充正使使交阯交阯/爲吞占城侵緬甸頗崛驁僉難其行戬承命乗肩輿)¶
　(從兩僮道南寜直抵其境交人驚曰豈天人耶舘候/視昔倍恭餽遺一無所顧交人謝表有廷臣清白之)¶
　(語交爲建郤金亭於思明道中後以志/春坊右諭徳終所著有晉軒集  省)曾彦(㤗和人成/化進士第)¶
　(一時年幾六十性純篤平生自負其重及第時祭酒/丘公濬書歸第綵旗對云江右賢科十回虎榜魁天)¶
<pb:KR2k0008_WYG_056-50b>¶
　(下西昌文運三應龍洲過縣前都人榮之官至南京/翰林院學士嘗與脩憲廟實録同考㑹誠其爲文不)¶
　(事刻削而平澹思/致自不可及省志)曾進(鶴齡孫成化戊戌進士及第/學博才髙爲儕軰所推重入)¶
　(翰林爲編脩未逾/年以疾卒省志)歐陽旦(安福人進士授休寜令厚/風俗興學政擢監察御史)¶
　(民懐遺愛生祠祀之𢎞治初條陳時事上多采納以/副使提督浙江學校敷教以寛後累官南京都察院)¶
　(右副都御史歴任三十餘年清節始終一致弟晢登/成化甲辰進士廣東提學僉事才行實相伯仲云省)¶
　(志/)劉丙(安福人進士由庶吉士進監察御史按歴所/至風采壁立陞副使提督閩蜀學校道尊而)¶
　(教立遷貴州按察使虜冦聞風夜遁廵撫湖廣時方/大營建遷工部侍郎督諸藩採運材木竭力區畫令)¶
　(行弊革憂勞成疾卒于官訃聞/贈南京工部尚書諡恭襄省志)羅用俊(㤗和人領鄉/薦授青田教)¶
<pb:KR2k0008_WYG_056-51a>¶
　(諭進安慶教授兩京太學學正助教所至以身爲教/士敬信之去則祀于名宦祠三子皆舉進士以子貴)¶
　(累封通議大夫/卒賜祭塟省志)徐穆(吉水人𢎞治癸北進士及第授/翰林編脩同考㑹試一時名士)¶
　(多出其門侍讀武宗即位充正使頒正朔于朝鮮正/迎見之儀拒饋獻之禮逺人畏服逆瑾惡不己附調)¶
　(南京員外郎改兵部㑹瑾誅還職進侍讀學士/而卒穆有長才大畧未究所施士林惜之省志)周魯¶
　(吉水人進士授監察御史出按雲南彈劾不避抽分/盧溝權貴杜謁時有以司馬遷冡宰者十三道以爲)¶
　(不可欲言之而無肯當先者魯曰言官畏言耳即首/署其名冡宰憾之後與都憲公論差法不合因廵山)¶
　(西以疾乞休杜門/自守終于家省志)王懋中(安福人登進士宰南樂歴/九任至南京右都御史操)¶
　(履清介方鎮撫滇南時不避權貴奏免塲課數事有/忌公能者公懇疏乞歸家居者四年宸濠叛倡集義)¶
<pb:KR2k0008_WYG_056-51b>¶
　(兵告變力贊討之詔起南北/兩臺既二年以疾卒省志)王思(登正德辛未進士/選庶吉士授編脩)¶
　(士林推/重省志)¶
列女項氏(吉水人居永昌里適同里孫氏宋宣和中爲/里胥所逮至中途欲侵淩之項引刀自刺而)¶
　(死事聞贈孺/人旌其廬)梁氏(龍泉人適同邑李生宋紹興初盗/彭友犯吉州梁義不受辱赴水而)¶
　(死/)歐陽氏(安福人適同邑劉生紹興中生以事出惡/少來欲侵淩之歐陽不受辱而死同縣有)¶
　(朱雲孫妻劉氏姑病雲孫刲股肉作糜/以進而愈姑復病劉亦刲股以進又愈)譚氏婦(永新/人姓)¶
　(趙氏宗室女宋末元兵破城趙氏從其家俱匿縣學/兵至殺其舅姑與夫執趙氏欲汚之趙氏哭罵不從)¶
　(以死自誓遂并其子皆殺之血漬于禮殿間八磚上/宛然一婦人抱嬰兒狀或磨以砂石不滅又煆以火)¶
<pb:KR2k0008_WYG_056-52a>¶
　(其狀益顯至/今如初云)胡貞女(大學士胡廣女吉水人在妊時/太宗皇帝命與大學士觧縉子)¶
　(爲婿越數月果生貞女因名吉慶奴遂訂盟未幾觧/氏被誣舉家戍遼諸父欲改適他姓貞女竊入室以)¶
　(刀截耳家人覺而救之血被兩頰因言曰薄命之婚/皇上主之父面承之一與之盟終身不改今背主違)¶
　(父何以生爲越數年觧氏蒙宥/歸胡既歸觧氏以孝名省志)顔節婦(姓蕭廬陵顔/伯偉子有爲)¶
　(之妻有爲死父難蕭/氏養姑守節省志)楊節婦(㤗和刑部主事相妻年/十九撫子養姑守節正)¶
　(統間奉詔旌/表其門省志)曾氏三節(㤗和人進士曽思文妻楊氏/年二十四思文卒守節撫孤)¶
　(嶽既長爲娶康氏生子洧時年二十四嶽卒康守節/如其姑有司請旌表之詔下而洧亦卒洧妻任氏人)¶
　(或勸之嫁曰吾曽家無背/夫婦人守節以終省志)鄧節婦(姓蕭吉人翰林編/脩鄧珎妻珎卒時)¶
<pb:KR2k0008_WYG_056-52b>¶
　(年二十二無子貞静自閑無故不出户庭勤紡/績以終其身卒年八十餘天順間旌其門省志)劉氏¶
　三節婦(孫氏文貞廬陵劉燧妻年十八守節胡氏滿/貞歸燧之兄㵸年二十七撫孤守節胡氏寜)¶
　(貞歸㵸之從弟澗年二十六撫孤守節誓與妯娌共/守有司上其事詔旌表其門曰劉氏三節婦之門省)¶
　(志/)羅節婦(曽氏漙秀永豐副使曽鼎女歸里人/羅年二十三守節成化間詔旌省志)劉氏¶
　(順貞安福伍希憲妻年二十八希憲卒劉以老母與/孤在自誓守節養姑教子如夫言𢎞治間旌表之省)¶
　(志/)劉節婦(姓周名性㤗和劉士鴻妻夫被徴卒于京/婦年方十九生男纔一月誓不他適撫子)¶
　(養姑以壽/終省志)胡貞女(永豐胡邦振之女許聘里之俞勝/祖及笄未歸而勝祖死父母將改)¶
　(聘之貞女嚙指泣誓曰改適他人吾寜就死父/母乃不敢強紡績自活終身無毫髪玷省志)頼氏¶
<pb:KR2k0008_WYG_056-53a>¶
　(萬安曽友文妻年二十而夫亡男敏生甫三嵗頼紡/績以養舅姑訓敏讀書遊邑庠人比之陶母云省志)¶
　羅氏三節(歐陽氏吉人諱壽娘鵞田羅韞匱妻韞匱/卒時婦年二十五長子篤温方二嵗次篤)¶
　(良尚在娠越四月而生歐陽氏撫二孤無異志長篤/温娶歐陽氏酉貞生子甫期而篤温已篤良娶袁氏)¶
　(蘭秀生子既五嵗而篤良卒酉貞蘭秀相告曰姑爲/節婦我屬獨改節乎乃恊力共守姑年六十而卒蘭)¶
　(秀年五十五卒酉貞年幾九十/卒鄉里稱爲三節婦云省志)羅秉厚妻(曽氏淄陽/縣丞忠翔)¶
　(女也年二十六秉厚卒一子用九甫彌月矢節教育/始終無二志年七十四卒羅用俊嘗爲著慈節傳省)¶
　(志/)丁氏(吉水王堯儒妻堯儒就婚河南時丁年十九/越三月堯儒以疾卒遺腹生一女未幾父亦)¶
　(卒丁随兄奔父與夫二䘮歸道經新淦其兄強之偕/歸丁氏堅意歸吉水與外氏絶往來雖家貧無依不)¶
<pb:KR2k0008_WYG_056-53b>¶
　(計年七十二/而終省志)王氏(素英吉水生貟周必登妻王氏年/十九歸必登𢎞治七年必登以疾)¶
　(卒王氏誓與同死不食數日母死歸吊一日語弟曰/我死屍還周氏弟方出忽以無疾卒于家弟如其言)¶
　(還屍于周鄉黨/莫不慟之省志)許氏(鳯㓗安福士人周梯雲妻年十/九梯雲卒方有娠哭毁以身殉)¶
　(姑曰存祀與死孰重許訣曰妊男則生弗男弗生越/四十有六日男煦生養舅姑撫孤子治生理咸有規)¶
　(年四十九而卒正德辛/巳煦登進士第省志)胡氏(坤秀萬安周賢佐妻庚/午之亂貞婦出走賊追)¶
　(之急貞婦度不能免乃跣坐於地賊驅之起行曰不/能行指輿使乗之曰不能乗賊怒以刀叱之遂伏地)¶
　(而死死頗慘酷/行道傷之省志)梁氏(文英㤗和蕭時玉妻年二十時/玉卒卒時瞠目視兒女節婦逆)¶
　(其意囓指示之遂瞑目自是撫兒事姑終其身無疾/言怨氣年七十七卒祭酒羅璟謂其如精金羡王不)¶
<pb:KR2k0008_WYG_056-54a>¶
　(負所天/云省志)劉氏(安福王良粹妻年二十五良粹以運稅/卒于外時二孤俱幼撫長歸夫䘮塟于)¶
　(欽村廬于墓側因家焉卒年九十五鄒/編脩守益爲節壽堂銘以表之省志)¶
仙釋曽志静(廬陵人自少不御酒肉端毅寡言去爲道/士益𤣥黙忽遇異人授以道術自是杜門)¶
　(辟榖十餘年異人來視之曰未也别去又數年復至/曰可也宋至和二年春忽告其徒曰吾九月爲衡山)¶
　(之遊至期正坐而化既葬有自衡/山來者持志静書勉其徒學道云)李思廣(吉水人自/㓜志操特)¶
　(異放情山水間得錢即易酒或獨飲於市年逾七十/容貌愈少宋政和四年遊螺川常住習溪橋酒家老)¶
　(嫗以爲異來則飲之以酒不問其直一日謝别老嫗/晨起視已死矣遽報所親殮葬之日餘有客見思廣)¶
　(于千里之外衣冠如故/乃開棺不見其尸云)匡智(長安人唐貞觀間棄妻/子與姪大郎適廬山脩)¶
<pb:KR2k0008_WYG_056-54b>¶
　(道居七日有老人曰廬山隂地仙不可得南有名山/陽地可往居之乃至吉州望見義山其山神化爲樵)¶
　(夫引入山中曰此處安穏遂立壇脩行數年忽有仙/衣降智服之但見足下雲生上昇而去大郎亦爲地)¶
　(仙/)至誠禪師(㤗和人少師事神秀禪師于玉泉寺神/秀一日謂其徒曰吾聞南宗深悟上乗)¶
　(吾不如也且吾師五祖親付衣法豈徒然哉師聞此/語即往曹溪叅請南宗示偈曰一切無心自心戒一)¶
　(切無碍自性慧不増不退自金剛身去身來/本三昧師聞偈遂誓依歸南宗即六祖也)眞寂禪¶
　師(安福人師事曹溪六祖傳其衣法住青原山靖居/寺緇林向慕多往從之唐開元中端坐圓寂真寂)¶
　(即七/祖也)¶
　明一統志卷五十六¶
