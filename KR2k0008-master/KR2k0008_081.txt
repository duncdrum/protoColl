# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.802175
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八十一
<pb:KR2k0008_WYG_081-1a>¶
欽定四庫全書¶
　明一統志卷八十一¶
　　　　　　　　　　　　　明　李賢等　撰¶
　肇慶府(東至廣州府南海縣界九十里西至廣西梧州府/蒼梧縣界四百里南至髙州府電白縣界六百里)¶
　　　(北至廣州府清逺縣界一百七十五里自府治至/南京四千二百六十里至京師七千四百二里)¶
　　　(糧十六/萬石零)¶
建置沿革禹貢揚州之南境天文牛女分野春秋時為¶
　百粤地秦為南海郡地漢武帝平南粤為蒼梧合浦¶
<pb:KR2k0008_WYG_081-1b>¶
　二郡地三國呉及晉属蒼梧郡劉宋置綏建郡治四¶
　㑹縣梁置髙要郡治髙要縣隋平陳廢綏建郡入四¶
　㑹縣又廢髙要郡置端州大業初改信安郡唐復改¶
　端州又於四㑹縣置南綏州属嶺南道貞觀中改為¶
　湞州尋廢天寶初改端州為髙要郡乾元初復為端¶
　州宋置興慶軍節度重和初陞州為肇慶府仍改軍¶
　曰肇慶𨽻廣南東路元至元中改置肇慶路𨽻廣西¶
　尋復𨽻廣東本朝洪武元年改路為府領州一縣八¶
<pb:KR2k0008_WYG_081-2a>¶
　髙要縣(附郭本漢舊縣属蒼梧郡劉宋属南海郡梁/於此置髙要郡隋平陳廢郡以縣置端州唐)¶
　(以博林縣省入宋又省平興縣入焉/元仍舊本朝因之編戸九十八里)四㑹縣(在府城/北一百)¶
　(三十里本秦舊縣属桂林郡漢属南海郡宋陳於此/置郡隋廢郡又以始昌縣併入属南海郡唐置南綏)¶
　(州後改湞州又廢州以縣属廣州宋初省入南海尋/復置縣熈寧中割属端州元属肇慶路本朝因之編)¶
　(戸三/十里)新興縣(在府城南二百四十里秦為南海郡地/漢置臨允縣属合浦郡東晉始析置新)¶
　(興縣及新寧郡梁兼置新州隋廢郡大業初廢州以/縣属信安郡乂省索盧縣入焉唐復置新州治新興)¶
　(縣天寶初改新興郡乾元初復為新州宋仍舊元改/置新州路尋復為州本朝洪武二年州廢縣改今属)¶
　(編户五/十八里)陽春縣(在府城南二百四十里本漢合浦郡/髙涼縣地呉属髙涼郡梁於此置陽)¶
<pb:KR2k0008_WYG_081-2b>¶
　(春郡及陽春縣隋平陳廢郡以縣属髙州唐於縣置/春州天寶初改南陵郡乾元初復為春州宋廢州以)¶
　(縣属南恩州元仍舊本朝洪武二/年州廢縣改今属編戸二十四里)陽江縣(在府城南/三百四十)¶
　(里本漢髙涼縣地孫呉置海安西平二縣晉属齊興/郡齊改海安曰齊安隋復改海安唐仍改齊安尋改)¶
　(曰恩平為恩州治又改西平曰陽江属恩州宋改恩/州曰南恩州徙治陽江而以恩平縣省入陽江元至)¶
　(元中改置南恩路尋復為州本朝洪武/二年州廢縣改今属編户二十九里)髙明縣(在府/城西)¶
　(南二百八十里本朝/新建編戸三十五里)恩平縣(在府城南二百七十里/本朝復置編戸二十里)¶
　廣寧縣(在府城西北八十五里/本朝新建編戸一十里)德慶州(在府城西二/百一十里秦)¶
　(為南海郡地漢置端溪縣属蒼梧郡東晉於縣置晉/康郡隋廢郡以縣属端州唐於此置南康州尋廢復)¶
<pb:KR2k0008_WYG_081-3a>¶
　(置名康州天寶初改晉康郡乾元初復改康州宋初/州廢縣仍属端州尋復置康州紹興初陞為德慶府)¶
　(又置永慶軍節度元改置德慶路𨽻廣西道後還𨽻/廣東道本朝洪武初改路為府九年改府為州以端)¶
　(溪縣省入編户六/十三里領縣二)封川縣(在州西一百二十里本漢/廣信縣地属蒼梧郡梁置)¶
　(梁信縣及梁信郡兼置成州隋平陳郡廢改成州曰/封州改梁信縣曰封川大業初以封興縣省入尋改)¶
　(州為蒼梧郡治封川縣唐復為封州天寳初改臨封/郡乾元初復為封州宋紹興中州廢以縣属德慶府)¶
　(尋復置元改置封州路後復為州/本朝省州縣改今属編戸十四里)開建縣(在州西北/三百一十)¶
　(里本漢蒼梧郡封陽縣地劉宋析置開建縣属臨賀/郡梁於縣置南靜郡隋廢郡以縣属連州後廢唐復)¶
　(置属封州宋開寶中省入封川縣尋復置仍舊/属元因之本朝廢封州縣改今属編戸四里)¶
<pb:KR2k0008_WYG_081-3b>¶
郡名信安(隋/名)古端(隋唐置端/州因名)¶
形勝北望頂湖南瞻銅鼓(圖經北望頂湖萬仞峙其後/南瞻銅鼔四阜列其前白沙)¶
　(崗驅羊於其左腐/柯山卧虎於其右)據三江口(臨封志據邕桂賀三/江口誠控扼之地)居¶
　廣東上㳺(德慶/州志)當五州要路(寰宇記恩平當五州之/要路頗有賈人循海而)¶
　(至/)阻山瀕海(圖經恩平與廣右/接境阻山瀕海)山麓勝境(鼉山志序/龍鼉山為)¶
　(南服之冠金鷄亦舊壤所有山/麓名勝之境海珎果實之饒)控江帶山延袤數千¶
　里(郡/志)¶
風俗火耕水耨食稻與魚(隋書/云)土厚民淳(郡志土厚民/淳男事漁樵)¶
<pb:KR2k0008_WYG_081-4a>¶
　(女事/紡績)以檳榔為禮(同上俗以檳榔為禮以鬬歌為樂/地有草曰胡蔓服之即死小民争)¶
　(鬬或負債輒/服以誣人)瘴氣最惡(宋新/州志)以鷄骨占吉凶(寰宇記/新州俗)¶
　(以鷄骨占吉凶衣服即都落吉貝蕉布豪渠之家喪/祭則鳴銅鼓召衆則鳴春堂巧作木疊藤㡌五色藤)¶
　(箱/席)夷獠相雜(同上康瀧一/同夷獠相雜)病不服藥唯巫是信(恩平/圖經)¶
　俗荒陋市肆無陶瓦(封州/志)質樸知義(臨封志風俗質/樸民淳訟簡又)¶
　(蘇軾云司馬温公薨封州父老相/率致祭亦足見其民之知義也)椎髻跣足(郡志鄉/村男子)¶
　(多椎髻婦人多跣/足又好著木屐)¶
山川石室山(在府城北六里一名圓屋山一名髙星山/山有石室自生風烟南北有二門號為神)¶
<pb:KR2k0008_WYG_081-4b>¶
　(仙下都旁有石聳立謂之崧臺又有七星巖連属曲/折為斗形中可坐數百人巖内築斗魁臺唐李邕作)¶
　(記鐫石宋郭祥正詩端州正/在雙峽間石室髙臺壓孤壘)銅鼓山(在府城南隔江/一十里府治之)¶
　(案山也山有赤石如/鼓形扣之有聲故名)髙峽山(在府城東三十五里呉/歩隲為交州刺史以兵)¶
　(取南海衡毅錢博等領兵逆戰於峽口博兵敗死即/此地相傳山有羊化石因名羚羊峽又名髙要峽)¶
　爛柯山(在府城東三十六里其上猺人/所居土俗相傳為王質觀棊處)頂湖山(在府/城東)¶
　(北五十九里山勢雄峻/為一方之鎮山頂有湖)茍逕山(在府城南四十里山/下有基相傳乃南朝)¶
　(陳髙祖壠掘鑿之不能辯其穴惟石/砌存焉山口有載碑石龜大可丈許)歌樂山(在府城/東八十)¶
　(里風起聲如/音樂故名)古勞山(在府城東一百二十里出/徑嶮狹樵人憚勞故名)老香¶
<pb:KR2k0008_WYG_081-5a>¶
　山(在府城南一百二十里山出香木有水/出此山東流經廢平興縣名鈎源水)奢山(在府/城東)¶
　(南一百三十里山有丹砂夷語訛砂為奢山南有粟/砦山産山棗葉似梅果似荔枝九月熟又多錦鳥鮫)¶
　(魚又有𤣥鈎/鳥鳴則雨至)香山(在德慶州北二里山有五色石石/上多香草一名利人山山勢突兀)¶
　(屹然為一州之/望上有乾明寺)茗山(在徳慶州境境内多山其有名/者曰勞山曰樝山曰思耆曰髙)¶
　(良曰平定曰馬鞍/曰禮嶺曰大力)藿山(在德慶州東北五/里山有草如藿)端山(在德/慶州)¶
　(東二十里其形方正因名輿地志山有樹/冬榮其子大於杯炙而食之味如猪肉)錦石山(在/德)¶
　(慶州西五十里漢陸賈使南/越時設錦繡幃帳於此因名)古蓬山(在德慶州界凡/五十四山此其)¶
　(一也其上猺人雜處自昔民為所苦本朝洪武間始/勦平之然未盡帖服永樂初向化來歸然後諸山之)¶
<pb:KR2k0008_WYG_081-5b>¶
　(名始入/版圖)倉岡山(在四㑹縣西三里林巒聳秀舊傳南/漢劉氏嘗建倉貯兵儲於上故名)¶
　金岡山(在四㑹縣北一十里縣治之主山也按廣州/記云行人徃徃見金人逰於岡側又名金山)¶
　貞山(在四㑹縣西南一十里又名烈女山相傳文氏/女許嫁而夫死於虎女歸夫家養姑三年父母)¶
　(欲奪其志乃潜於此山絶巘藝苧蔴蕉竹績/織以自給親黨求之莫知所在傳以為仙去)廣正山¶
　(在四㑹縣西南一十里又名貞山絶頂有三池旁有/巨石如壇其側有竹下垂風至輒自掃壇石前有龍)¶
　(池/)思子山(在四㑹縣東二十五里隋末籍民為兵有/老嫗年八十餘止一子亦在行後思其子)¶
　(登此望之悲/哽而絶故名)扶盧山(在四㑹縣東四十里上有池水/四時澄澈花木繁茂相傳甲戌)¶
　(日即有管絃音昔六祖嘗隱此/山有六祖庵六祖姓盧故名)百僚山(在四㑹縣北/五十里山形)¶
<pb:KR2k0008_WYG_081-6a>¶
　(髙聳旁有崇岡疊巘/四面拱峙若百僚然)石澗山(在四㑹縣西六十里有/泉自竇中出東流五里)¶
　(入于江舊傳竇中有巨鯉每/㳺泳則不踰數日天必雨)石燕山(在四㑹縣東八/十里巖穴中有)¶
　(石佛石鐘/又有石燕)落鞍山(在四㑹縣西北一百一十里相傳/有青衣人乗白馬出山中俄墜地)¶
　(人馬俱/失因名)三宿山(在四㑹縣西一百四十里山有三峯/若列宿一名三足山相傳昔有蘇姓)¶
　(者入山/仙去)髙望山(在四㑹縣西二百五十里山多茶木/昔有人登此山及半忽晦瞑迷不能)¶
　(進乃由/他路歸)端峯山(在新興縣北六里山/峯屹然端正不欹)雲秀山(在新興/縣東一)¶
　(十里許相傳山/有五色雲見)新寧山(在新興縣西南二十里/山勢髙聳為一境之鎮)龍山¶
　(在新興縣南三十里上有龍山寺寺有覺軒宋左丞/王安中銘云本自不迷何者為覺惟無舌人滿口道)¶
<pb:KR2k0008_WYG_081-6b>¶
　(着龍山名軒無病求藥/從而銘之分一半錯)錦山(在新興縣西南三十里/山多花木爛若錦綺有)¶
　(峽岡水出此北流/至府界入大江)天露山(在新興縣東南三十五里/山形陡峻上挿雲霄頂有)¶
　(巨石泉出其傍為龍潭郷人立廟以祀/龍神嵗旱以石投之有聲如雷即雨)射木山(在陽/春縣)¶
　(南一十五里縣治之按山也又名雲靈山雲/罩其上必雨開則霽故諺云雨未晴看雲靈)羅黃山¶
　(在陽春縣境石上有仙人足跡又有瀑布數十/丈流為羅水與縣西南麻逢吉流二水相合)鐵坑¶
　山(在陽春縣東南二十里宋胡銓詩路入陽春境杳/然非世間初疑金谷嶺元是鐵坑山日薄煙嵐重)¶
　(天寒酒力慳人言兹/地惡我愛碧孱顔)雲浮山(在陽春縣北七十里舊/經云陳霸先嘗居此山)¶
　(上有偃松/石床舊基)峒石山(在陽春縣北八十里巖石幽邃内/有古佛宋咸平初賜太宗御書藏)¶
<pb:KR2k0008_WYG_081-7a>¶
　(於石室胡銓詩兹處山皆石他山蓋不如固非從地/出疑是補天餘下陋一拳小髙凌千仞虛竒章應未)¶
　(見名不/到中書)鳯凰山(在陽江縣東北二十里一名北甘山/壁立千仞有瀑飛下猿狖不能至相)¶
　(傳有鳯凰巢其上遇/大風雨嘗墮其雛)羅琴山(在陽江縣西二十五里/昔羅含嘗携琴逰此故)¶
　(名山頂有石如棊局或/云仙人嘗圍棋於此)海陵山(在陽江縣西南七十/里大海中延袤三百)¶
　(餘里一名羅洲宋末張世傑自崖山潰圍出至此山/下颶風大作或勸世傑登岸世傑慮為人所圖即登)¶
　(佗樓露香祝天風/濤愈甚遂溺死焉)鸚鵡山(在陽江縣西南有石成巨/人跡俗名聖人跡縣境山)¶
　(甚多其著名者又有翠鳥/龜龍博泥即髙磁石諸山)龍鼉山(在陽江縣東一百/二十里山頂有龍)¶
　(穴能興雲雨有石名龍口泉出焉旱則取/水禱雨即應其水南流入海名半亭水)羅領山(在/陽)¶
<pb:KR2k0008_WYG_081-7b>¶
　(江縣出/沈香木)瑞靈山(在陽江縣東舊名烟蘿山唐時有瑞/光燭天郡白其事勅置院開山叢棘)¶
　(中發石龕得古經一函題/曰大佛名經有古碑存焉)登髙山(在封川縣治北山/形突兀舊有花藥)¶
　(圃嵗九月官/属於此登臨)東山(在封川縣治東形如覆舟/舊於出下為三舎學基)西山(在/封)¶
　(川縣西隔江山石上有巨人跡遇旱郷人洗/而禱之即雨名曰聖石山之西有雙清亭)豐夀山¶
　(在封川縣東四十里寰宇記云/山髙一百三十丈一名霹靂山)麒麟山(在封川縣東/八十里八表)¶
　(侵雲視諸/山最髙)澤錦山(在封川縣坊場鄉漢陸賈南來至/此有池澄澈因以浣錦後縫錦裹)¶
　(石遂/名)圓珠山(在開建縣西北三/十里山圓如珠)忠讜山(在開建縣北/七十里舊經)¶
　(云古人居此者性多讜/直因名忠讜水出焉)騰豻嶺(在府城西北一十五/里山産騰豻故名騰)¶
<pb:KR2k0008_WYG_081-8a>¶
　(豻沐猴類頭正方貎類人髪長尺餘常覆面/欲冇所視輒搖頭以兩手披之一名騰豺)千嵗嶺¶
　(在四㑹縣南一十里三峯突/兀形如筆架縣治之案山也)龍子嶺(在四㑹縣東一/十三里又有鳯)¶
　(頭岡宋淳熈間縣令蘇邦平縣基得古碑有/詩云龍嶺行歌龍已化鳯頭將見鳯齊鳴)三洲巖¶
　(在徳慶州東七十里取蓬萊第三洲之名一名玉乳/巖中有石室室中有石乳蒼緑色間類佛像鍾磬玉)¶
　(麟逰魚之属相傳有皓叟修真於此宋周敦頥嘗/㳺蘇軾有題識及李綱書玉乳巖三大字俱存)龍¶
　巖(在徳慶州東七十里相傳有龍穴於此/巖口有水方丈餘清碧而深不可測)九星巖(在/徳)¶
　(慶州東一百一十里巖有九峯尖秀如玉笋下有巖/穴如堂中有一徑通幽其左一穴人跡罕到逰者湏)¶
　(秉燭以/覽其勝)崆峒巖(在陽春縣西南一十五里巖洞深/廣生石乳又有石鍾鼔叩之有聲)三¶
<pb:KR2k0008_WYG_081-8b>¶
　台岡(在府城西/三岡鼎峙)龍頂岡(在府城西北/角排柵内)獅子岡(在四㑹/縣北五)¶
　(十里有石二其一為雷震斷又有/石華表柱上鐫刻字漫滅不可辯)望海岡(在陽江縣/南一十里)¶
　(登之可望海上有二石室内有懸泉金膏銀燭靈芝/玉髓之異其石自然成樓臺柱棟石牀石池石田制)¶
　(度皆如人巧縣東/二里乂有王母岡)鉛坑岡(在陽春縣北出/鉛銀砂鑛因名)金臺岡(在/新)¶
　(興縣廢信安縣東北九十里海中形名/如覆船初號覆船山行人惡之改今)歌舞岡(在新興/縣境南)¶
　(越王佗三月/三日登髙處)石峒(在府城東北一十里天開巖穴空/濶幽深南北二門上虚通天洞與)¶
　(七星巖相去不逺水泛浸則巖之没者数丈惟/峒隆然屹立水中如故世傳峒能浮者以此)金鷄石(在/陽)¶
　(江縣治北小州上相傳宋時有金鷄飛立石上追者/至飛墜水濱尋没于水因立廟石側時有金色鷄見)¶
<pb:KR2k0008_WYG_081-9a>¶
　仙人石(在陽江縣治東北北湖石上有仙人跡宋守/王旦嘗逰此鑿渠石上為葫蘆形乂名葫蘆)¶
　(石下有翠巖亭旦留題云人間恠泉石嶺/外好山川又云謫仙三百載此樂有誰傳)鼎石(在徳/慶州)¶
　(界郡云有鼎石之神在江中隨波出没/即赤松子煉丹處其側有赤松子祠)鼠石(在開建/縣北二)¶
　(十里傍有三穴皆容人居止又/封川縣東二十里有靈鼠石)斑石(在封川縣東六/里五色錯雜有)¶
　(風空石/斑如虎)萬家石(在封川縣北五十里/有三石週迴五里)海(在陽江/縣西南)北津¶
　港(在陽江縣南三十里一名北津海上自港門直通/陽春縣下出港門通獨石按東南大洋海港門皆)¶
　(亂石舟可行者僅丈餘海舟欲入亦/候大潮始能進故海冦不敢睥睨)漠陽江(在陽江/縣治西)¶
　(源出古銅陵縣北雲浮山下南流過陽春縣㑹羅鳯/石碌髙僚博懈麻霜諸水經南恩舊城直通北津港)¶
<pb:KR2k0008_WYG_081-9b>¶
　(門入/于海)恩平江(在陽江縣源出縣東舊恩平縣西北平/城山東流合烏石水下流入廣州新㑹)¶
　(縣/界)新江(在府城南六里源出新興/縣亂山北流入于大江)大江(在府城南又/名西江即端)¶
　(溪也深廣澄/演下流入海)新宅水(在府城南三十里源/出徑山北流入新江)博峒水(在/府)¶
　(城南四十里源出古/鑿岡北流合于新江)蒼梧水(在府城東南六十里源/出爛柯山初成瀑布東)¶
　(流屈曲/入于江)古婪水(在府城東北七十里一名安南/水源出四㑹縣界南流入大江)古武¶
　水(在府城東八十八里一名清岐水南流/入大江自昔設闗隘屯兵為用武之地)清泰水(在/府)¶
　(城東一百里源出奢山南流合/麥圃水入大江唐以此水名縣)晉康水(在徳慶州東/南一十五里)¶
　(一名南江古/晉康在此)綏江水(在四㑹縣治南一名滑水又名/綏建水源出廣西懐集縣自峽)¶
<pb:KR2k0008_WYG_081-10a>¶
　(中曲繞而下漫流至縣前/江面空濶以古綏郡得名)龍江水(在四㑹縣北一百/里灘石險隘至金)¶
　(溪始漫流可通小舟南/經龍橋㑹綏江因名)顧水(在四㑹縣北二百里源/出清逺縣至顧水口入)¶
　(江上流有美材巨木商人從/水口作巨栰而下貨於南海)博麻水(在陽春縣東北/三十里源出射)¶
　(木山西南流/入漠陽江)羅鳯水(在陽春縣北五十里其/流縈迴西入漠陽江)鼉江水¶
　(在陽江縣治西以形似名其水汪洋澄演深不可測/相傳有龍潜焉故又名龍濤南流合北津港入海)¶
　沙河水(在陽江縣北二十里流出烏/石山西流四十里入鼉江)龍吟水(在開建/縣東一)¶
　(十五里金鏤村唐狀元莫宣卿讀書/堂在此水流清響父老呼為龍吟)思龍水(在新興/縣南源)¶
　(出思龍山流合盧溪水/倚岡水至府界入大江)盧溪水(在新興縣源出李峒/嶺流經盧村過龍山)¶
<pb:KR2k0008_WYG_081-10b>¶
　(繞縣城東門外北流至府城入大江宋省元張/宋卿詩浩歌劇飲不知暮雨自新州江口來)靈洲¶
　(在封川縣西北一十四里洲上平坦江流/四合雖春夏波濤漲溢未嘗泛没因名)包公井(在/府)¶
　(堂東宋守包拯鑿人以/其水泉清洌似之故名)雙清井(在徳慶州治東西庭/中二井水俱清故名)¶
　蟠龍井(在封川縣治東/相傳昔有潜龍)甘泉(在陽江縣治南味甘而/香邑人汲以㵸茶釀酒)¶
　(滋味/異常)温泉(在陽江縣東二百里雲/立山石穴中可以澡浴)潄玉泉(在香山上/飛流清淺)¶
　(可/愛)白石泉(在徳慶州西/龍母廟前)瓊響泉(在徳慶州東五十里/樵雲山下清流激石)¶
　(若鳴/珂然)甘峰泉(在徳慶州東八十里甘/山下泉下流入龍頭灣)雙龍泉(在雙龍/山下泉)¶
　(清潔常滿嵗/旱禱之即雨)浴沂池(在府學内旁植以栢上有浴沂/亭正統間建為士子逰息之所)¶
<pb:KR2k0008_WYG_081-11a>¶
　聚鱗池(在新興縣治西/水深魚聚因名)禄池(在徳慶州東南一百三/十里水清深中有石上)¶
　(有龍礪/角痕)龍池(在徳慶州西八十里俗名龍塘水深二/丈餘澄澈見底相傳有龍潜其中嵗旱)¶
　(有禱/輒應)¶
土産銀(四㑹髙要/二縣出)錫(德慶州及/瀧水縣出)鐵(髙要陽江/二縣出)端硯(髙要/縣羚)¶
　(羊峽對山出硯有三種巖石為上西坑次之後磨又/次之其色深紫瑩潤扣之其聲清逺有青緑黄重暈)¶
　(圓點者謂之鴝鵒眼為巖石其色赤呵之乃潤鴝鵒/眼色紫紋漫而大者為西坑石其色青紫向明側視)¶
　(有碎星光點如沙中雲母乾而少潤者為後磨石又/有子石在大石中匠者識山之脉理鑿一窟自然有)¶
　(圓石青紫色者琢/為硯可直千金)黒猿　鼷鼠　翡翠　孔雀　雲¶
<pb:KR2k0008_WYG_081-11b>¶
　白鳥(能禁/蛇)潜牛(生江中形似魚能上岸與牛/鬬角軟還入水堅則復出)越王鳥¶
　(似鳶而喙勾可受二升南人以為酒盃/糞似薫陸香南人以為香一名鸏鵰鳥)鵕䴊鳥(似山/鷄以)¶
　(家鷄鬬之則可擒其羽/有光漢以飾侍中冠)優曇鉢(似琵琶無/花而實)术葵(可為/扇)¶
　多香木(俗謂之密香辟/惡氣殺鬼精)斷續藤(山行渇則斷取汁而/飲之又名東風菜以)¶
　(上俱新/興縣出)磁石(陽江縣磁/石山出)鵝毛䱓(陽江縣出乃鹽蔵鱊/魚兒其細如毛而白)¶
　鮫魚皮(封川/縣出)苧布　蕉布　縮砂　乾漆　楓香(俱/髙)¶
　(要縣/出)¶
公署肇慶衛(在府治東洪武初設守禦/千户所二十二年改為衛)德慶守禦千户¶
<pb:KR2k0008_WYG_081-12a>¶
　所(在州治東洪/武九年建)守鎮四㑹千戸所(在縣治西洪武二/十三年建𨽻肇慶)¶
　(衛/)新興守禦千戸所(在縣治西洪/武十三年建)守鎮陽春千戸所¶
　(在縣治東洪武三十/一年建𨽻神電衛)陽江守禦千戸所(在縣治東洪/武元年建)¶
　守禦海朗千戸所(在陽江縣東南五十里洪/武二十七年建𨽻廣海衛)守禦雙¶
　魚千户所(在陽江縣西一百五十里洪/武二十七年建𨽻神電衛)¶
學校肇慶府學(在府城東一里舊在府治西宋/崇寧初遷此本朝洪武初重建)德慶州¶
　學(在州治東舊在子城東五里/宋徙此本朝洪武初重建)髙要縣學(在縣治東/即府學舊)¶
　(址宋建本朝洪/武十五年重建)四㑹縣學(在縣治東南宋建本朝洪/武初重建永樂十一年重)¶
<pb:KR2k0008_WYG_081-12b>¶
　(修/)新興縣學(在縣治東南即廢新州學/宋建本朝洪武初重建)陽春縣學(在/縣)¶
　(治西二里宋建於城/南本朝洪武初徙此)陽江縣學(在縣治東南即南恩/州學舊在城南二里)¶
　(宋紹興間徙此本/朝洪武初重建)封川縣學(在縣治東北舊在東山/宋遷此本朝永樂十二)¶
　(年重/建)開建縣學(在縣治西舊在荒山本朝洪武八/年徙此以上學俱正統間重脩)¶
書院崧臺書院(在府治東二里舊名石頭庵/本朝正統間始改為書院)星巖書院¶
　(在府城北五里/宋郡守包拯建)三洲書院(在徳慶州東七十里三洲/巖畔祀宋濓溪周敦頥)¶
　濓溪書院(有二一在四㑹縣治北金鷄山之麓一在/陽江縣學東俱祀周敦頥蓋敦頥熈寧中)¶
　(提刑嶺南所至洗/寃澤民故皆祀之)¶
<pb:KR2k0008_WYG_081-13a>¶
宫室飛雲樓(在府治北城上宋建又名披雲可覽/一郡江山之勝本朝洪武初重修)景和¶
　樓(在新興縣/城東南)瀟爽樓(在新興縣/城西南)萬象樓(在陽江縣西/城上宋嘉定)¶
　(間州守留/碩建有記)齊雲樓(在封川縣北又有拱翠樓在縣/東致爽樓在縣西皆宋時建)朝¶
　宗閣(在陽江縣舊/郡治宋建)雙清閣(在新興縣/治西宋建)鑒止堂(在府治/西舊名)¶
　(枕書/堂)中和堂(在府治東舊名清心又名静/治以上俱宋守包拯改今名)包公堂(在/中)¶
　(和堂後包拯守端州/有亷聲後人因築堂)相堂(在四㑹縣舊簿尉㕔之東/宋紹興中宰相梁克家嘗)¶
　(館於此/故名)薰風堂(在新興縣治西南十仙園内/又有延景亭明水軒藏山亭)隆䕃堂¶
　(在陽江縣西園喬木隂森恠竒争聳宋/黄公度詩簿書休吏早花鳥向人閒)澄映堂(在新/興縣)¶
<pb:KR2k0008_WYG_081-13b>¶
　(舊州僉判㕔後宋廖演建有詩曰北顧谿山入望中/一泓清澈動冲融登臨孰謂觀為政食息何妨退自)¶
　(公身處氷壺聊自若氣吞雲夢始知雄/十仙風月還如舊禆賛年来愧㒺功)宅生堂(在封/川縣)¶
　(治北宋郭祥正詩水光送日浮珎席山勢和雲/插畫梁安得身如張相國為君重賦宅生章)五友¶
　堂(在封川縣西宋封宋沈清臣建并/記取江山風月與已為五友而名)二星堂(在封川/縣西一)¶
　(十里舊名天逺堂後以兩部/使者交承於此因易今名)讀書堂(在開建縣金縷/村唐狀元莫宣)¶
　(卿讀/書處)鵠奔亭(在府城南七里搜神記漢九江何敞為/交阯刺史行部至髙要宿於此夜有女)¶
　(子呼曰妾本廣信縣蘇氏女名娥嫁為同縣施氏妻/夫死有雜繒與婢致富鬻之旁縣日暮俱為亭長龔)¶
　(夀刺死合埋樓下敞掘屍捕夀具/伏初發屍時有雙鵠奔其亭故名)桄榔亭(在府城西/七里白沙)¶
<pb:KR2k0008_WYG_081-14a>¶
　(岡唐李翶題云翶與監察御史韋君詞皆自東京來/嶺南約偕行翺及西江韋君已前行矣上桄榔亭見)¶
　(韋紀姓名且/有念我之言)錦阜亭(在新興縣臘岡上宋守黄義卿/以其可登覽因築亭其上并改)¶
　(岡曰/錦阜)相逰亭(在新興縣東秀羅寺/宋蔡確嘗逰此因名)揖翠亭(在陽江縣/宋胡銓詩)¶
　(青山如髙人/可揖不可致)松闗亭(在香山下其旁多松/樹山前又有覽秀亭)橫翠亭(在/徳)¶
　(慶州舊府門之南其雙門/内又有夀康亭皆宋時建)登雲亭(在徳慶州東五里/登雲橋上每賓興)¶
　(大比飲餞士人及/迎送使者皆於此)浣花亭(在封川縣城外西園宋封/州守沈清臣建其在西園)¶
　(者又有桂巖/知津二亭)金墉亭(與愛山吸江二亭俱在/封川縣舊封州治東)寶月臺¶
　(在府治北土阜/髙平望之若雲)雲秀臺(在府城西北八里相傳宋大/中祥符間有五色雲見其上)¶
<pb:KR2k0008_WYG_081-14b>¶
　(郡守范/雍建)望海臺(在望海岡上宋胡銓詩君恩寛逐客/萬里聽歸來未上凌烟閣聊登望海)¶
　(臺山為翠濤湧潮拓碧天開/目斷飛雲處終身愧老萊)熈春臺(在陽江縣東北/髙跨嶺首平林)¶
　(恠石間見層出元琥璐珣詩亂山東去奮蒼龍一水/西流走玉虹向日熈春臺上樂年來孤負幾東風)¶
　望雲臺(在登髙山上宋封州守/曹覲築以冩思親之意)瑞蓮臺(在新興縣北/舊名雪花宋)¶
　(乾道五年濠/生蓮故名)¶
關梁西石橋(在府城西一/里城壕上)太平橋(在四㑹/縣前)普濟橋(在四/㑹縣)¶
　(東跨龍/江上)三登橋(在四㑹縣西北二里宋士人林師/老薛彌老林帥老一時登科因名)青¶
　石橋(在陽春縣南三十/里跨青石小溪上)潮麗橋(在陽江縣北九/里水通海潮)得月¶
<pb:KR2k0008_WYG_081-15a>¶
　橋(在徳慶州西二里上/有樓亭可以延月)潄玉橋(在徳慶州北二里/香山潄玉泉上)化¶
　龍橋(在徳慶州西五里龍母廟前白/石谿上橋舊有石刻醉石二字)仁義橋(在新興/縣東門)¶
　(外宋紹興/中建有記)¶
寺觀天寧寺(在府城東一里宋建中有菩/提樹二枝葉紏結隂覆𣑽刹)開元寺(在徳/慶州)¶
　(治東/唐建)光孝寺(有二一在徳慶州治西/一在封川縣西五里)龍華寺(在四㑹/縣西二)¶
　(里以上/俱宋建)龍興寺(在新興縣/東北唐建)萬夀寺(在陽春縣/北元建)報恩光¶
　孝寺(在陽江縣/西南唐建)六真院(在新興縣東南宋蔡確貶新/州嘗寓此有侍兒名琵琶家)¶
　(所畜鸚鵡甚慧每為確呼琵琶名及琵琶死鸚鵡猶/呼其名確詩云鸚鵡言猶在琵琶事已非傷心瘴江)¶
<pb:KR2k0008_WYG_081-15b>¶
　(水同渡不同/歸未㡬確死)光福院(在開建縣南/二十里元建)𤣥妙觀(有二一在/府城西一)¶
　(里一在徳慶州/治東俱宋建)白鶴觀(在府城東南五里宋建/有白鶴巢於庭樹因名)¶
祠廟陸大夫廟(在錦石山下洪邁夷堅志漢陸賈使南/越尉佗與之泛舟至此賈黙禱曰我若)¶
　(説越王肯稱臣當以錦裹石為山靈報使還遂募人/值花卉以代錦後人因立廟祀之宋乾道間梁竑入)¶
　(都艤舟石下夜夢一客自稱陸大夫云我抑鬱於此/千餘嵗矣君幸見臨願留一詩竑遂題詩于壁而去)¶
　昭惠公廟(在新興縣東南二十里羅陳村唐武徳初/立廟舊在孤峯絶頂故老相傳一夜風雨)¶
　(暴至廟/亦移下)包公祠(在府治儀門/左祀宋包拯)忠景廟(在徳慶州城東/祀宋知康州趙)¶
　(師旦崇寧/間賜廟額)忠穆廟(在封川縣宋廣南安撫田瑜建/以祀知封州曹覲并奏賜廟額)孝¶
<pb:KR2k0008_WYG_081-16a>¶
　通廟(在徳慶州東一百里祀程/溪龍母之神禱雨屢應)射木神祠(在射木山/南漢封儲)¶
　(休侯昔江南李氏無子一夕夢神託生為嗣因名符/後登第歴官知春州辭其母曰兒徃必不歸矣逮抵)¶
　(宫謁祠下顧瞻門廡若舊所覩未㡬卒/自符之生而廟食廢及其卒而廟復靈)太尉廟(在府/城東)¶
　(元髙要尹陳忠衛有/徳政卒於官民祀之)¶
陵墓温媪墓(在徳慶州晉康志昔有温氏媪者端溪人/於水滸得一卵大如斗持歸置器中經数)¶
　(日忽有一物如守宫長尺餘穿卵而出能入水捕魚/媪一日治魚誤斷其尾遂去數年乃還始知其為龍)¶
　(也媪死瘞于江隂龍子嘗為大/波至墓側縈浪轉沙以成墳)劉王女冡(在陽江縣/王女名素)¶
　(馨死葬於此其冡上生那悉茗花因名素馨宋傅伯/成詩昔日雲鬟鎻翠屏只今烟冡伴荒城香魂斷續)¶
<pb:KR2k0008_WYG_081-16b>¶
　(無人問空有/幽花獨擅名)張世傑墓(在陽江縣朝居里赤坎村宋/亡於崖山世傑挾鬬艦十八)¶
　(潰圍出將徃占城不果囘艤舟海陵山下謀入廣擇/宗室子立之俄而風作溺死諸將求得其屍焚之函)¶
　(骨葬/此)¶
古蹟廢南綏州(在府城西六十里唐初置領/四㑹化䝉二縣貞觀初廢)廢崇州(在/府)¶
　(城東南二十里宋/元嘉中置尋廢)廢南恩州(在陽江縣本梁陽春郡/唐置春州後析置勤州)¶
　(又析置恩州治恩平縣宋徙/治陽江改曰南恩本朝省)廢封州(在封川縣梁置/成州在縣北六)¶
　(里隋故曰封/州本朝省)廢平興縣(在府城東南八十里劉宋置/及置宋隆郡隋廢郡以縣属)¶
　(端州唐又分置清泰縣尋省入平興宋以平/興省入髙要今清秦廢縣在府東七十里)廢化䝉¶
<pb:KR2k0008_WYG_081-17a>¶
　縣(本四㑹縣地隋置属南海/郡唐属廣州宋省入四㑹)廢杜陵縣(在陽江縣境/梁置及置杜)¶
　(陵郡隋廢郡改縣曰杜原/唐復曰杜陵宋省入陽江)廢銅陵縣(在陽春縣境劉/宋置隋属端州)¶
　(唐属勤州又析置富林縣/宋省尋又省銅陵入陽春)廢羅水縣(在陽春縣西南/九十里唐天寶)¶
　(末置又有唐流南縣/亦在縣境宋初俱省)廢永順縣(在新興縣北四十五/里唐初析新興置索)¶
　(盧新昌單牒永順四縣後惟存/永順餘縣皆廢宋又省永順)廢新州(在新興縣梁/置隋大業初)¶
　(廢唐復置/本朝省)廢悦城縣(在徳慶州東八十里劉宋置樂/城縣隋属端州以悦城縣省入)¶
　(唐改樂城曰悅城属康州又有都/城縣亦在州境宋並省入端溪)廢端溪縣(在徳慶/州漢置)¶
　(隋唐宋皆属端州元為/徳慶路附郭本朝省)乾闥婆城(在新興縣地/出鵕䴊鳥)竻竹¶
<pb:KR2k0008_WYG_081-17b>¶
　城(新興縣有石城狹隘宋紹興中州守黄濟植竻竹/圍繞之竹有刺芒棘森然羔豚不能入至今被其)¶
　(利/)六祖故居(在新興縣曹溪第六祖盧能唐元和中/諡曰大鑒禪師縣之國恩禪寺即其故)¶
　(居也又縣東南有夏/院乃六祖禁足之地)金粟庵(在府西南五十里宋時/僧祖泰歸真䖏左丞王)¶
　(安中等嘗/逰其庵)葛仙園(在徳慶州東一百三十里社山絶/頂有花園相傳為葛洪鍊丹之所)¶
　(今産躑/躅花)¶
名宦唐姜晦(開元中吏部侍郎處事精明其兄/皎坐事流欽州晦亦貶春州司馬)李紳(為/翰)¶
　(林學士敬宗初立以李/逢吉誣貶端州司馬)李甘(為侍御史言鄭注不可/為相坐貶封州司馬終)¶
　(於貶/所)崔嘏(李徳裕之謫嘏適草制以徳裕忠/貞不盡書其過坐貶端州刺史)楊收(貶/為)¶
<pb:KR2k0008_WYG_081-18a>¶
　(端州司馬吏具大舟以湏收曰/方謫去可乎以二小艇趨官)李渉(坐謫康州賦詩/云惟將直道信)¶
　(蒼蒼可料無名抵憲章隂隲却/應先有謂已交鴻鴈早隨陽)宋馮拯(淳化中知端/州旣至上言)¶
　(請遣使括諸路隱丁更制版籍及議/鹽法通啇凡十餘事吏民俱便之)陳亞(真宗時知/南恩州自)¶
　(謂地居烟瘴夷獠雜處/務行寛政深得民心)王旦(與單倬相繼知南恩力/蘇民瘼民到于今稱之)¶
　張錫(知新州初建學於/州自是人始知學)鄭端義(仁宗時知端州務農/重學嘗築石城有修)¶
　(城/記)包拯(知端州州嵗貢硯前守率緣貢數十倍以遺/權貴拯命製者才足貢数滿歸不持一硯)¶
　趙師旦(知康州儂智髙來薄城師旦開門迎戰弑賊/二驍將及𢾗十人明日賊大至遂戰死先是)¶
　(師旦藏其妻於山谷生一子棄道上草/中賊去後凡三日尚生人謂忠義之感)曹覲(皇祐中/知封州)¶
<pb:KR2k0008_WYG_081-18b>¶
　(儂賊入境或勸覲避去覲曰吾守臣有死而已敢言/避者斬乃率兵禦賊兵潰為所執遇害妻聞覲死亦)¶
　(自經其妹亦赴井/死事聞謚忠肅)孔延世(嘉祐間知封州遺愛在民/三子文仲武仲平仲同讀)¶
　(書于郡齋後/人榜曰桂堂)鄭夷甫(嘉祐中封州判官有惠政預知/死日至期沐浴更衣至官舎面)¶
　(溪亭親督灑掃揮手指畫/間屹然立化僵如植木)田開(知封州愛民重/士吟咏甚富)沈清¶
　臣(知封州風節凜然/人稱不愧其名云)梁立則(熈寧中知新州興修水/利於州西南十里得白)¶
　(鱔坑決其水漑/田至今為利)郭祥正(知端州公餘吟詩甚富/士民樂其詩書之化)劉爚¶
　(知徳慶府大修學校奏便民五事又奏/罷兩縣無名税錢及糾集武勇民兵)王治(紹興初/知南恩)¶
　(州仁厚勤敏值嵗荒發粟賑饑全活甚衆盜賊竊發/練兵以振之人賴以安暇則詣學課勵諸生以厚風)¶
<pb:KR2k0008_WYG_081-19a>¶
　(俗沒後州人/立祠祀之)冷應澂(知徳慶府前守政不立縱豪吏/侵漁峒獠遂大為變應澂馳檄)¶
　(諭之獠感悟欲自歸為謀主所惑不果應澂出其不/意擒之属縣租賦諉道阻乆不至郡應澂為立期日)¶
　(首輸者與減分末至則償所/□民惟恐後不一月訖事)章元振(紹興中知肇慶/府改廣東提舉)¶
　(與秦檜同登第甘於/逺宦未嘗有私干檜)廖玖(紹興中知新州清公有為/月得供給錢悉付公帑或)¶
　(訝其太過曰吾惟有一/子旣已登科吾復何求)黄濟(紹興中知新州種竻竹/為外城環袤千二百餘)¶
　(丈胡寅為記稱/其政蹟甚詳)留正(陽江尉奏罷丁田米折估之錢/嘗捕盜有功當改秩太守以聞)¶
　(正力辭乃止後其子碩/來守郡民請立祠祀正)陳豐(知南恩州田野無秋毫/之擾民歌曰君不見恩)¶
　(平陳守賢優㳺/治郡如烹鮮)張格(知南恩州居官以清白自守仁/聞燁然一日遣介還諸子各有)¶
<pb:KR2k0008_WYG_081-19b>¶
　(所遺啓鍼惟鑞酒/器十他無一物)李綸(提舉廣東常平日適伯兄維/守恩平酌别江濱兄弟相礪)¶
　(以清白綸臨江矢言曰儻負君民有如此水遂投盃/于江盃停不沒者乆之觀者驚嘆民歌曰石門之水)¶
　(清且清晉吏一㰱千古榮争如/李公投盃盟江流洶洶盃停停)黃公度(紹興中判肇/慶府治事之)¶
　(餘以讀書著文為樂及還詢以嶺外弊事公度曰廣/東小郡有十年不除守臣者權官茍且郡政廢弛民)¶
　(受其弊髙宗曰若撥歸吏部當無/此弊遂以公度為考功員外郎)元韓元善(新州判/官明達)¶
　(政體累擢江南/行臺監察御史)髙芝(知新州清節凜然一塵不染愛/民好士修整學校流風善政乆)¶
　(而猶/存)倉振(知新州時猺賊蠭起振深入賊所諭以福/禍示以恩信郡猺帖然向化暇日詣學召)¶
　(諸生講解經義又於驛路夾植榕松以/便行者人歌曰髙松蒼榕一道清風)白景亮(南恩/知州)¶
<pb:KR2k0008_WYG_081-20a>¶
　(有循良之政性亷介自奉甚薄/妻尤儉約惟以脱粟對飯而已)王良(以萬户鎮徳慶/路撫綏兵民時)¶
　(江水暴漲民多墊餒良惻然出廩賑之冦來襲郡發/兵迎擊虜其舟以歸平居恂恂雅飭延禮賓儒威徳)¶
　(著聞有/政蹟碑)本朝何文質(永樂中肇慶府通判處心亷介/蒞事公勤嚴而不苛吏民悦之)¶
　顔寶(永樂中四㑹知縣温厚公正寛猛得宜為民奏/除鬼名田粮九百石尤篤意學校新其廟宇凡)¶
　(橋梁圩岸悉致堅完藩臬郡守/交章論薦遷秩而去邑人慕之)黄景明(陽春知縣律/身亷行政寛)¶
　(與民約信/人皆歸服)¶
流寓劉幽求(冀州人唐臨淄王入誅韋庶人幽求預叅/大䇿先天中為相太平公主有逆謀幽求)¶
　(説明皇圖之謀洩/睿宗流之封州)郭震(魏州人仕唐為朔方大總管/㑹𤣥宗講武驪山怒其軍容)¶
<pb:KR2k0008_WYG_081-20b>¶
　(不整流/新州)路巖(魏州人唐咸通中為宰相/方正重厚坐累貶新州)劉摯(永靜軍/人仕宋)¶
　(累官右僕射辨白邪正為羣小聼忌初貶光禄卿蘄/州居住未幾又貶鼎州團練副使新州安置至州𢾗)¶
　(月以/疾卒)巢谷(眉山人紹聖初蘇軾及弟轍貶嶺海谷徒/歩徃訪時年已七十三矣見轍握手道平)¶
　(生將復見軾於海南轍止之不/從又自循至儋至新遂病而死)鄒浩(常州人仕宋為/右正言時章惇)¶
　(用事已廢孟后遂立劉后浩上疏乞追/停冊禮别選賢族坐除名新州羈管)王履(宋元符/末坐上)¶
　(書謫貶新州後以修武郎副李若水使金相抗不屈/與若水俱死臨死畧無懼色且歌詩末章云矯首問)¶
　(天兮天卒無言忠臣效死/兮死亦何愆人聞而悲之)胡銓(廬陵人仕為樞宻院/編修官時秦檜主和)¶
　(金使以詔諭江南為名銓抗疏請斬檜等檜以銓狂/妄除名編管新州新州守張隶訐銓與客唱酬謗訕)¶
<pb:KR2k0008_WYG_081-21a>¶
　(怨望移謫/吉陽軍)胡寅(建寧人仕宋累官至徽猷閣直學士/始其父安國頗重秦檜及檜擅國寅)¶
　(與之絶檜使章復劾其不忠不孝責授果州團練副/使新州安置寅聞命即日就道在謫所無文字以所)¶
　(記憶著讀/史管見)周勣(張浚帥福建辟勣幕官時趙鼎貶潮/州道遇福唐人莫敢相顧勣獨沿檄)¶
　(徃明州為般家寓居/福之外邑坐貶封州)鄭剛中(婺州人仕宋為四川宣/撫副使治有方畧秦檜)¶
　(怒其專擅剛中語人曰孤危之迹獨頼上知/之耳檜聞愈怒遂責桂陽軍居住後徙封州)¶
人物南北朝陳佛智(其先鄢陵人父法念為梁新石二/州刺史居瀧水世襲永平郡公佛)¶
　(智為羅州刺史陳光大初授南靖太守以孝義/訓蠻俗大建中除西衡州刺史封安靖郡公)唐陳¶
　龍樹(佛智子仕唐歴瀧南扶建萬普南施六州刺史/所至鎮俗戢姦盜賊屏息封鄱陽縣開國男)¶
<pb:KR2k0008_WYG_081-21b>¶
　陳集原(佛智孫累官至冠軍大將軍以勇智聞子仁/謙仕至銀青光禄大夫都知兵馬使有能聲)¶
　莫宣卿(開建縣人大中間進士第一今縣之/金鏤村有莫状元讀書堂及片玉亭)劉隱(封/州)¶
　(人祖仁安本上蔡人仕為潮州刺史父謙又為封州/刺史因家焉謙卒隱代領其任唐末多故隠立功嶺)¶
　(南遂據有南海梁封為南海王隱卒/弟陟襲位遂稱帝傳至鋹為宋所取)宋李英(髙要人/為欽州)¶
　(推官死儂冦之難一家殱於虜刅者/十有三人贈北部郎中廟食髙要)梁順孫(髙要人/兩貢辟)¶
　(雍第監邕州横山峒金坑先是儂冦虜掠平民入峒/数十年無一人還者順孫撫以恩信又以身請使歸)¶
　(其人酋長畏服民之得歸者如市順孫/死䕶送者連数百里事聞官其一子)李積中(四㑹/人父)¶
　(士亷有隂徳積中登甲科官至御史翰林直學士以/直言入元祐黨籍始寓居豫章李氏自積中三世官)¶
<pb:KR2k0008_WYG_081-22a>¶
　(於朝而父子兄弟相師友子大性少力學尤習當世/典故累官兵部尚書後以端明殿學士知平江府卒)¶
　(謚文惠大性與弟大異大/東並躋從列為名臣云)譚惟寅(髙要人紹興中登/進士第官至江西)¶
　(憲讀書一覽終身不忘嘗夜入衢州祥符寺借燭閲/碑不得遂以手摸之旣歸畢録黎明對本不遺一字)¶
　本朝李質(徳慶人通詩經有大志以儒發身為東廣/樞宻院同僉值元末亂守有徳慶封州二)¶
　(郡地洪武初欵附授中書斷事遷刑部侍郎尋陞尚/書繼授浙江行省恭知政事致仕還次子伯震任光)¶
　(禄寺/丞)陳鼎(新興人性端敏少㳺邑庠篤志于學登永/樂乙未進士擢監察御史有正直之譽遷)¶
　(知建昌府勵志剛斷政治一新轉僉都御史守/正不阿風紀益振官至刑部侍郎卒賜葬祭)¶
　　羅定州¶
<pb:KR2k0008_WYG_081-22b>¶
建置沿革本漢端溪縣地晉分置龍鄉縣尋改平原縣¶
　置平原郡梁兼置瀧州隋初郡廢改平原曰瀧水縣¶
　大業初改州為永熈郡縣𨽻焉唐初復置改為瀧州¶
　天寶初改開陽郡乾元初復為瀧州宋初州罷以瀧¶
　水縣属康州元属德慶路本朝洪武初属州萬厯五¶
　年勦平羅旁叛冦陞縣為州改名羅定直𨽻廣東布¶
　政司領縣二¶
　東安縣(在州城東八十里即東山西鄉之/地萬厯五年新建編户一十五里)西寧縣(在/州)¶
<pb:KR2k0008_WYG_081-23a>¶
　(城西一百二十里本西山大峒之地/萬厯五年新建為縣編户一十里)¶
郡名平原(隋/名)¶
形勝居廣東上㳺(舊州/記)¶
風俗漁樵紡績(舊記男事漁/樵女事紡績)¶
山川雙龍山(在州城南二十里兩岡環繞如/雙龍山有三石如笏石旁有泉)龍龕山(在/州)¶
　(城東北七十里昔有人于此得龍骨故名州境有石/英石斛二山産石英石斛其山之著名者又有靈陽)¶
　(羅渾雲/際三山)天黃山(在州界凡六十五山此其一也其/上山猺所居本朝永樂間始歸化)洞¶
　清巖(在州城東六十里中有石柱相/傳道童岑洞清者隠化于此)雲草峒(在州城/南一百)¶
<pb:KR2k0008_WYG_081-23b>¶
　(里/)瀧水(在州城西南八十里源出猺境大水山灘髙/如壁水流直下有巨石横亘中流殊為險阻)¶
　(瀧下山勢稍/平其流亦漫)上烏水(在州城東南一百五十里/水峻而急下流入于瀧水)¶
土産果下馬(州境出者為最髙不踰三尺駿者/有兩脊骨號雙脊馬徤而能行)桬棠果¶
　(州境出其味/如李而無核)石斛(州境/出)¶
公署南卿守禦千户所(即黄姜峒之地/萬厯初新建)¶
學校羅定州學(在州治南三里舊在徳慶古墟元與縣/同徙于羊鹿步本朝洪武初重建萬厯)¶
　(初陞為/州學)東安縣學(在縣治南萬/厯七年建)西寧縣學(在縣治西/北萬厯七)¶
　(年/建)¶
<pb:KR2k0008_WYG_081-24a>¶
陵墓陳府君墓(在州城南八十里/府君仕隋為都督)¶
古蹟廢瀧州(在故瀧水縣/梁置宋省)廢開陽縣(在州境梁置及置/開陽郡隋郡縣俱)¶
　(廢唐復置州境又有鎮南建水/二縣亦在州境宋俱省入瀧水)¶
　　髙州府(東至肇慶府陽江縣界一百九十里西至/亷州府石康縣界二百四十里南至海岸)¶
　　　(一百五十里北至廣西梧州府岑溪縣界一百/三十里自府治至南京五千四百八十里至京)¶
　　　(師八千六百四十七里/糧六萬六千石零)¶
建置沿革古越地天文牛女分野秦為南海郡地漢為¶
　合浦郡之髙涼縣三國呉置髙涼郡後又置髙興郡¶
<pb:KR2k0008_WYG_081-24b>¶
　晉以髙興併入髙涼郡劉宋復置髙興郡梁兼置髙¶
　州隋平陳郡廢州存大業初廢州置髙涼郡治髙涼¶
　縣唐武德中復置髙州天寶初改髙涼郡乾元初復¶
　為髙州治電白縣五代時為南漢所據宋開寶中得¶
　其地又廢潘州以茂名縣來属景德初併入竇州徙¶
　治茂名尋復置髙州元至元間改置髙州路仍治電¶
　白本朝洪武初改髙州府徙治茂名領州一縣五¶
　茂名縣(附郭秦為桂林郡地漢属合浦郡晉始置茂/名縣隋初属髙州後属髙涼郡唐以縣置潘)¶
<pb:KR2k0008_WYG_081-25a>¶
　(州五代時南漢改越裳縣又為茂名縣宋廢潘州以/縣属髙州併南巴潘水二縣入焉景德初属竇州尋)¶
　(改属髙州元仍舊本朝移/府治此編户二十八里)電白縣(在府城東北四十/五里本漢合浦郡)¶
　(髙涼縣地梁置電白郡隋罷郡為縣又省海昌郡入/焉唐自良徳縣徙髙州治此宋以良徳保寧二縣省)¶
　(入景徳初州廢改属竇州尋復置髙州/於此元仍舊本朝因之編戸一十二里)信宜縣(在府/城北)¶
　(八十五里本秦南海郡地漢属蒼梧郡隋属永熈郡/唐置信義縣為南扶州治貞觀初州罷以縣𨽻瀧州)¶
　(尋於縣置竇州宋以特亮譚峩懐徳三縣併入信義/改為信宜縣熈寧中廢竇州以縣属髙州元仍舊本)¶
　(朝因之編/戸八里)化州(在府城西南九十里秦属象郡漢為/合浦郡髙涼縣地孫呉属髙涼郡梁)¶
　(置羅州及髙興郡隋廢郡以州治石龍縣大業初州/廢以縣属髙涼郡唐初於石龍置南石州貞觀中改)¶
<pb:KR2k0008_WYG_081-25b>¶
　(為辯州天寳初改陵水郡乾元初復為辯州宋改為/化州元置化州路本朝洪武初改路為府八年降為)¶
　(州以石龍縣省入九年降為縣十四/年乂陞為州編户二十三里領縣二)呉川縣(在州城/南七十)¶
　(里本漢髙涼縣地隋置呉川縣属髙州唐初属羅州/後属招義郡宋初属辯州以幹水零緑二縣省入属)¶
　(化州元仍舊本朝因/之編户一十五里)石城縣(在州城西一百一十里/本漢髙涼縣地宋分置)¶
　(羅縣属髙涼郡梁置羅州隋併入髙涼郡唐置石城/縣為羅州治天寶初改亷江縣宋省入呉川縣乾道)¶
　(初復析置石城縣属化州元属化州/路本朝仍属化州編户一十一里)¶
郡名髙涼(漢因/山名)髙興(呉/名)¶
形勝土厚而山環遶(寰宇記髙涼郡土厚而山/環遶髙而稍涼因名焉)地不濱¶
<pb:KR2k0008_WYG_081-26a>¶
　海依山為郡(舊圖/經)浮龜之形　州居二廣之間　郡¶
　據叢山之中(俱圖/經)銅魚三山揖乎前寶峰絶頂拱其¶
　後(宋教授劉/棠州學記)三水繞城(化州圖經濱海數郡惟此地/炎風不蒸三水繞城以泄嵐)¶
　(瘴民少/癘疫)¶
風俗戌日為臘髙欄為居(寰宇記其俗穀熟時里閈間/取戌日為臘男女盛服椎髻)¶
　(跣足聚㑹作歌悉以髙欄/為居號曰干欄三日一市)民尚簡儉(圖經髙在越地/民尚簡儉易於)¶
　(取/足)療病少藥惟祭鬼以祈福(郡/志)民被禮讓之教衣冠¶
　相尚(化州圖經夷俗悉是椎髻今士民被禮讓之教/衣冠相尚雖賤𨽻亦襟袵無復文身斷髪之舊)¶
<pb:KR2k0008_WYG_081-26b>¶
山川潘山(在府城東上有仙坡相傳晉永嘉中羽士/潘茂名嘗於此採藥煉丹有丹竈存焉)仙¶
　山(在府城西又名觀山相傳潘/茂名昇仙處上有昇貞觀)東山(在府城東北峰/巒髙聳環抱郡)¶
　(邑/)百禄山(在府城南/一十五里)浮山(在府城東一百里寰宇記/堯時洪水汎溢此山髙出)¶
　(若浮人居其/上得免昏墊)千秋山(在化州東南去羅江/二里横於州治之左)龍母山(在/化)¶
　(州南上有龍母廟/故名一名南山)㡌子山(在化州西南五/里以形似名)銅岡山(在/化)¶
　(州東北/一十里)麗山(在化州北二十里州之鎮山也一名浮/梁山汪季清詩大山巉巖多險阻小山)¶
　(秀麗應可𢾗平林風雨人/語稀隔林時聽樵人斧)來安山(在化州北八十里/其形險峻髙插霄)¶
　(漢鄉人避/兵之處)銅魚山(在電白縣治南頼仙翁風土歌云/一條丁水銅魚塞三十年来舊相)¶
<pb:KR2k0008_WYG_081-27a>¶
　(識/)寶山(在電白縣北二里上有登髙亭憑髙一眺州/之山水城市表裏如畫為一郡觀覽之勝圖)¶
　(經云山有麋/鳴則赦書至)鑑山(在寳山北/舊有銀坑)射狼山(在電白縣北昔/有異人於此射)¶
　(侯狼獲/之因名)靈湫山(在電白縣東二十里又名龍湫山下/有石穴泉源四時不竭嵗旱禱雨多)¶
　(應/)帽澇山(在電白縣東北三十里/遇旱山有雲如帽即雨)髙凉山(在電白縣/西四十里)¶
　(羣山森然盛/夏如秋因名)千嵗山(在電白縣北四十/里雲霧常罩其巔)要龍山　雙¶
　甑山(二山俱在電白縣東六十里風土歌云/巧妙四山雲岫落要龍雙甑月燈明)營屯山¶
　(在信宜縣治東/北縣之鎮山也)龍山(在信宜縣東一十里山形險峻/上有風雨二窖其深莫測嵗旱)¶
　(禱雨/輒應)鳯凰山(在信宜/縣南)皓鸞山(在信宜/縣西)宜山(在信宜縣/東二十里)¶
<pb:KR2k0008_WYG_081-27b>¶
　宋山(在信宜縣西七十/里上有福正侯祠)白馬山(在信宜縣北一百/里上有石如馬)樂¶
　山(在信宜縣東南/二百二十五里)近信山(在呉川縣西北三十五里/舊經云昔有仙碁客逰此)¶
　特思山(在呉川縣西北五十里山峭然特起上有/唐羅州刺史馮士嵗并妻呉川郡夫人墓)招¶
　義山(在呉川縣廢招義縣西北二里昔有譚/氏招義兵於此山㑹聚以討儋耳因名)特呈山¶
　(在呉川縣南六十里上有温通閣閣壁間/有詩風送潮聲平樂去雨將山色特呈來)謝建山(在/石)¶
　(城縣北一十里/縣之主山也)仙井嶺(在府城西北一/里傍有仙井)東勝嶺(在化/州城)¶
　(東隔羅江二里其/地産荔枝榕木)雷公嶺(在信宜縣東北一百一十/里每天欲雨雷鳴澗谷響)¶
　(應/)文翁嶺(在呉川縣/東三里)茂嶺岡(在府城南五里以其草/木鬱茂四時不凋故名)¶
<pb:KR2k0008_WYG_081-28a>¶
　胡鼻岡(在府城東南/一百七十里)石龍岡(在化州西南三里上有/石髙六尺週迴六丈石)¶
　(有文如/龍形)送龍岡(在寳/山下)石城岡(在石城縣北一十里逺/望如石城縣因以名)¶
　海(在電白縣東一百里茂名呉川二縣皆濱海寰宇/記海中出□馬似馬而牛尾水犀似牛魚似龍一)¶
　(曰龍鯉又多珠鼈状如肺有四眼六脚而吐珠又/有文魮及鹿魚文魮鳥頭魚尾鳴如磬而生玉)鑑¶
　江(在府城東北源出電白縣鑑山縈/遶城郭合凌羅水東南入于海)潭峩江(在府城/西源出)¶
　(信宜縣西思賢嶺下流經府/城西南與髙源水㑹成大江)特亮江(在府城西一百/里源出信宜縣)¶
　(西宋/山下)麗水江(在信宜縣東北八十里源/出白馬山流入宜州界)竇江(在信宜/縣其水)¶
　(東西二派東水出雷公嶺西/水出歐嶺至縣前合流入海)東河(在電白縣東六里/源出雲爐山下流)¶
<pb:KR2k0008_WYG_081-28b>¶
　(合大/河)大河(在電白縣/東七十里)浮來水(在府城西北/一百二十里)茂名水(在/化)¶
　(州北二十里隋/以此水名縣)陵水(在化州北九十里源出廣西北/流縣扶來山下南流七十里與)¶
　(羅水/合)羅水(在化州北九十里又名羅江源出/北流縣娥石下東南流合陵水)射合水¶
　(在電白縣東北三十九里出/㡌澇山下流入茂名縣界)南亷水(在石城縣治東/源出容縣界東)¶
　(南流入海通亷/州合浦縣界)龍化水(寰宇記在羅川界元和郡/縣志在亷江縣今石城也)洞¶
　雷水(在呉川縣治東無/水源隨潮上下)零洞水(在呉川縣廢零緑縣/西三十里源出零洞)¶
　(山透入/大海)髙源水(在信宜縣西北一百里源出髙源/嶺合潭峩水東南流入茂名縣界)呉¶
　川水(在呉川縣治西自鑑江/分流至限門入于海)南洲(在茂嶺岡下相傳/唐天寳中天大雷)¶
<pb:KR2k0008_WYG_081-29a>¶
　(風湖心湧出一洲因/建亭於上號小瀛洲)&KR1504;洲(在呉川縣南一百四十里/屹立海中當南北道乃雷)¶
　(化犬牙處宋末/端宗嘗駐此)限門(在呉川縣南三十里其門狹隘/曲折納三川之水放于海故名)¶
　(本朝汪季清詩巨鼇擘開混沌石萬古幽闗/限南北太隂六月飛雪寒蛟螭夜舞波濤泣)龍灣井¶
　(在電白縣治東古老相傳/有龍蟠於此異跡尚存)龍湫井(在電白縣東二十/里一泉出巖石下)¶
　(四時常湧以竹木/刺之則雷雨立至)思乾井(在茂名縣治東相傳潘茂/名煉丹於此水味香美)¶
　七星井(在化州/治南)流連井(在電白縣北二里頼仙翁歌/云寳山流連井乆立方知省)¶
　龍母井(在呉川縣北二里/嵗旱禱雨於此)温泉(有三一在府城北一/百七十里一在信宜)¶
　(縣治南一在石城/縣北五十五里)官寨港(在石城縣西南一百二十/里源出石康縣六牛山下)¶
<pb:KR2k0008_WYG_081-29b>¶
　(南流/入海)¶
土産銀(化州石城電/白信宜縣出)孔雀(髙涼石/城縣出)鸚鵡(呉川石/城縣出)白香(化/州)¶
　(出株榦差大以斧斸之名/曰斧口而香氣始聚焉)蚺蛇膽(治大風茂名電白/信宜三縣俱出)¶
　髙良薑(化州/出)樹石屏(宋洪邁記祁陽石藉人力磨琢/惟髙涼樹石屏混然天成無斧)¶
　(鑿/痕)¶
公署神電衛(在電白縣東南一百八/十里洪武二十七年建)髙州守禦千戸所¶
　(在府城内北洪/武十四年建)寧川守禦千户所(在呉川縣東南洪/武二十七年建)¶
　信宜守禦千戸所(在信宜縣治東北正統六/年建以上俱𨽻神電衛)守鎮石¶
<pb:KR2k0008_WYG_081-30a>¶
　城千户所(在石城縣治西正統/五年建𨽻雷州衛)¶
學校髙州府學(在府城内東北元大德中/建本朝洪武二年重建)化州學(在州/城南)¶
　(二里宋建元燬本朝/洪武三十年重建)茂名縣學(在府治西北洪/武十八年建)電白¶
　縣學(在縣治東南/洪武元年建)信宜縣學(在縣治東元至正中建/本朝永樂四年重建)¶
　呉川縣學(在縣治東元至正中建/本朝洪武十四年重建)石城縣學(在縣治/西元建)¶
　(本朝洪武三年重建以/上學俱正統中重修)¶
書院茂山書院(在府城南八十里晉時龍驤將軍王濬/謫居髙涼自號茂山嘗以詩禮化民後)¶
　(郡人為/建書院)松明書院(在石城縣西一百/二十里宋蘇軾建)翔龍書院(在呉/川縣)¶
<pb:KR2k0008_WYG_081-30b>¶
　(南一百三十里宋景/炎中宰相陳宜中建)¶
宫室清風樓(在化州城上元吕㳘詩楓林樹/色浮天末茅屋鷄聲隔水東)節愛堂¶
　清心堂(俱在化/州治)潘仙亭(在府城東門外晉潘茂/名嘗逰此本朝重修)登髙¶
　亭(有二一在寳山上/一在化州南門外)歸鴻亭(在龍□山巔宋淳熈中/郡守廖顒建以當時冦)¶
　(平取歸民/安集之意)極浦亭(在呉川縣南門外宋陳宜中詩溪/雲起處潮初長海月髙時人未眠)¶
　陵水臺(在化州治唐時此/州為陵水郡因名)水月臺(在呉川縣/西北五里)¶
闗梁北額寨(在電白縣/上保寧鄉)那梨寨(在茂名縣/下博鄉)&KR1504;州寨(在呉/川縣)¶
　(南四/都)南橋(在府/城南)雅德橋(在府城東二里宋政和/間李作登第還郷因名)栁公¶
<pb:KR2k0008_WYG_081-31a>¶
　橋(在化州舊城南門外相傳栁學士建元/林梅翁詩穹然跨碧澗影落寒江長)飛霆橋(在/呉)¶
　(川縣西/三里)筵華橋(在呉川/縣治前)通駟橋(在呉川縣北四里汪/季清詩長江流水清)¶
　(如油霞光五色飛金虬神人叱/虬駕秋水萬年鐵鎻沈銀鈎)駐馬橋(在石城縣南/永樂初知縣)¶
　(盧昶/建)¶
寺觀光孝寺(在化州城南/宋紹興中建)昇真觀(在仙山上有宋/太宗御書藏焉)𤣥妙¶
　觀(在化州治南宋建本/朝洪武二十年重修)觀山觀(在府西門外鑑江/之左觀山之巔)¶
祠廟誠敬夫人廟(在電白縣治東北各州縣俱有行祠/夫人洗氏髙涼人陳高州太守馮寳)¶
　(妻隋初平陳嶺南共推洗氏為主保境拒守旣而降/隋厥後髙州刺史李遷仕及番禺夷王仲宣等反夫)¶
<pb:KR2k0008_WYG_081-31b>¶
　(人又皆討平之累封至譙國夫人卒諡誠敬宋蘇軾/詩馮洗古烈婦翁媪國于兹䇿勲梁武後開府隋文)¶
　(時三世更險易一心無磷緇錦繖平積亂犀渠破餘/疑本朝洪武初封為髙涼郡夫人嵗以仲冬二十四)¶
　(日祭/之)靈湫廟(在電白縣東北一十五里宋紹興中賜/額善濟本朝初封為延明靈湫之神嵗)¶
　(以孟春十/五日祀之)龍母廟(有二一在化州治南龍母山之隂/一在呉川縣北二里俱本朝建嵗)¶
　(旱禱雨/於此)¶
陵墓洗氏墓(在電白縣境洗氏/即誠敬夫人也)馮盎墓(在舊良徳縣東/南一十五里今)¶
　(電白縣境有碑/云馮府君之墓)馮士嵗墓(在特思山士嵗唐羅州刺/史與妻呉川郡夫人俱葬)¶
　(於/此)范祖禹墓(在化州城南二里墓左/有祠本朝永樂中建)¶
<pb:KR2k0008_WYG_081-32a>¶
古蹟廢羅州(在呉川縣西北一百一十里劉宋元嘉初/鎮南將軍檀道濟於陵羅江口築此城因)¶
　(置羅州隋廢唐復置治亷/江縣宋太平興國中又廢)廢竇州(在信宜縣唐初置/南扶州貞觀初改)¶
　(竇州宋熈寧/中廢入髙州)廢潘州(在茂名縣境唐初置南宕州治/南巴縣貞觀中改潘州徙治茂)¶
　(名宋開寳中/廢入茂名縣)廢幹水縣(在廢羅州西七十三里劉宋/置招義縣唐改曰幹水宋廢)¶
　(入呉/川)廢良德縣(在電白縣西北三十七里陳置務徳/縣更名良徳隋属龍州唐貞觀中髙)¶
　(州徙治此宋/初廢入電白)廢保寧縣(在電白縣東二百二十五里/本梁連江郡隋廢為縣唐開)¶
　(元中改保寧縣属/髙州宋廢入電白)廢南巴縣(在茂名縣東一百里本/梁南巴郡隋廢為縣後)¶
　(省入連江縣/唐復置宋廢)廢潘水縣(在茂名縣境唐武徳中/置属潘州宋開寳中廢)廢潭¶
<pb:KR2k0008_WYG_081-32b>¶
　峩縣(在信宜縣西南二十里唐初/置尋省入信宜縣属竇州)廢特亮縣(在信宜/縣西北)¶
　(一百二十里唐初置/属竇州宋開寳中省)廢陵羅縣(在化州北一百二十/里唐置属羅州後属)¶
　(辯州宋開寳中/廢入石龍縣)廢羅辯縣(在化州境本羅辯洞唐置/陸川縣属辯州後更名羅)¶
　(辯属禺/州宋省)廢龍化縣(在化州境唐初析髙涼縣/置属辯州宋廢入石龍縣)廢零緑¶
　縣(在廢羅州西南一百二十里/唐置属羅州宋省入呉川縣)廢翔龍縣(在碙洲宋/末益王遷)¶
　(廣為元兵所追駐于此又明年崩衛王襲位是/日黄龍見海上羣臣皆賀乃升其地為翔龍縣)髙力¶
　士宅(在茂名縣治西力士縣人馮盎之孫故有/宅嘗手植椰子一株髙百尺宋時尚存)馮家¶
　村(寰宇記在電白縣界/以馮盎家于此得名)石舡(在潘山上茂名嘗煉丹/於此信宜縣横查村亦)¶
<pb:KR2k0008_WYG_081-33a>¶
　(有/之)銅鼓(宋嘉泰初信宜縣民得之地中髙尺餘/廣二尺欵識精巧懸而繫之其聲頗震)&KR1504;洲¶
　塔(在呉川縣南一百三/十里元大徳中建)¶
名宦唐李明逺(潘州司馬嘗有詩北鳥飛不到南人/誰去逰天涯浮瘴水嶺外向潘州)劉¶
　昌魯(髙州刺史黄巢入冦昌魯率羣蠻/據險峻以拒之巢衆不敢入境)宋黄朝奉(景/徳)¶
　(初知髙州遷創郡學教養生徒居民以茅竹為廬舎/常有火患始教民造瓦屋力不給者以官錢助之)¶
　李丹(紹興間知化州以甎甃郡城其後李接冦鬱/林踐蹂五州引兵圍城凡八日夜竟不能拔)馬¶
　淘(淳熈中知髙州李接將冦郡境淘乃整軍陣/備戰器嚴約束賊聞風不敢進一郡獲安)毛士¶
　毅(呉川簿移石城令李接攻城士毅語縣尉曹曰吾/與君當以死衛百姓乃糾合義丁與賊戰尉死於)¶
<pb:KR2k0008_WYG_081-33b>¶
　(兵士毅亦罵賊而死孝/宗嘉其忠義贈承事郎)元㳺𢎞道(至正中化州路通/判亷介不苛海㓂)¶
　(犯境戰死於敵邦人哀/之繪像祀之於文廟側)戴德文(至正間化州路推官/興學化民綽有政譽)¶
　(民稱/頌之)本朝張謙(洪武初化州同知律己以亷蒞政/以勤弊政多所舉革民追思之)倪¶
　望(洪武初石城知縣時承平未乆草冦間出民/或逃避山林望招之撫以恩惠民始安業)張景¶
　愚(洪武間信宜知縣亷勤公正愛民如子在任一年/雖雞黍㣲物亦所不受一日有於塘内獲一魚以)¶
　(奉景愚見其腹/有子即放之)汪季清(洪武間呉川縣丞公亷有為/廟學壇塲廨宇橋梁之類皆)¶
　(増新之政暇吟/詠以適其情)姚原立(永樂間信宜知縣公亷律己/寛惠撫民築城垣修學舎政)¶
　(暇召諸生課試/之多所成就)¶
<pb:KR2k0008_WYG_081-34a>¶
流寓范祖禹(成都人宋紹聖初以龍圖閣學士知陜州/言者論其脩實録詆誣又摭其諫禁中顧)¶
　(乳母事連貶官永賀/賓三州安置徙化州)梁燾(鄲州人元祐中以資政殿/學士知頴昌府紹興初以)¶
　(司馬光黨黜知鄂州三/貶雷州别駕化州安置)龔夬(瀛州人徽宗時為殿中/侍御史論章蔡等罪又)¶
　(上疏乞正元祐后冊位號詔削籍/編管房州後徙化州逢赦令得歸)莫汲(湖州人紹興/間為國子監)¶
　(正自號月河宰相秦檜惡其張主善/類謫化州郡士之秀者多從之學)¶
人物唐馮盎(髙州良徳縣人始祖馮業自北燕浮海奔/宋居新㑹自業至孫融世為羅州刺史融)¶
　(子寶為髙涼太守盎寳之孫也隋宋康令時潮成等/五州獠叛詔盎擊平之拜漢陽太守隋亡或勸盎自)¶
　(王盎曰吾居越五世矣常恐忝先業尚敢自王哉武/徳中来降授髙州總管封越國公貞觀中盎入朝諸)¶
<pb:KR2k0008_WYG_081-34b>¶
　(洞反勑盎帥兵征之其獠悉平二子知戴知式皆為/刺史宦官髙力士盎之曽孫也髙延福養為子故冐)¶
　(其姓為宫闈丞累/遷驃騎上將軍)宋鞠杲(呉川人舉進士元符中入/汴京上書排章惇等罪辭)¶
　(極抗直惇怒/以杲𨽻黨籍)梁楚(電白良徳鄉人紹興中攝亷州博/白縣令時交阯冦犯境楚堅城力)¶
　(守與賊戰引弓連斃數賊城破被/害髙宗嘉其忠節贈禮部侍郎)陳燾(電白人瞽目十/年紹興間母死)¶
　(將葬燾欲送柩至壙人或止之燾曰母生我鞠我今/日親入土燾忍以疾辭而不送乎索塗一二里雙目)¶
　(頓開人/皆異之)元羅郭佐(石城人平海冦以功授亷州路總/管子震敦化州路總管次子竒雷)¶
　(州路同知竒子𤣥珪孫仕顯襲武徳將軍/亷州路同知一門父子兄弟皆相繼死節)¶
仙釋潘茂名(潘州人晉永嘉中入山逢二道士奕棋立/觀乆之道士顧謂子亦識此否答曰入猶)¶
<pb:KR2k0008_WYG_081-35a>¶
　(蛇竇出似鴈行道士笑可其説因語之曰子頂骨貫/於生門命輪齊於日月腦血未減心影不偏若修煉)¶
　(則可輕舉授以服黄精不死之法於/東山採藥煉丹於西山白日上昇)許毛(電白人自/幼至老兩)¶
　(頰如丹風雨未作水旱將至嵗時豐歉預以語/人無一不驗一旦隱蹟莫知所之人以為仙云)吹角¶
　老兵(忘其姓名宋紹興初一日題詩譙樓上曰畫角/吹來嵗月深譙樓無古亦無今不如歸我龍山)¶
　(去松竹青青何處尋/遂遁形莫知所終)¶
　¶
　¶
　¶
<pb:KR2k0008_WYG_081-35b>¶
　¶
　¶
　¶
　¶
　¶
　¶
　¶
　明一統志卷八十一¶
