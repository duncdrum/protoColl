# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.246549
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十二
<pb:KR2k0008_WYG_062-1a>¶
欽定四庫全書¶
　明一統志卷六十二¶
　　　　　　　　　　　　明　李賢等　撰¶
　　荆州府(東至承天府沔陽州界二百里西至四川/夔州府巫山縣界六百六十里南至岳州)¶
　　　(府澧州界一百九十八里北至襄陽府宜城縣/界二百四十五里自府治至南京二千七百一)¶
　　　(十五里至京師/千一百三十里)¶
　　　(糧一十九萬/四千石零)¶
建置沿革禹貢荆州之域天文翼軫分野春秋時為楚¶
<pb:KR2k0008_WYG_062-1b>¶
　郢都秦㧞郢置南郡漢初改為臨江郡尋復故武帝¶
　時置荆州刺史南郡𨽻焉三國初歸蜀漢後屬吳晉¶
　太康初改新郡尋復曰南郡為荆州刺史治所東晉¶
　以為重鎮梁元帝都於此隋初州郡俱廢尋復置荆¶
　州治江陵大業初罷州為南郡唐初復為荆州天寳¶
　初改江陵郡上元初又改江陵府號南都宋置荆湖¶
　北路淳熈初改曰荆南府尋復為江陵府元改江陵¶
　路天厯初改中興路本朝改為荆州府領州二縣十一¶
<pb:KR2k0008_WYG_062-2a>¶
　江陵縣(附郭本秦南郡之郢縣地漢置江陵縣為南/郡治東漢省郢縣入江陵唐以安興縣省入)¶
　(宋元仍舊本朝因之/編户一百二十四里)公安縣(在府城東南七十里本/漢武陵郡之孱陵縣地)¶
　(漢末以劉備為左公居此號公安晉置江安縣劉宋/為南平郡治所復改公安陳置荆州於此隋以孱陵)¶
　(縣省入唐仍其舊宋陞為公安軍尋復/為縣元仍舊本朝因之編户三十一里)石首縣(在府/城東)¶
　(南一百八十里本漢南郡華容縣地晉置石首縣以/山為名劉宋省唐初復置属荆州宋因之熈寧中省)¶
　(建寧縣入焉元仍舊本/朝因之編户二十一里)監利縣(在府城東三百一十/里本漢南郡華容縣)¶
　(地三國呉置監利縣尋省晉初復置劉宋属巴陵郡/隋属復州唐因之五代梁属江陵府宋初因之熈寧)¶
　(中以玉沙縣省入尋復舊宋末縣廢/元復置本朝因之編户三十三里)松滋縣(在府城/西南一)¶
<pb:KR2k0008_WYG_062-2b>¶
　(百二十里本漢南郡髙成縣地晉以廬江郡松滋縣/流民避兵至此乃僑置松滋縣属河東郡隋初廢郡)¶
　(以縣属荆州唐属江陵府宋元/仍舊本朝因之編户二十三里)枝江縣(在府城西一/百八十里故)¶
　(羅國地漢始置枝江縣属南郡以蜀江至此分枝為/諸洲故名唐析置長寧縣以枝江省入大厯中復置)¶
　(枝江省長寧宋省入松滋後復置徙治澌洋州/又遷治下沱市元仍舊本朝因之編户八里)夷陵¶
　州(在州城西三百四十里本楚國地秦伐楚燒夷陵/即此漢為縣属南郡三國魏於此置臨江郡蜀漢)¶
　(改為宜都郡又改縣為西陵晉復曰夷陵梁兼置宜/州西魏改為拓州後周又改峽州隋初郡廢後改州)¶
　(為夷陵郡唐初復為峽州天寳初改夷陵郡乾元初/復為峽州宋因之元改為峽州路本朝初為峽州府)¶
　(洪武九年改為夷陵州以夷陵/縣省入編户七里半領縣三)長陽縣(在州城南九/十里本漢武)¶
<pb:KR2k0008_WYG_062-3a>¶
　(陵郡之佷山縣晉属宜都郡隋改為長陽縣属南郡/開皇中置睦州尋廢唐復置睦州尋省以縣属東松)¶
　(州後属峽州宋元仍舊/本朝因之編户三里)宜都縣(在州城東南九十里/本漢夷道縣属南郡)¶
　(蜀漢置宜都郡劉宋析置宜昌縣陳改為宜都縣隋/復曰宜昌属荆州唐復曰宜都置江州改東松州貞)¶
　(觀中省州入宜都縣宋元仍/舊本朝因之編户四里半)逺安縣(在州城東北二/百里本漢臨沮)¶
　(縣地属南郡晉析置髙安縣属汶陽郡後周改為逺/安縣属峽州隋初郡廢唐宋元俱仍舊本朝因之編)¶
　(户四/里)歸州(在府城西五百二十五里周為䕫子國地/戰國属楚秦漢属南郡三國呉属建平郡)¶
　(晉因之劉宋属荆州南齊属巴州後周置秭歸郡治/長寧縣隋初郡廢改縣曰秭歸属信州唐置歸州天)¶
　(寳初改巴東郡乾元初復為歸州宋属荆湖北路建/炎中属䕫路元至元中陞歸州路尋降為州本朝洪)¶
<pb:KR2k0008_WYG_062-3b>¶
　(武九年廢州為秭歸縣属夷陵州後復為歸州/正統七年以興山縣省入編户六里領縣一)興山¶
　縣(在州治西北一百里漢秭歸縣地属南郡晉置興/山縣属建平郡後省隋為歸州地唐武徳二年析)¶
　(秭歸置興山縣宋元仍舊國初属歸州正統七年省/入巴東縣成化七年復置興山縣尋廢𢎞治二年復)¶
　(置属歸州/編户二里)巴東縣(在州城西九十里本漢巫縣地属/南郡晉属建平郡梁為歸鄉縣置)¶
　(信陵郡後周郡廢改縣曰樂鄉属信州隋改為巴東/縣唐属歸州宋元仍舊本朝洪武九年改属夷陵州)¶
　(後復属歸州/編户九里半)¶
郡名郢都(春秋/時名)南郡(秦/名)江陵(唐/名)荆南(宋/名)¶
形勝東連呉㑹西通巴蜀南極湘潭北據漢沔(蜀諸葛/亮傳)¶
<pb:KR2k0008_WYG_062-4a>¶
　山陵形便江川流通(呉甘/寧傳)上流重鎮(元和志荆州為/上流重鎮故有)¶
　(西陜/之號)左吳右蜀前臨江漢(宋王/庶議)面施黔背金房(秭歸/志左)¶
　(荆襄右巴蜀面施黔背金房/大江經其前香溪遶其後)距三峽之口介重湖之¶
　尾(郭見義三/游洞辭)雄據上流表裏襄漢(宋史楊/霆傳)¶
風俗敬鬼重祠(隋地理志荆州率敬鬼尤重祠祀/之事昔屈原為制九歌盖由此也)衣冠¶
　藪澤(方輿勝覽江陵衣冠藪澤諺云/琵琶多於飯甑措大多於鯽魚)十年一佃(夷陵/舊志)¶
　(山田磽确民先期砍木火之名曰畬田以種麥麥登/塲伺雨候布茅又火之乗土熱下粟既收即委其地)¶
　(比及八九年復一/種俗云十年一佃)民俗險陋(宋歐陽脩峽州至喜亭/記民俗險陋常自足無)¶
<pb:KR2k0008_WYG_062-4b>¶
　(所仰於/四方)質直好學(元志民質直好義不事誇詐宋大/觀中飬士至七百人學校之盛甲)¶
　(於荆湖故其/民多好學)伐鼓以祭祀呌嘯以興哀(歸州舊志荆/楚之風夷夏)¶
　(相半巴人好踏蹄歌白虎人事道蠻蜑人與巴人事/鬼伐鼔以祭祀呌嘯以興哀故人好巴歌名曰踏蹄)¶
　競渡之戲(郡志屈原以五月望日赴汨羅土人追至/洞庭不見因爾鼓櫂争歸競㑹亭上習以)¶
　(相傳為競/渡之戲)㧞河之戲(郡志歸州俗以麻絙巨竹分朋/而挽謂之㧞河以定勝負而祈)¶
　(農/桑)¶
山川擲甲山(在府城龍山門西北隅漢將軍闗/羽棄甲於此故名今有羽廟在焉)龍山(在/府)¶
　(城西北一十五里晉桓温九月九日同叅軍孟嘉登/此山風落嘉㡌今有落㡌臺唐李白詩九日龍山飲)¶
<pb:KR2k0008_WYG_062-5a>¶
　(黄花笑逐臣醉看風/落㡌舞愛月留人)紀山(在府城北四十里荆州之/主山也西北與荆門當陽)¶
　(諸山/相接)繡林山(在石首縣西南二里舊名岐陽山漢昭/烈娶孫夫人於此錦障如林因名上舊)¶
　(有綉/林亭)望夫山(在石首縣西二里漢昭烈常泊舟江北/沙浦孫妹於此望焉因名一名楚望山)¶
　龍葢山(在石首縣東二里縣主山/也形類龍盤寳葢故名)石首山(在石首縣/北江中有)¶
　(石孤立為北/山之首因名)着紫山(在枝江縣南五里漢昭烈初入/蜀嘗於此息馬更衣後人因名)¶
　(昭烈愛其山水秀麗建景帝祠/祠前有井人不敢䙝名曰神井)九岡山(在松滋縣西/九十五里昔)¶
　(人題松滋亭云江分/三峽濁山帶九岡青)獅子山(在監利縣東一百/二十里以形似名)楊林¶
　山(在監利縣東一百三十五/里其地多楊望之如雲)石鼻山(在夷陵州西北/三十里髙五百)¶
<pb:KR2k0008_WYG_062-5b>¶
　(餘仞下臨江流中有巨石横六七十丈如簰/筏因名石簰亦名石鼻後周嘗移州治此)馬鞍山¶
　(在夷陵州西北三十里漢昭烈為陸遜所敗升馬鞍/山陳兵自遶即此地又石首巴東荆門俱有馬鞍山)¶
　黄牛山(在夷陵州西九十里即黄牛峽峭壁間有石/色如人牽牛狀人黑牛黄此山既髙更江湍)¶
　(紆廻望之可見行者謡曰朝發黄/牛暮宿黄牛三朝三暮黄牛如故)荆門山(在宜都縣/西北五十)¶
　(里大江南與虎牙山相對唐陶雍詩兩崖開盡水廻/環一葉纔通石罅間楚客莫嫌山勢險世人心更險)¶
　(於/山)虎牙山(在大江北岸與荆門山相對狀如虎牙昔/公孫述遣將依二山作浮橋拒漢師下有)¶
　(虎牙灘又名武牙宋歐陽脩詩經年遷謫厭荆蠻惟/有江山興未䦨醉裏人歸青草渡夣中船下武牙灘)¶
　(今荆門州亦有/荆門虎牙二山)將軍山(在長陽縣南隔江山勢雄峻/崖石如帶鎧甲狀上有藺將)¶
<pb:KR2k0008_WYG_062-6a>¶
　(軍廟/因名)方山(在長陽縣南三十里四面俱方有風穴口/大如甕夏則風出冬則風入春秋分則静)¶
　(又名/重山)龍角山(在長陽縣清江北山穴内有隂陽二石/隂石常濕陽石常燥旱鞭隂石則雨潦)¶
　(鞭陽石/則霽)鳯凰山(有二一在逺安縣西三里相傳唐韋/臯為令有美政鳯凰集此山一在松)¶
　(滋縣南九十里/俱以形似名)破石山(在歸州山有大石破為十字/人登陟者咸經其間又冇蔵)¶
　(口曲尺朱雀麝香屈曲/野猪等山皆在州境)楚臺山(在歸州城中舊説楚/襄王建臺於此因名)¶
　(今為長寧/千户所治)臥牛山(在歸州北五里形如臥牛上有翰/林亭唐翰林李矗為刺史時建嘗)¶
　(遊晏/於此)八學士山(在歸州東山有八疊皆朝州治/唐李矗建學士樓以對此山)巴山¶
　(在巴東縣治南其在縣境者又有鐡峯金/葢青銅明月雙城桐木蜀口覆磬諸山)石門山(在/巴)¶
<pb:KR2k0008_WYG_062-6b>¶
　(東縣東北三十五里山有石逕深若重門漢昭烈初/為陸遜所破走逕此門追者甚急乃焼鎧斷道然後)¶
　(得/免)雙劍峰(在松滋縣南七十里上有/煉丹臺相傳吕洞賔遊處)走馬嶺(在松滋/縣西南)¶
　(十五里相傳漢昭/烈入蜀於此馳馬)明月峽(在夷陵州西二十里懸崖/間白石狀如月唐李白詩)¶
　(春水月峽來宋歐陽脩/詩江上掛帆明月峽)西陵峽(在夷陵州西北二十/五里峽長二十里層)¶
　(崖萬仞三/峽之一也)白狗峽(在歸州東一十五里兩崖如削白/石隱起狀如狗唐杜甫詩白狗斜)¶
　(臨北黄牛/更在東)馬肝峽(在歸州東二十里峭/壁間懸石如馬肝狀)空舲峽(在歸/州東)¶
　(三十里夏秋水泛必空舲乃可上其灘亦名空舲自/歸州至長陽四百里内峽水奔流石磧險惡唐杜甫)¶
　(詩峽中丈夫絶輕死少在公門多在水富豪有錢駕/大舸貧窮取給行艓子朝發白帝暮江陵頃來目撃)¶
<pb:KR2k0008_WYG_062-7a>¶
　(信有徴瞿塘漫天虎鬚/怒歸州長年與最能)諸倪岡(在府城東三十里五/季時髙氏以將軍倪)¶
　(福可有功分賜田土/子孫多居於此故名)白馬崖(在長陽縣東南一十五/里清江之南石狀如馬)¶
　(其色純/白故名)三游洞(在夷陵州西北二十五里唐白居易/與弟行簡及元&KR0876;三人遊此作三遊)¶
　(洞記刻石壁上後人因名宋蘇軾與弟轍及黄庭堅/三人亦曾遊焉軾詩云凍雨霏霏半成雪遊人屐冷)¶
　(蒼苔滑不辭攜被巖底/眠洞口雲深夜無月)玊虛洞(在歸州城東北唐天/寳中有人遇白鹿於)¶
　(此薄而窺之有洞可容千人石壁異文成龍虎/花木之狀有石乳結成物象皆温潤如玉故名)龍門¶
　洞(在長陽縣南隔江洞前兩崖劒立巖/穴幽邃泉瀑飛注嵗旱禱雨輙應)蔵書洞(在長/陽縣)¶
　(西三十里宋郭/雍蔵書於此)鬼谷洞(在逺安縣西南八十里/相傳鬼谷子嘗遊此)鎮流¶
<pb:KR2k0008_WYG_062-7b>¶
　砥(在府城東南一十五里沙市東捍/激江水聲如萬雷一名象鼻觜)大沱石(在巴東/縣大江)¶
　(西北歐陽脩硯譜云巴東大沱石其/色青黑斑斑其文微麄亦頗發墨)十二培(在荆門/山宋王)¶
　(十朋詩楚國封疆六千里荆門巖/岫十二培言山勢與江路相背也)蝦蟇培(在夷陵州/西三十里)¶
　(江之南有石如蝦蟇其大數丈石上出泉水過者必/酌此水以㵸茗陸羽第水品居第四宋黄庭堅云從)¶
　(舟中望之頥項口吻甚類蝦蟇尋泉源入洞中石氣/清寒流泉出石骨若虬龍吼陸游詩巴東峽裏最初)¶
　(峽天下泉/中第一泉)大江(在府城南源自蜀之岷山歴歸州夷/陵宜都枝江公安石首而東與漢江)¶
　(合/流)魯洑江(在監利縣治東南即大馬河南通荆江/北入漢沔三國時魯肅屯兵於此故名)清¶
　江(在長陽縣南一名夷水源出舊施州開蠻界經建/始縣境流入本縣至宜都縣入大江以其流獨清)¶
<pb:KR2k0008_WYG_062-8a>¶
　(不混因/名清江)川江(在松滋縣北岷江至此分為三𣲖下流/三十里復合為一逹於江陵入大江)¶
　赤湖(在府城西北一十里相傳晉桓𤣥挾帝西/幸劉毅等追襲敗𤣥黨血流水赤故名)東湖¶
　(在府城東五里廣袤/數十里為一郡勝槩)漕河(在府城北晉元帝時所鑿/自羅堰口入大漕河由里)¶
　(社穴逹沔水口/直通襄漢江)浣紗河(在夷陵州城西冬月水涸/水色如曽浣紗然故名)龍¶
　穴水(在石首縣水經註大江右有龍穴水口/昔禹濟江黄龍夾舟故水地俱以龍名)赤溪(在/夷)¶
　(陵州西北五里昔陸抗討/歩闡築城之所東合大江)香溪(在歸州東一十里源/出興山縣流入江即)¶
　(昭君/溪也)蒼茫溪(在宜都縣東五十里引以灌田二/千餘頃水生五色石類瑪瑙玻璃)東瀼¶
　溪　西瀼溪(在巴東縣大江東西舊志云唐/杜甫嘗居此今草堂基址尚存)五色潭¶
<pb:KR2k0008_WYG_062-8b>¶
　(在府城西南隅水氣上/浮或成五色上有龍祠)鶴澤(在府境晉羊祐鎮荆門/澤中多鶴常取教舞以)¶
　(娛賔/客)劉郎浦(在石首縣北唐吕温詩吳蜀成婚此水/潯明珠歩幛屋黄金誰知一女輕天下)¶
　(欲换劉郎鼎峙心杜甫詩掛帆早發劉郎浦疾風/颯颯昏亭午舟中無日不沙塵岸上空村盡豺虎)吒¶
　灘(在歸州西三里舟行至此多覆又名/人鮓甕黄庭堅詩命輕人鮓甕頭船)蓮花灘(在歸/州)¶
　使君灘(在夷陵州西一百一十里大江中水經/云昔楊亮為益州刺史經此覆舟故名)虎頭¶
　灘　鹿角灘　狼尾灘(俱在夷陵州三峽/中惟此數灘最險)馬鬃磧(在/宜)¶
　(都縣廿三里大江之右/夏没冬現行舟畏之)龍洲(在府城西南江中又名/龍陽洲即晉李衡種橘)¶
　(處/)百里洲(在枝江縣東北周圍百餘里梁史陸法和/有異術隱百里洲即此相傳縣有九十九)¶
<pb:KR2k0008_WYG_062-9a>¶
　(洲洲不滿百故不出王者宋文/帝在藩忽生一洲未幾嗣位)虎渡(在龍洲南先是/其地多虎漢太)¶
　(守法雄命去䧟/穽虎暴遂去)髙氏井(在府城中即五代時髙季興/後苑之井也慕容延釗兵至)¶
　(其子繼仲以轎覆井詒内人/多堕死後人植栢建祠於上)八角井(在府治東相傳/井底有海眼通)¶
　(江/)亷泉井(在石首/縣治前)麻山井(在松滋縣西南一十/五里傍有漢景帝祠)竹泉¶
　(在松滋縣南九十里苦竹寺傍宋至和初有僧浚井/得筆後黄庭堅謫黔過之視筆曰此吾蝦蟇培所墜)¶
　(也因知此泉與/蝦蟇培相通)赤魚泉(在宜都縣西二十里有/赤鯉遊其中禱雨多應)濯纓¶
　泉(在歸州東南内有神/蛇人穢其水蛇輙見)洗馬池(在歸州徳勝門外一/里相傳楚襄王時洗)¶
　(馬之/所)雲池(在宜都縣北五十里大江中水/涸乃現中富魚鰕民藉其利)飲馬池(在/枝)¶
<pb:KR2k0008_WYG_062-9b>¶
　(江縣南五里相傳漢/昭烈嘗飲馬於此)洗墨池(在夷陵州治東晉郭璞/註爾雅取水於此宋蘇)¶
　(軾謫居亦常/於此學書)蓮花池(在枝江縣治前池/産白蓮豐年之兆)平喜垻(在夷/陵州)¶
　(西北二十五里蜀人出峽至此相慶故名宋劉長源/詩蜀江雪浪初平處楚國金城欲盡頭蕭庭立詩山)¶
　(勢低隨巫峽逺水/流初放蜀江平)寸金堤(在府城龍山門外五代梁/將軍倪福可所築激水捍)¶
　(蜀謂其堅厚寸寸如金宋呉獵嘗分髙沙東漿之/流由此堤外厯南紀楚望諸門東滙沙市為南海)萬¶
　石堤(在石首縣西五里宋縣令/謝麟所築用米萬石因名)黄金堤(在石首縣南/五里元薩勒)¶
　(廸黙色/所築)¶
土産柑　橙　橘　梔子　貝母　覆盆　石龍芮(府/縣)¶
<pb:KR2k0008_WYG_062-10a>¶
　(出/)青緑石(松滋縣鳯/凰山出)箭竹　芒硝　杜若　鬼臼(夷/陵)¶
　(州/出)茶　蠟(俱夷陵州/歸州出)鐵(巴東/縣出)¶
藩封遼王府(在府城内北永樂二年/自遼東廣寧移建於此)襄陽王府　逺安¶
　王府　巴東王府　松滋王府　益陽王府　衡陽¶
　王府　應山王府　宜城王府　枝江王府　沅陵¶
　王府　麻陽王府　蘄水王府　肅寧王府　長垣¶
　王府　光澤王府　廣元王府(俱在府/城内)¶
公署荆州衛(在府治西洪武/二十三年建)荆州右衛(在府城南/洪武中建)夷陵¶
<pb:KR2k0008_WYG_062-10b>¶
　守禦千户所(在夷陵州城内西北舊為/峽州衛洪武初改為所)枝江守禦千¶
　户所(在枝江縣治/東洪武初建)長寧守禦千户所(在歸州治東/洪武初建)¶
學校荆州府學(在府治東南元至正間建後燬本/朝洪武二年重建正統八年脩)夷陵¶
　州學(在州治東北宋建/本朝洪武初重建)歸州學(在州治東洪武三/十二年因舊重建)江¶
　陵縣學(在府城内東北隅舊在子/城中洪武十二年遷今處)公安縣學(在縣治/東北宋)¶
　(建元末燬本朝/洪武二年重建)石首縣學(在縣治西南舊在今學東/元大徳間遷今處本朝洪)¶
　(武三年/重建)監利縣學(在縣治東宋建本朝洪/武三年建正統間重建)松滋縣學¶
　(在縣治/東宋建)枝江縣學(在縣治西宋建二學俱/本朝洪武元年重建)宜都縣學¶
<pb:KR2k0008_WYG_062-11a>¶
　(在縣治東宋乾道間建元/燬本朝洪武五年重建)逺安縣學(在縣治西洪/武七年建)長¶
　陽縣學(在縣治東洪武/三十二年建)興山縣學(在縣治東舊在迎/暉門外𢎞治間遷)¶
　(今/所)巴東縣學(在縣治西洪武/三十二年建)¶
書院公安書院(在公安縣東北宋宣撫使孟珙因蜀士/聚於公安建為書院以沒入田廬𨽻之)¶
　(使有所教飬元㢘/希憲嘗一新之)白水書院(在枝江縣西三里元/㧞都府抹温司建)¶
宫室渚宫(在江陵故城東南楚建梁元帝即位楚宫即/此五代時髙從誨鑿城西南隅為池起亭亦)¶
　(曰/渚)曲江樓(在府學前舊名南樓唐長史張九齡嘗登/樓賦詩宋張栻重建因易今名朱文公記)¶
　(有云敬夫與客往而登焉則大江重湖縈紆𣺌瀰一/目千里而西陵諸山空矇掩靄又隱現出沒於雲空)¶
<pb:KR2k0008_WYG_062-11b>¶
　(烟水之外敬夫於是顧而歎曰此亦曲江公所謂江/陵郡城南樓者耶昔公去相而守於此其平居暇日)¶
　(登臨賦詠葢皆翛然有出塵之想至於寤/寐咏嘆則其心未嘗一日不在於朝廷也)雄楚樓(在/府)¶
　(城上五代時髙氏内城樓也今城雖遷改而名仍存/按唐江陵節度陽城郡王新樓成杜甫為賦二詩其)¶
　(一云西北樓成雄楚/都後人葢因此立名)楚塞樓(在夷陵州治後宋冦凖/詩道路連巴塞風烟接)¶
　(楚丘許自誠詩雄當蜀道/三千里巍壓荆南十五州)望髙樓(在歸州/城南)萬卷閣(在/府)¶
　(城東宋咸平初朱昻與弟協致仕於所/居建此閣蔵其手抄古今書萬卷因名)清風閣(在歸/州宋)¶
　(晏殊類要云在州/㦸門東南五歩)博古堂(在府城草市宋燕人田偉/歸朝授江陵令因家於此)¶
　(遂建此堂蔵書三萬/七千卷無重複者)絳雪堂(在楚塞樓前宋知州朱/慶基㑹飲紅梨花盛開)¶
<pb:KR2k0008_WYG_062-12a>¶
　(命坐客賦詩歐陽脩一聯云風輕絳雪樽/前舞日暖繁香露下聞因名其堂曰絳雪)四賢堂(在/夷)¶
　(陵州治東以祀宋歐陽/脩蘇軾蘇轍黄庭堅)六一堂(在夷陵州治後宋歐/陽脩號六一有碑記)¶
　(今移/州學)調絃亭(在石首縣東六十里/俗傳伯牙鼓琴於此)至喜亭(在夷陵州/南宋守朱)¶
　(慶基建宋歐陽脩記有云夷陵為州當峽口江出峽/始漫為平流故舟人至此者必瀝酒再拜相賀以為)¶
　(更生尚書虞部郎中朱公再治是州之三月作至喜/亭於江津以為舟者之留停也且誌夫天下之大險)¶
　(至此而始平夷以喜夫人之去憂患/而就樂易詩所謂豈弟君子者矣)南極亭(在松滋/縣東三)¶
　(十里舊名江亭唐杜甫詩烏㡌隨鷗鳥扁舟繋此亭/江湖深更白松竹逺還青一柱全應近髙唐莫再經)¶
　(今宵南極外/甘作老人星)白雲亭(在巴東縣治宋/縣令冦凖建)秋風亭(在巴東/縣大江)¶
<pb:KR2k0008_WYG_062-12b>¶
　(左冦凖建蘇轍詩人知公惠在巴東不識三朝/社稷功平日孤舟已何處江亭依舊傍秋風)令江¶
　亭(在宜都縣治後元縣尹譚文徳/登覽江表二水合流因建此亭)來豐亭(在楚塞樓/後宋朱慶)¶
　(基為郡嵗屢豐後/人作亭以志其思)釣臺(在江陵縣西南龍陂北/相傳楚莊王垂釣處)荆臺¶
　(在監利縣西三十里土洲之南/孔子家語楚王遊荆臺即此)絳帳臺(在府城西南/漢馬融教授)¶
　(之/所)章華臺(在府境有二一在府城外沙市一在監利/縣東北皆傳以為楚靈王所築其在監利)¶
　(者又名三休臺按賈子曰翟王使使之楚楚王誇之/饗於章華之臺三休乃至臺名三休疑取諸此唐胡)¶
　(曾詩茫茫衰草沒章華因笑靈王昔好/奢臺土未乾簫管絶可憐身入野人家)濯纓臺(在監/利縣)¶
　(北七十里舊志/楚屈原濯纓處)庾臺(在百里洲北岸六十里世傳庾/亮講經處一名講經臺又江陵)¶
<pb:KR2k0008_WYG_062-13a>¶
　(縣有庾/信臺)落㡌臺(在龍山後人因孟嘉落㡌築臺其上/唐李羣玊詩落㡌臺邉菊半黄行人)¶
　(惆悵對/重陽)呉相臺(在宜都縣西三里呉相/陸遜領兵屯此因建)爾雅臺(在夷/陵州)¶
　(城北郭璞註爾雅之所/後人祀之祠廢址存)繋馬臺(在石首縣南八十里/相傳岳飛取楊么繋)¶
　(馬於/此)¶
闗梁南津闗(在夷陵州南/門外一里)西津闗(在夷陵州/西大江右)白虎闗(在/夷)¶
　(陵州東北/六十里)古捍闗(在長陽縣南七十里本佷山縣地/即楚肅王拒蜀處史記註在巴郡)¶
　(魚復/縣)梅子八闗(俱在長陽縣四臨江南四臨江北元/時建以備峒蠻本朝改設為二巡檢)¶
　(司/)武安橋(在府/城東)普濟橋(在府/城南)通㑹橋(在府城西衆水/之所㑹也下有)¶
<pb:KR2k0008_WYG_062-13b>¶
　(鐡忩/大渠)鎮安橋(在公安/縣市)¶
寺觀承天能仁寺(在府治西晉/永和間建)山建寺(在夷陵州治北/元建本朝重脩)¶
　二聖寺(在公安縣治北晉惠逺/法師建於江濵後徙此)開利寺(在松滋縣治/東唐天寳間)¶
　(建/)大通寺(在枝江縣治西/北宋咸淳間建)羅漢寺(在監利縣/治西南)𤣥玅觀¶
　(在府治西唐/開元間建)彌羅觀(在夷陵州治東/北元皇慶間建)太平觀(在公安/縣治北)¶
　(宋景定/間建)脩真觀(在石首縣治/南洪武間建)仁威觀(在松滋縣治東/宋咸淳間建)¶
　上清觀(在監利縣治西/北洪武中建)白鶴觀(在長陽縣/治中唐建)¶
祠廟黄陵廟(在夷陵州西黄牛峽相傳神嘗佐禹治水/有功蜀漢諸葛亮建祠兹土一名黄牛廟)¶
<pb:KR2k0008_WYG_062-14a>¶
　(宋蘇軾詩江邉石壁髙無路上有黄牛不服箱廟前/行客拜且舞擊鼓吹簫屠白羊山下耕牛若磽确兩)¶
　(角磨崖四蹄脱青芻半束/長苦饑仰看黄牛邈難及)楚莊王廟(在府城外/東南沙市)屈原¶
　廟(在歸州東一名清烈公廟原有賢姊名嬃聞原放/逐亦來歸喻令自寛全鄉人冀其見從因名曰姊)¶
　(歸後立女嬃廟/於原之故宅)漢景帝廟(在松滋縣麻山昔漢昭烈/以景帝神主寓饗於此)¶
　漢昭烈廟(在繡林山下/祀蜀漢先主)魏武帝廟(在宜都縣西南三/十里清江南岸昔)¶
　(有漁人見朽木逆流頗類/人形上有曹字因立廟)馬援廟(有二一在府城東/草市一在監利縣)¶
　(北八/十里)闗羽廟(在府城/石馬頭)三公廟(在府城西唐吕諲以晉/羊祐杜預陶侃三公皆)¶
　(有徳澤於民故聚為/一廟祀之元結有記)吕䝉廟(在公安縣治中/即孱陵侯祠)向王廟¶
<pb:KR2k0008_WYG_062-14b>¶
　(在歸州東相傳有歸州東陽人姓向名輔隋大/業初於所生之地穿山鑿石顯著靈異人祠之)李衛¶
　公祠(在龍葢山昔李靖取江陵破/蕭銑屯兵於此後人祀之)髙季興祠(在府城/通㑹橋)¶
　(西/)黄魔神廟(在歸州峽中寰宇記唐咸通中蕭遘自/右史竄黔南沂三峽秭歸夢神人曰我)¶
　(黄魔神也居紫極宫西北隅將祐助公出此境又廟/記李吉甫自忠州除替峽漲洶怒忽有神人湧出水)¶
　(上為之扶舟李問是何神曰我黄魔神也宋冦/凖經從吒灘亦有神扶船而下自號黄魔神云)冦萊¶
　公祠(在巴東縣治西舊在江北舊縣内祠有二栢民/以比甘棠本朝徙建於此公安縣亦有公祠)¶
陵墓梁元帝陵(在府城津陽門外唐劉禹錫荆州懐古/詩南國山川舊帝畿宋臺梁舘尚依稀)¶
　(馬嘶古道行人歇麥秀空城野雉飛風吹落葉填宫/井火入荒陵化寳衣徒使詞臣庾開府咸陽終日苦)¶
<pb:KR2k0008_WYG_062-15a>¶
　(思/歸)梁宣明二帝陵(在紀山唐劉禹錫詩玉馬朝周從/此辭園林寂寞對豐碑千行宰樹)¶
　(荆州道暮雨/蕭蕭聞子規)湘獻王墓(在府城西/大暉山)遼簡王墓　松滋¶
　安惠王墓　益陽安僖王墓　麻陽悼僖王墓　應¶
　山悼恭王墓　枝江莊惠王墓(俱在府城西八嶺山/已上諸王俱本朝宗)¶
　(室/)楚穆王冢(在枝江縣西二/十里長樂鄉)楚莊王冢(在府城西龍/山前後陪葬)¶
　(□十冢皆/成行列)楚康王冢(在府境内舊志/云在郢城西)楚平王冢(在府/城東)¶
　(室丙莊/蓼臺湖)楚昭王冢(在枝江縣西北楚/江當陽兩境間)楚懐王墓(在枝/江縣)¶
　(唐張説詩客死嶢闗路返葬枝江/陽以上諸王俱春秋戰國楚君也)孫叔敖墓(在舊江/陵城中)¶
<pb:KR2k0008_WYG_062-15b>¶
　(白土里去郢城北二十里叔敖/曰葬我於江陵後當為萬户侯)曹王臯墓(在廢佷山/縣西南六)¶
　(十里臯唐宗室為江/陵節度使卒葬此)髙氏三王墓(在府治西龍山鄉/葬南平髙氏武信)¶
　(王季興文獻王從/誨正懿王保融)唐介墓(在府城西龍/山劉贄撰碑)張商英墓(在/宜)¶
　(都縣白/羊驛後)楊溥墓(在石首縣西一十五里髙/陵岡正統十一年奉勅葬)¶
古蹟句亶王國(在府境史記楚熊渠立其長子/康為句亶王張莹云今江陵也)成都王¶
　國(在監利縣晉割南郡之華容江陵/監利豐都四縣置成都王㯋國)丹陽城(在歸州/東七里)¶
　(北枕大江即屈沱楚王城也夏啟封孟除於丹陽城/元和志周成王封楚熊繹於荆丹陽之地即此後又)¶
　(移枝江亦/曰丹陽)郢城(在府城東北三里即楚舊都楚文王/自丹陽遷此未冇城後子囊將死遺)¶
<pb:KR2k0008_WYG_062-16a>¶
　(言謂子庚必城郢及平王時遂城之元志又云郢城/在安陸州盖安陸乃楚之郊郢闘廉謂屈瑕曰君次)¶
　(於郊郢以禦/四邑是也)紀南城(在府城北一十里史記註楚都/於郢今江陵縣北紀南城是至)¶
　(平王更城郢在江陵東北故郢城是荆州記昭王十/年呉通漳水灌紀南入赤湖進灌郢城遂破楚則郢)¶
　(與紀南為/二城云)鄖城(在府城南二百里楚昭王封鄖/公所築今松滋楚城亦號鄖城)䕫子¶
　城(在歸州東二十里春秋䕫子之國水經江水東經/䕫城南註云熊摯始治巫城後移此城宋王十朋)¶
　(詩身乗蓽輅思熊繹詞誦離騷弔屈原/城邑舊為䕫子國民人多是楚王孫)髙陽城(在歸/州境)¶
　(舊興山縣西楚自以為/髙陽之裔故有此城)華容城(在府城東漢置華容/縣属南郡今監利縣)¶
　(即其/地也)劉備城(在歸州蜀漢昭烈征呉連營七百/里下至秭歸此城盖當時所築者)吕䝉¶
<pb:KR2k0008_WYG_062-16b>¶
　城(在公安縣治北唐杜甫詩野曠吕䝉營/江深劉備城寒天催日短風浪與雲平)江陵城(即/府)¶
　(城蜀漢闗羽所築/晉時桓温增脩之)樂鄉城(有二一在松滋縣東七十/里即呉陸抗與羊祜對壘)¶
　(處一在巴東縣/治東後周置縣)孱陵城(在公安縣一名孫夫人城乃/漢昭烈妻夫人所築夫人權)¶
　(之妹疑備故别作/此城不與同居)陸抗城(在夷陵州西五里/赤溪其址尚存)宜都城¶
　(在夷陵州境呉陸遜所築/晉於此置郡唐為縣後廢)臨江城(在夷陵州南二十/里魏武帝所築梁)¶
　(置臨江郡及縣後周/置臨州隋州郡俱廢)上明城(在松滋縣境晉荆州刺/史桓冲自襄陽退屯於)¶
　(此時/所築)安蜀城(在夷陵州境陳宣帝征江陵後周/軍於峽口築壘以備陳名安蜀城)信陵¶
　城(在巴東縣西一十五里梁/為樂鄉縣置信陵郡於此)睦州城(在長陽縣治東/隋開皇中置尋)¶
<pb:KR2k0008_WYG_062-17a>¶
　(廢/)基州城(在内方山東北馬良口唐武/徳中置州及章山縣尋廢)夷道城(在宜/都縣)¶
　(漢置縣属南郡晉属宜都/郡隋属峽州唐廢入宜都)沙市城(在府城東南一十/五里相傳楚之故)¶
　(城元末增築/舊址尚存)夷陵州故城(初在下牢唐貞觀中徙治/歩闡壘宋建炎中徙治石)¶
　(鼻山紹興中復舊端平初/徙治江南元復徙於江北)歸州故城(初在江北宋端/平徙治江南曲)¶
　(沱次徙新灘又徙白沙又/徙南浦本朝初徙丹陽)魯宗之壘　司馬休之壘¶
　(俱在江陵縣/東一十里)屈原(宅在歸州北一百里方七頃累石/  為屋基今其地名樂平宅其東)¶
　(北六十里舊有原姊女嬃廟有擣衣石尚存唐/杜甫詩若道士無英俊才何得此有屈原宅)宋玉¶
　宅(在歸州舊治東五里唐杜甫詩摇落深知宋玉悲/風流儒雅亦吾師江山故宅空文藻雲雨荒臺豈)¶
<pb:KR2k0008_WYG_062-17b>¶
　(夣/思)羅含宅(在府城内今承天寺即其故址庾信亦居/之唐杜甫詩庾信羅含俱有宅春來秋去)¶
　(作誰/家)胡安國宅(在江陵縣北新/店子孫世居之)挿竈(在空舲峽絶崖/壁立數百丈有)¶
　(一火燼挿石間望見可長數尺相傳堯洪水時行/者泊丹崖側炊㸑以餘燼挿之至今猶曰挿竈)石¶
　函鐵契(在府境昔荆州掘地得石函/鐵契云楚都郢邑代無絶)黄金蔵(在夷陵/州有寳)¶
　(軸秘函蔵崖寳中宋陳膺訪故老謂崖書皆金版出/遺書之一得之以歸乃古易傳其書但曰易無周字)¶
　(經文與今/經文絶異)廪君土舟(在府城西南境寰宇記夷水自/施州開蠻界流入昔巴蠻有巴)¶
　(樊蟫相鄭五姓未有君長各乗土舟約浮者當以為/君惟巴務相獨浮因共立之是為廪君務相乃乗土)¶
　(舟從夷水下及夷城因立城其傍/而居之今水名清江在長陽縣)鍾離山石穴(在府/城西)¶
<pb:KR2k0008_WYG_062-18a>¶
　(南境巴蠻五姓皆出鍾離巴氏子生赤穴四姓子黑/穴俱事鬼神未有君長共擲劍石穴約能中者奉以)¶
　(為君巴務相/中之衆皆服)昭君村(在歸州東北四十里昭君名嬙/郡人王攘女入漢掖庭元帝以)¶
　(後宫人多使畫工毛延夀圖其形按圖召幸宫人多/賂畫工昭君獨不賂延夀故毁其形及單于願婿漢)¶
　(昭君以圖當行元帝見之悔恨乃殺延夀籍其家昭/君入胡於馬上彈琵琶悲歌哀怨後死塟胡中其冡)¶
　(草獨青鄉人為立廟唐杜甫詩羣山萬壑赴荆門生/長明妃尚有村一去紫臺連朔漠獨留青冢向黄昏)¶
　(畫圖省識春風面環珮空歸月夜魂/千嵗琵琶作胡語分明怨恨曲中論)一柱觀(在松滋/縣東丘)¶
　(家湖中按渚宫故事劉宋臨川王義慶在鎮於羅公/洲立觀甚大而惟一柱梁劉孝綽詩經從一柱觀出)¶
　(入三休臺唐杜甫詩孤/城一柱觀落日九江秋)息壤(在府境山海經鯀竊帝/之息壤以湮洪水溟洪)¶
<pb:KR2k0008_WYG_062-18b>¶
　(録云江陵府南門有息壤焉唐元和中裴宇牧荆州/掘之得一石其狀與江陵城同徑六尺八寸徙棄之)¶
　(是年霖雨不止/復埋此石乃止)海匱(在府城東北江陵以水為險陸/抗築大堰髙保融名為北海宋)¶
　(孝宗時知府呉獵劉甲皆脩築之開禧初孟珙再築/引沮澤及諸湖水注之三海綿亘數百里遂為江陵)¶
　(天險又為八匱蓄泄水勢金人嘗犯荆門州/距江陵纔百里而去以有三海之險故也)地肺(在/府)¶
　(境以荆州濟江西岸洪/潦常浮不沒故云地肺)鐵棺(在歸州白狗峽東其地/亦名鐵棺峽唐將軍王)¶
　(果為雅州刺史舟經三峽望見懸崖間有物似棺令/人視之果棺也骸骨存焉傍有石誌云三百年後水)¶
　(漂我將及長江垂欲墮欲墮不墮遇/王果果視之愴然因為歛祭而去)萊公栢(在巴東/縣庭前)¶
　(宋萊公冦凖為令時手植栢二株人以比甘棠蘇軾/詩萊公昔未遇寂寞在巴東聞道山中樹猶餘手植)¶
<pb:KR2k0008_WYG_062-19a>¶
　(松/)萊公竹(在公安縣冦凖貶雷州卒歸塟西京道出/公安邑人皆設祭哭於路析竹植地掛紙)¶
　(錢逾月視之植竹盡生/笋衆為立祠嵗時享之)¶
名宦周鬬穀於莬(春秋時楚令尹三仕無喜色三已之/無愠色舊令尹之政必以告新令尹)¶
　(孔子許/之曰忠)孫叔敖(春秋時為楚相施教導民上下和合/吏無姦邪盗賊不起民皆樂其生故)¶
　(三得相而不喜知其材自得之也/三去相而不悔知非已之罪也)漢蕭育(建平間南/郡太守時)¶
　(江中多盗帝命肓曰南郡盗賊為害朕甚憂之/以太守威信素著故委南郡育至郡盗賊遂息)呉漢¶
　(建武中公孫述遣田戎據荆州漢將兵㑹/岑彭伐蜀破其浮橋遂入江闗留守夷陵)劉昆(建武/間江)¶
　(陵令時縣有火災昆向火叩頭火尋滅後徴為光禄/勲帝問前在江陵反風滅火行何徳政而致是昆對)¶
<pb:KR2k0008_WYG_062-19b>¶
　(曰偶然耳帝嘆曰長者/之言也命史官書之)郭賀(荆州刺史有殊績百姓/歌之曰厥徳仁明郭喬)¶
　(卿忠正朝廷上下平明帝賜以三公黼黻冕旒勅/行部去䄡帷露冕使百姓見其容服以章有徳)楊¶
　震(荆州刺史性公廉嘗舉江陵茂才王密為昌/邑令後震遷萊州密暮夜懐金遺之不納)法雄¶
　(南郡太守斷獄省少户口增益郡多虎狼之暴前守/賞募張捕反為所害者甚衆雄遺書属縣曰古者至)¶
　(化之世猛獸不擾皆由恩信寛澤仁及飛/走其毁去陷穽不得妄捕自是虎暴遂息)李固(永和/中荆)¶
　(州盗起以固為刺史固到赦前釁與之更始於是賊/帥自縛歸首固皆原之使自招集半嵗間州内清平)¶
　度尚(荆州刺史桂陽賊畏尚威烈徙入山谷尚窮追/多獲珍寳士卒驕富莫有鬬志尚乃潜焚其營)¶
　(珍積皆盡衆涕泣尚因曰賊財寳足富數/世諸君但不併力耳衆咸奮一鼓平之)馬融(南郡/太守)¶
<pb:KR2k0008_WYG_062-20a>¶
　(才髙博學教養諸生常以千數坐/髙堂施絳帳前授生徒後列女樂)徐璆(荆州刺史董/太后姊子張)¶
　(忠守南陽太后以忠属璆璆對曰臣身為國不敢聞/命到州舉奏忠贜億萬又奏五部太守及属縣有贜)¶
　(汚者悉按其/罪威風大行)三國張飛(蜀漢宜都太守曹操追及昭/烈於當陽長坂飛後拒水斷)¶
　(橋瞋目横矛叱之曰我張翼/徳也可來决死無敢近者)魯肅(呉奮武校尉嘗屯/兵監利至今名其)¶
　(地為/魯洑)陸遜(呉宜都太守嘗攻破蜀將招降秭歸大姓/文布等合夷兵數千人且上疏請㧞用荆)¶
　(州士人孫權/敬納其言)陸抗(呉西陵都督歩闡據城叛遣使降/晉晉羊祜率衆向西陵抗使輕兵)¶
　(躡之祜等引還抗遂誅夷闡族東還樂鄉貎/無矜色謙冲如常甚得將士心後拜荆州牧)雷譚(吳/宜)¶
　(都太守擁遏上流號/令嚴肅威震隣敵)吕蒙(呉南郡太守封孱陵侯/後公安人祀䝉為土主)吾¶
<pb:KR2k0008_WYG_062-20b>¶
　彦(呉建平太守時晉王濬造舟於蜀木杮蔽江而下/彦請增兵守建平皓不從彦乃為鐵鎻以斷江流)¶
　(逮晉師至者城/皆潰惟彦不下)晉胡質(荆州刺史素廉㓗武帝嘗謂/其子威曰卿孰與父清威對)¶
　(曰臣父清畏人知臣清畏/人不知是臣不及父逺矣)殷仲堪(荆州刺史孝武曰/嘗謂卿永為廊廟)¶
　(之寳而忽為荆楚之珍良以慨恨先是堪收塟江濵/流棺其門前溝忽起為岸夜夣人自稱徐伯𤣥來謝)¶
　(且曰水中有岸其名為洲君/將為州也至是果臨荆州)陶侃(荆州刺史楚郢士/女莫不相慶侃勤)¶
　(於吏職逺近書疏皆手答引接䟽逺門無停客諸叅/佐或以手談廢事者命取其酒器蒱博之具悉投之)¶
　(江/中)周訪(元帝時荆州刺史或説王敦曰荆州用武之/國公宜自領改訪梁州訪大怒敦手書譬釋)¶
　(因遺以玉環玉椀訪投諸地/曰吾豈賈竪可以寳悦乎)劉道規(荆州刺史桓謙/冦荆州道規斬)¶
<pb:KR2k0008_WYG_062-21a>¶
　(之又破徐道復在州累年秋毫/無犯及歸府庫帷幕儼然若舊)謝安(征西司馬桓温/甚禮重之時温)¶
　(之叅佐又有習鑿齒袁宏王坦之孫盛孟嘉王珣羅/友郗超㐲淊顧愷之王徴之謝𤣥羅含范汪郝隆車)¶
　(𦙍韓伯康皆/海内竒士)南北朝蕭憺(梁荆州刺史軍旅之後公/私空乏憺勵精為治廣屯)¶
　(田省力役民有訟者决於俄頃曹無留事江水壊堤/憺率將吏冐雨築之雨甚或請少避憺曰王尊欲以)¶
　(身塞河我獨何心/言終而水退隄立)劉之遴(梁南郡太守好古愛竒聚/古器數十百種又著春秋)¶
　(大意三十事上之武/帝大悦詔答褒美)劉之亨(之遴弟累遷歩兵校尉/尅復南鄭有功封臨江)¶
　(子不受拜南郡太守有異績荆士懐/之號其兄為大南郡弟為小南郡)蕭秀(梁荆州刺/史加都督)¶
　(立學校招隱逸小/心畏謹文帝賢之)孔休源(梁時為晉安王長史兼領/南郡太守行荆州事帝謂)¶
<pb:KR2k0008_WYG_062-21b>¶
　(曰今以十嵗兒委卿善匡翼之乃勅晉安/王曰孔休源人倫儀表汝當每事師之)韋叡(梁南/郡太)¶
　(守㑹馬仙琕自北還軍為魏人所躡三闗擾/動詔叡督衆軍援焉叡至安陸魏人乃退)隋韋世¶
　康(荆州總管時天下唯置四大總管并楊益三州/並親王臨統唯荆州委於世康時論以為美)唐¶
　許紹(初為隋夷陵通守流户歸者數十萬後入唐任/峽州刺史武徳初蕭銑遣兵來侵紹擊破之後)¶
　(暨李靖進兵/江陵銑降)蘇良嗣(荆州長史髙宗遣宦者采恠竹/江南將蒔上苑宦者縱暴良嗣)¶
　(因之上書言狀帝下/詔慰奬取竹棄之)姚崇(荆州刺史在任三年受代/闔境囚民泣擁馬首不使)¶
　(去鞭鐙皆/截留之)張柬之(武后謂狄仁傑欲得一竒士用之/仁傑曰荆州長史張柬之雖老宰)¶
　(相才也用之必盡/節於國尋召為相)張九齡(𤣥宗時貶荆州長史常登/南樓嘯咏賦詩其心未嘗)¶
<pb:KR2k0008_WYG_062-22a>¶
　(一日不在朝廷又辟/致孟浩然於幕府)崔日用(荆州長史入奏計因言/太平公主逆節有萌帝)¶
　(曰畏驚太上皇奈何日用曰庶人之孝承顔/順色天子之孝惟安國家定社稷帝納之)韓朝宗¶
　(荆州刺史李白與書曰白聞天下談士相聚/而言曰生不願封萬户侯但願一識韓荆州)顔真卿¶
　(代宗時由刑部侍/郎貶峽州别駕)元結(荆南節度使叅謀安史之亂/結屯泌陽守險以討賊遷荆)¶
　(南節度使/甚有時譽)李臯(貞元中荆南節度使塞古堤廣良田/五千頃又規江南廢洲為廬舍架江)¶
　(為二橋荆俗飲陂澤乃/教人鑿井人以為便)嚴綬(荆州節度使呉元濟反/僉以綬明恕可任大事)¶
　(加淮西/招撫使)韋臯(逺安令有善政鳯/凰雙集於江洲)吕諲(上元初諲請於/荆州置南都詔)¶
　(可於是更號江陵府以諲為尹自至/徳以來處方面數十人諲最知名)段文昌(文宗時/帥荆南)¶
<pb:KR2k0008_WYG_062-22b>¶
　(州或旱禬解必雨或久雨遇出遊必晴民/為語曰旱不苦禱而雨雨不愁公出遊)韓愈(永貞/初江)¶
　(陵法曹叅軍公正/獨立吏民愛敬之)李徳裕(宣宗時為荆南節度使/孜孜民事無一日怠)宋¶
　盧懐忠(知江陵府王師伐蜀江陵當峽/江㑹衝以供億之勞遷客省使)冦凖(太平興/國中知)¶
　(巴東縣每期㑹賦役未嘗發出符移/唯具鄉里姓名掲縣門民莫敢後者)郭䞇(知荆南府/俗尚淫祀)¶
　(属久旱盛陳禱雨之具䞇始至/命悉撤去投之江不數日大雨)張齊賢(淳化中知荆/南府敏於吏)¶
　(道庭無/滯訟)宋太初(咸平初知江陵府蠻冦擾動/太初以便宜制遏詔奬之)馬亮(大/中)¶
　(祥符中再知荆南府有智畧敏/於政事威惠兼濟去冇遺愛)雷有終(知江陵府李/順之亂王師)¶
　(西征為峽路隨軍轉運使同知兵馬/事調發兵食規畫戎事皆有節制)張頡(江陵推官/嵗旱饑朝)¶
<pb:KR2k0008_WYG_062-23a>¶
　(廷遣使安撫頡條/獻十事活數萬人)朱夀昌(通判荆州府時多水盗夀/昌籍民船刻著名氏使相)¶
　(伺察出入必以告盗發驗船所向/窮討之盗為少弭旁郡取以為法)陳堯咨(仁宗時知/荆南府母)¶
　(馮氏問曰汝典名郡有何治効對曰稍精於射母曰/汝父訓汝以忠孝今不務仁政而顓卒伍末技豈汝)¶
　(父意耶以杖撃/之金魚墜地)歐陽修(貶夷陵令因取舊案反覆觀/之見其枉直乖錯不可勝數)¶
　(於是仰天嘆曰以荒逺小邑且如此/天下固可知自爾遇事不敢忽也)徐的(以轉運使/攝江陵府)¶
　(事城中多惡少年欲為盗輙夜縱火火一夜十/數發的籍其惡少年姓名使相保任火遂息)謝麟¶
　(知石首縣縣居江水為患隄不可禦麟疊石障/之自是人得安堵號謝公隄後又知荆南府)姚渙¶
　(知峽州宜都縣執民為盗訊服以獄上渙移劾他有/司居亡何獲真盗大江漲溢渙前戒民徙儲積遷髙)¶
<pb:KR2k0008_WYG_062-23b>¶
　(阜及城没無溺者又築/隄岸江不為患民徳之)朱慶基(景祐間知峽州蒞民/有徳政嵗數豐稔民)¶
　(建來豐亭/以彰顯之)王皥(仁宗時知荆南府盗張海者縱掠襄/鄧至荆門皥閲州兵將迎撃之盗聞)¶
　(即引/去)魏瓘(知荆南府時以下溪蠻叛將發兵致討瓘/上三䇿以招徠為上守禦為下攻取為失)¶
　王質(以轉運使攝荆南府事有訟婚者訴貧無貲故/後期質出私錢與之吏捕盗人衣者盗叩頭曰)¶
　(平生不為過廹饑寒故至/此質命取衣衣之遣去)王回(知松滋縣荆沔俗用/人祭鬼回捕治甚嚴)¶
　(其風/遂革)鮮于侁(江陵司理叅軍有無辜者白太守出之/所活甚衆唐介稱其賢上官交章論薦)¶
　(侁盛言左叅軍李景陽枝江令髙/汝士之美乞移與之介益以為賢)趙誠(皇祜間知歸/州先是山頽)¶
　(江石斷流誠附薪石根縱火裂石不半載/而功成江開舟濟名曰趙江有磨崖銘)余良肱(荆/南)¶
<pb:KR2k0008_WYG_062-24a>¶
　(司理叅軍属縣捕得殺人者既自誣服良肱視驗疑/之曰豈有刃盈尺而傷不及寸乎白府請自捕未幾)¶
　(果獲真/殺人者)楊時(江陵府學教授時安於州縣未嘗求聞/逹而徳望日重四方之士不逺千里從)¶
　(之/游)解潛(建炎中荆南府歸峽州荆門公安軍鎮撫使/時荆南殘破寓治於峽之宜都不附和議公)¶
　(論稱/之)王庶(紹興中知荆南府時荆南屢為盗殘破庶/至披荆棘治城隍繕府庫闢市區流庸四)¶
　(集隱然為/東南雄藩)程千秋(知公安縣時羣盗欲犯公安千秋/帥縣民禦之岳鄂鼎澧皆頼以安)¶
　(民間多繪像祀之/就命通判荆南府)趙雄(知江陵府江陵無險可恃雄/請城江陵城成而民不告擾)¶
　呉獵(知江陵府請出大農十萬緡以賑饑者招商分/糴减價發糶米價為平又脩髙氏三海以限戎)¶
　馬宇文紹節(知江陵府統制官髙悦肆為殺掠/逺近苦之紹節杖殺之兵民歡悦)范如¶
<pb:KR2k0008_WYG_062-24b>¶
　圭(通判荆南府舊户口數十萬冦亂後無復人迹時/蠲口錢以安集之議者希秦檜意謂流庸䆮復責)¶
　(償積逋甚急如/圭悉奏蠲之)袁樞(知江陵府郡瀕大江嵗壊為巨/浸民無所託樞即楚觀為室廬)¶
　(以備不虞種木數萬/以為捍蔽民徳之)張孝祥(知荆南府兼湖荆北路/安撫使築寸金隄以免)¶
　(水患置萬盈倉以儲漕運及卒/孝宗惜之有用才不盡之嘆)張栻(孝宗時知江陵/府安撫本路禮)¶
　(遇諸將得其歡心又加恤士伍勉以忠義士咸感奮/暇日召諸生告語民以事至庭必隨事開曉具為條)¶
　(教/)張洽(嘉定中為松滋尉湖右經界不正洽請行推/排法令民自實其土地疆界産業之數投於)¶
　(匱乃籌覈而次第/之吏姦無所匿)李大性(知江陵府充荆湖制置使/郡當用兵後殘燬饑疫大)¶
　(性首賑貸前官虚羡十四萬緡率蠲放/不督民流移新復業者皆奏免征𣙜)劉甲(知江陵/兼湖北)¶
<pb:KR2k0008_WYG_062-25a>¶
　(安撫使以威馭軍以寛待民因/髙氏三海遺址浚築亘四十里)趙方(知江陵府增脩/三海八匱以壯)¶
　(形勢荆門有東西兩山險要/築堡其上増戍兵以遏敵衝)孟珙(江陵府副都統制/大敗金人於吕堰)¶
　(御將用兵甚有方畧後又兼/知江陵府復脩三海以拒敵)汪立信(荆湖安撫制置/使知江陵府時)¶
　(襄陽被圍危急立信上疏請益安陸府屯兵凡邉戍/皆不宜抽减又移書賈似道極言時事似道怒中以)¶
　(危法廢/斥之)楊霆(景定初知監利縣有疑獄久不决霆立/决之人稱神明後通判江陵府時庶事)¶
　(叢集霆隨事裁决暇日詣郡庠與諸生講學又/選民強壯訓練行賞以激勵之未幾皆為官用)元廉¶
　希憲(至元中以平章行省事於荆南禁剽奪通商販/興利除害兵民安堵又大興學選教官置經籍)¶
　(旦日親詣學舍以勵諸生後召還江/陵民號泣遮留不得相與畫像建祠)許楫(至元中亷/希憲行中)¶
<pb:KR2k0008_WYG_062-25b>¶
　(書於荆南以楫為左右司員外郎荆南父老輿金帛/求見楫曰汝等已為大元民矣今置吏以撫字汝輩)¶
　(奚用金帛以/求見拒不納)王都中(荆湖北道宣慰副使適嵗祲躬/履山谷以拯其饑民頼以全活)¶
　(者數十/萬人)卜理(山南亷訪使治中興中興為江漢屏蔽/卜理每按臨所部威惠翕然正中冦犯)¶
　(中興力戰被/執不屈而死)畢遜(逺安縣尹清亷/愛民多有美政)本朝周政(洪武初/知荆州)¶
　(府招集流亡脩治學校政/聲逺聞功績著於一時)陳獻(洪武間知監利縣雅/飭不為華貎時有司)¶
　(造官楮民病之獻奏/减大半民獲其利)劉永(知荆州府敏通亷介勸農/興學均賦簡訟清吏弊遏)¶
　(强暴革郡政之為弊者數十事兵民共獲其利戴之/如父母後守制去闔郡懇請於朝仍復任尋致仕卒)¶
　(民立祠/祀之)俞雍(正統初知公安縣公恕亷勤脩/舉庶務撫恤鰥寡民懐其仁)刁鵬(永/樂)¶
<pb:KR2k0008_WYG_062-26a>¶
　(中知荆州府賦性耿介立志清苦在任九年門無私/謁囊無嬴帛凡所設施調度綽有條理且勞來安集)¶
　(政教大行軍民/稱頌  省志)張宏(宣徳中知荆州府持已清亷庭/無留事吏畏民懐論者謂其羔)¶
　(羊之節無媿古/人云  省志)范理(宣徳末知江陵縣時荆土負租/十四萬石理為處分平徭役勸)¶
　(樹畜恤窮弱禁豪猾陞知/徳安府政聲益著  省志)馬祥(正統間石首知縣公/平仁恕吏畏民懐興)¶
　(學勸農凡傳舍堤圩之類靡不脩葺以/憂去百姓涕泣載道如失父母  省志)張愷(正統中/知江陵)¶
　(縣興學校建公署革弊釐奸吏/民畏服祀太守劉公祠  省志)馬思敬(正統中知安/化縣存心仁)¶
　(愛視民如子民亦不忍欺秩滿奏留復任十三年上/下相孚如一體去之日泣送載道祀於名宦祠  省)¶
　(志/)錢昕(天順間知荆州府亷敏有才時江陵潛江水/溢乃築黄潭堤以捍之長亘幾千里暇則課)¶
<pb:KR2k0008_WYG_062-26b>¶
　(諸生奬進之多/知名士  省志)何盤(天順中知逺安縣忠信明决見/義必為凡一日營建咸出自贖)¶
　(鍰民不知勞財/不告匱  省志)張嵓(天順間知荆州府亷介有為苟/利於民雖叢怨於身亦不之恤)¶
　(民歸於善士風/聿興  省志)石敏中(成化中知松滋縣嵗荒發賑/江漲築堤民頼全活且措置)¶
　(軍需餉糧不匱而/民不告病  省志)李芳(成化中知夷陵州律已清儉/臨民平易有古君子風至今)¶
　(稱賢守以芳/為最  省志)劉瑛(成化中知夷陵州政尚平易百姓/悦服境多虎患嘗禱於黄陵神驅)¶
　(獲之其患遂/息  省志)邉貢(正徳初以太常寺丞出知荆州府/亷静自守行篤學優事集而民不)¶
　(擾政寛而下/不欺  省志)蔣瑤(正徳中知荆州府公明亷介士民/畏服聞母䘮即日就道荆民懐其)¶
　(徳立祠祀/之  省志)姚隆(正徳末知荆州府在任七年民安事/集以忤當路免荆民老㓜遮道泣送)¶
<pb:KR2k0008_WYG_062-27a>¶
　(不忍其去後立祠祀之與劉/㫤蔣瑤稱三賢守  省志)李士翺(嘉靖中先知荆/州府調知承天)¶
　(府時慈宫南祔供應浩繁翺區畫有方民不為擾嵗/饑多方賑恤民馴死疫癘損俸營地塟之比遷秩行)¶
　(李蕭然士民/感仰  省志)¶
流寓王粲(髙平人善属文漢獻帝時召除黄門侍郎以/西京未寧不就之荆州依劉表嘗登當陽樓)¶
　(作賦建安中卒其贈文有/曰遷於荆楚在漳之湄)司馬芝(河内人漢末避亂/荆州嘗出遇賊同)¶
　(行者皆棄老弱走芝獨守老母賊以劍臨芝芝叩頭/言母老無養之者賊曰此孝子也殺之不義遂免後)¶
　(仕至河南尹/爵闗内侯)羅含(晉耒陽人為桓温别駕於江陵城/西立茅舍以居織葦為席布衣䟽)¶
　(食晏如也後/徴為尚書郎)庾易(新野人徙居江陵志性恬静不交/外物以文義自樂齊臨川王表薦)¶
<pb:KR2k0008_WYG_062-27b>¶
　(之餉麥百斛不受長史袁彖欽其風贈以鹿角書格/蚌盤牙筆易以連理几竹翹書格報之建武中徴為)¶
　(司空主/薄不就)劉虬(南陽湼陽人徙居江陵初仕劉宋為當/陽令罷官歸家齊建元以後累辟不就)¶
　(以西沙洲去人逺乃徙居之武帝臨荆州惟與虬談/因見二子帝曰之遴必以文章顯之亨當以功名著)¶
　(已而/果然)李遜(隴西人客居荆州仕唐累官給事中故事/天子以畸日聴政遜上書諌憲宗從其言)¶
　(後為武忠節度使為政抑强植弱有績可紀弟建隨/兄客荆州事母以孝聞貞元問擢翰林學士初建苦)¶
　(貧兄造為營丏使成就之故遜建/皆舉進士後雖通顯以清儉稱)鄭谷(宜春人唐乾/寧中寓居白)¶
　(社谷卒嘗有渚宫亂後詩云白社/已應無故宅清江依舊只空流)梁震(蜀依政人唐/末進士寓江)¶
　(陵髙季興欲署判官震恥之終身不/受辟署止稱前進士自號荆臺處士)劉安世(宋魏州/人哲宗)¶
<pb:KR2k0008_WYG_062-28a>¶
　(朝為右正言嘗論蔡確章惇等妄要定䇿之罪及/惇入相落職責嶺外徽宗朝既復職復貶峽州)張¶
　商英(宋新津人仕為御史裏行以言事出監荆南/鹽商稅又以忤蔡京安置歸州量移峽州)胡¶
　安國(宋武夷人父淵寓蹟荆湖間至安國為蔡京所/惡退居當陽之漳濵後仕至寳文閣直學士卒)¶
　(三子寅寧宏皆以徳學著稱寅仕至/禮部侍郎寧為太常丞宏徙居衡山)郭雍(河南人父/忠孝從程)¶
　(頥學得其傳持憲陜西死於金人之難雍退居峽州/放浪長陽縣下魚山宋乾道間徴不起賜號冲晦處)¶
　(士孝宗時封頥正先生雍傳其父學纂遺書有/易説中庸説行世其兄球有文學號白雲先生)杜敏¶
　(漢嘉人其祖因避亂自蜀至公安因家焉兄弟六人/好學不倦俱以儒業顯敏仕元為著作郎歐陽𤣥贊)¶
　(其/像)何廷蘭(其先鳯翔人徙居公安仕元踐登省/臺三十餘年納忠陳善秉節不阿)謝端¶
<pb:KR2k0008_WYG_062-28b>¶
　(遂寧人宋末避兵江陵因家焉弱冠時與大都宋本/同師王奎文明性理之學又同教授江陵城中時號)¶
　(謝宋後本擢進士第一仕至工/部尚書端亦累官翰林直學士)¶
人物周伍貟(楚人郡志云貟監利人父奢兄尚為楚平/王所殺貟奔呉𨗳呉伐楚既入郢遂出平)¶
　(王尸鞭之申包胥曰子之報讎不已甚乎/貟曰吾日暮途逺所以倒行而逆施也)申包胥(楚/人)¶
　(仕為大夫與伍貟友善平王殺貟父奢兄尚貟曰我/必覆楚包胥曰我必存之及呉師伐楚入郢包胥乃)¶
　(入秦乞師救楚依庭墻而哭日夜不絶勺水不入口/七日秦伯哀之乃出師至楚遂敗呉師楚王賞功逃)¶
　(之不/受)熊宜僚(楚人白公勝欲殺子西謂石乞曰市南/有熊宜僚者若得之可以當五百人石)¶
　(乞告之固辭承之以劍不動勝/曰不為利誘不為威惕去之)屈伯庸(楚武王子瑕/之後食采於)¶
<pb:KR2k0008_WYG_062-29a>¶
　(屈因氏焉生/女嬃及子原)屈原(伯庸子名平别號靈均仕楚懐王/為三閭大夫掌王族三姓入則圖)¶
　(議政事决定嫌疑出則鑒察羣下應對諸侯謀行職/脩王甚珍之同列蘄尚輩妬害其能共譖而踈之乃)¶
　(作離騷冀君覺悟襄王立復用讒謫原於江南原/於是作漁父諸篇以見志遂自沉汨羅江而死)宋¶
　玉(楚人屈原弟子為楚大夫憫其師放逐乃作九辨/述其志以悲之又作神女髙唐二賦皆寓言托興)¶
　(有所/諷也)老萊子(楚人嘗著書十五篇言道家之用事親/至孝年七十身着五色斑斕之衣嘗取)¶
　(水上堂詐跌仆卧地為小兒啼/或弄雛於親側欲親之喜也)漢胡剛(南郡華容人/清髙有志節)¶
　(平帝時大司徒馬宫辟之值王莾居攝剛解其衣冠/懸府門而去遂亡命入交阯隱於屠肆之間後莾敗)¶
　(乃歸/鄉里)胡廣(剛六世孫父貢仕為交阯都尉廣少孤貧/安帝時舉孝亷為天下第一拜尚書郎累)¶
<pb:KR2k0008_WYG_062-29b>¶
　(遷司徒定䇿功封侯進司空致仕復拜太尉遷太傅/廣練逹事體明解朝章雖無謇直之風屢有補缺之)¶
　(益故京師諺曰萬事不理問伯始天下中庸有胡公/在公台三十餘年厯事六帝禮任甚優卒謚文恭)¶
　蒯越(南郡人劉表為荆州刺史時冦賊縱横道路梗/塞表单馬入宜城請南郡名士蒯良蒯越與謀)¶
　(越教其誘宗賊帥而襲之至者五十五人皆斬/之而取其衆遂徙治襄陽鎮撫郡縣江南悉平)三國¶
　霍峻(枝江人蜀漢昭烈時守葭萌城張魯遣人誘之/峻曰小人頭可得城不可得以功遷梓潼太守)¶
　(及卒昭烈率羣僚弔祭留宿墓上子弋為太/子璿中庶子璿好騎射弋引古義以規諌之)董和(南/郡)¶
　(枝江人劉璋以為成都令時蜀土富實百姓僭侈和/躬率以儉所在移風變俗轉巴東都尉遷益州太守)¶
　(清約如前南士愛信昭烈定蜀與丞相亮並署大司/馬事外牧殊域内幹機衡二十餘年死之日家無儋)¶
<pb:KR2k0008_WYG_062-30a>¶
　(石之/儲)董允(和子蜀漢黄門侍郎丞相亮出師表稱其/良實志慮忠純宫中之事悉以咨之必能)¶
　(禆補缺漏有所廣益/延熈中守尚書令)南北朝劉凝之(南郡枝江人劉/宋時隱居不仕)¶
　(時年饑衡陽王義季慮其餒斃餉錢十萬凝之大/喜將錢至市門觀有饑色者悉分與之俄頃而盡)庾¶
　黔婁(易子少好學性至孝仕南齊為孱陵令政有異/績父在家遘疾忽心驚流汗即棄官歸每夕稽)¶
　(顙北辰求以身代父亡/廬墓仕終散騎侍郎)庾肩吾(黔婁弟兄於陵博學/有才思仕梁為太子)¶
　(洗馬終鴻臚卿肩吾八嵗能賦詩累官/至太子率更令中庶子終義陽太守)庾信(肩吾子/俊邁絶)¶
　(倫博覽羣書尤善左傳仕梁為抄撰學士與徐陵同/僚詞並綺艷元帝時以右衛將軍使西魏被留長安)¶
　(後周時為洛州刺史信雖位望通顯常/有鄉闗之思乃作哀江南賦以致意)庾曼倩(南郡/人早)¶
<pb:KR2k0008_WYG_062-30b>¶
　(有令譽仕梁為中録事元帝/謂劉之遴曰荆南信多君子)嚴植之(秭歸人少善莊/老精解䘮服孝)¶
　(經論語及長徧習鄭氏禮周易毛詩左傳春秋性惇/謹不以所長髙人梁天監中兼五經博士生徒常數)¶
　(百講説有區叚次第析理/分明後遷中撫記室叅軍)殷不害(江陵人仕梁為中/書郎後魏平江陵)¶
　(失母所在時甚寒雪凍死者填滿溝壑不害行哭尋/求舉體凍僵水漿不入口者七日始得母屍路人皆)¶
　(為流/涕)隋蔡允恭(荆州江陵人父大業後梁左民尚書/允恭美姿容工為詩仕為起居舍人)¶
　(煬帝有所賦必令諷誦遣教宫人允恭恥之數稱疾/授内史舍人俾入宫固辭由是踈斥嘗著後梁春秋)¶
　唐劉洎(荆州江陵人貞觀中為治書侍御史拜尚書/右丞洎勤於職務太子初立泊上言謂宜尊)¶
　(賢重道帝敕洎與岑文本馬周日直東宫稍遷侍中/帝忽謂羣臣曰朕今欲聞已過卿等為朕言之洎曰)¶
<pb:KR2k0008_WYG_062-31a>¶
　(頃上書有不稱㫖或面窮詰恐非所/以進言者路帝曰卿言善朕能改之)岑文本(江陵人/其先鄧)¶
　(州人祖善方仕梁吏部尚書因家江陵文本仕唐為/中書舍人累官中書令從伐遼東事一委倚籌不廢)¶
　(手為人節儉事母孝或勸營産業文本歎曰吾漢南/一布衣無汗馬勞以文書位宰相俸已重矣尚何殖)¶
　(産業耶從子長倩官至文昌右相孫義為金壇/令仲翔為長沙令仲休為溧水令皆有著績)俞文¶
　俊(江陵人武后時有山出於新豐稱為慶山文俊上/書言陛下以女主居陽位反易剛柔故地氣隔塞)¶
　(山變為災臣以為非/慶也后怒流之嶺南)楚江漁者(楚江有漁者以魚换/酒輙自歌舞不言姓)¶
　(氏江陵守崔鉉見而問之曰君之漁隱者之漁耶漁/者之漁耶漁者曰昔姜子牙嚴子陵皆以為隱者之)¶
　(漁也殊不知不釣/其魚釣其名耳)五代李景威(長陽人五代時仕髙/氏為水手都指揮宋)¶
<pb:KR2k0008_WYG_062-31b>¶
　(建隆中假道江陵以討張文表景威恐宋師襲巳欲/伏兵攻之判官孫光憲不從景威扼吭而死太祖曰)¶
　(忠臣也命王仁/贍厚䘏其家)宋朱昻(荆南人好學有清節時有朱/遵度者好讀書人號為朱萬)¶
　(卷目昻為小萬卷太宗時初為衡州録事叅軍後累/官翰林學士以工部侍郎致仕所著有資理論三卷)¶
　(弟協以純謹著稱仕至主客郎中雍王府詡善亦告/老歸時人比之二䟽昻子正彛正辭並登進士第)¶
　王延範(江陵人形貌竒偉喜任俠家富於財父保義/為髙氏武泰軍留復髙從誨奏署延範太子)¶
　(舍人後隨從誨入覲薦為大理寺丞/知泰州太平興國中為廣南轉運使)夏侯嘉正(江陵/人少)¶
　(有俊才舉進士歴官著作佐郎使於巴陵嘗作洞庭/賦人多傳冩端拱初召試辭賦擢右正言直史館兼)¶
　(直秘閣元夕太宗御乾元門觀燈嘉正獻/五言十韻詩卒年三十七子紆太子中舍)崔遵度(江/陵)¶
<pb:KR2k0008_WYG_062-32a>¶
　(人後徙淄州七嵗時受經於叔父憲舉進士咸平初/為太子中允改太常丞為編脩官改左司諫仁宗時)¶
　(遷吏部郎中兼左諭徳卒遵度與物無競淳澹清素/於勢利泊如也善於鼓琴嘗自著琴箋有文集二十)¶
　(卷/)龎天祐(江陵人以經籍教授里中父疾天祐割股/食之疾愈又復病目䘮明天祐號泣祈天)¶
　(䑛之父年八十餘卒天祐負土封墓結廬/其側晝夜號聲不絶真宗時詔旌表門閭)張景(公安/人仁)¶
　(宗召見問曰卿在江陵地有何景對曰兩岸緑楊遮/虎渡一灣芳草䕶龍洲曰所食何物對曰新粟米炊)¶
　(魚子飯嫩冬/瓜煮鼈裙羮)髙懌(荆南人髙季興四世孫十三能文/通經史百家從种放受業知長安)¶
　(冦凖薦不起及范雍建京兆府學召懌講授諸生席/間常數百人仁宗時命為大理評事固辭賜號安素)¶
　(處/士)樂京(江陵人為布衣時鄉里稱其行義嘉祐中以/訪遺逸為湖陽令神宗求言上䟽以畏天保)¶
<pb:KR2k0008_WYG_062-32b>¶
　(民為請知長葛縣不肯行助役法棄/官而歸元祐初召赴闕不至終於家)唐介(江陵人嘗/寓當陽讀)¶
　(書漳水上登天聖八年進士為殿中侍御史論文彦/博燈籠錦事貶英州别駕後以彦博薦入為叅知政)¶
　(事與王安石榻前論事不屈疽發於背卒謚質肅子/淑問第進士擢監察御史裏行多所建明後為吏部)¶
　(員外郎義問風力强敏/累官集賢脩撰知廣州)李堯言(江陵人熈寜中除侍/御史未七十即上印)¶
　(綬其兄立言亦自澶州納政時又有李竦亦引疾同/時里居郡人為之語曰元豐濟濟移多士南郡堂堂)¶
　(有三李萬鍾於我何加/焉一瓢樂在其中矣)劉蛻(荆南人時荆南嵗解舉/人多不成名蛻始及第)¶
　(號為破/天荒)孫諭(江陵人元祐末掛冠同時退休者呉師/道梁宏朱光復賈亨彦張景逹布衣唐)¶
　(愈為七老㑹五日/一集時人榮之)唐恕(介孫崇寧初為華陽令以不/能奉行茶法謝病免歸其弟)¶
<pb:KR2k0008_WYG_062-33a>¶
　(意方為南陵令亦以病自免兄弟杜門躬耕恕尋以/宣教郎致仕靖康初許翰言其髙行詔起為監察御)¶
　(史意亦以呉敏薦召對而貧/不能行竟餓死江陵山中)胡勉(長陽人建炎初冦/鍾相之徒犯其邑)¶
　(勉集豪勇斬二渠魁嘗攝縣事劉超將侵建平勉捍/防蜀道賊不得進凡破賊所獲金帛悉分其下亳釐)¶
　(無/取)項安世(江陵人淳熈初進士為秘書正字在朝多/所建明後累官至直龍圖閣所著有易玩)¶
　(辭及他書多行於世子寅孫/大理少卿容孫吏部侍郎)劉鼎孫(江陵人第進士/累官翰林學士)¶
　(徳祐末從二王至崖山陸秀夫負王赴海死鼎孫亦/驅家属并輜重沉海不死為元兵所執搒掠無完膚)¶
　(一夕得脱/卒蹈海死)元向遜(宜都人自宋末及元九世同居共/㸑人無間言稱為義門其十世孫)¶
　(存仁存禮早卒存仁妻張存禮妻杜各一子二婦年/皆未及三十堅守節義至元中旌表其門曰節義)¶
<pb:KR2k0008_WYG_062-33b>¶
　本朝趙勉(夷陵州人洪武初進士才/能著稱累官至户部尚書)王賢(江陵人為/監生與友)¶
　(王讓同居讓幹往江南以故人所贈銀十兩故衣一/篋托賢收之未幾賢除鹽城尹讓囘除泌陽令尋卒)¶
　(後十餘年賢致仕還家即以所寄之物與讓子不/受曰吾父彼時安有此物賢白於官拘其子與之)張¶
　秉彛(右首人驍勇有智畧初仕陳友諒為樞密院同/僉守韶州王師克贛州遂以其軍降授贛州衛)¶
　(指揮同知仍守韶州後改廣州衛指揮同知調守雷/州脩築東洋圩岸六十餘里以捍海潮又興特吕塘)¶
　(水利民甚便之海冦黑面鍾冦欽亷秉彛/將兵討捕追獲之累遷水軍右衛指揮使)劉儁(江陵/人洪)¶
　(武乙丑進士歴户兵二部主事郎中遷右侍郎進尚/書永樂間征安南督理軍務有功既還餘冦猖獗復)¶
　(命儁徃征提兵至大安海口援絶被執不屈而死洪/熈初贈榮禄大夫柱國少傅謚愍節官其子奎給事)¶
<pb:KR2k0008_WYG_062-34a>¶
　(中/)何忠(江陵人永樂中進士拜監察御史讜言正色/陞交阯政平知州專尚徳禮夷民懐服交阯)¶
　(叛忠在圍中藩臬大臣謂忠有才智膽畧使告於朝/乞師忠縋城出遇伏被執忠罵賊不屈死事聞詔旌)¶
　(其門謚/忠節)楊溥(石首人湖廣鄉試第一人洪武庚辰進/士授翰林編脩進洗馬洪熈初陞翰林)¶
　(學士尋加太常寺卿宣徳初脩兩朝實録為總裁官/正統初拜少保兼禮部尚書武英殿大學士卒贈特)¶
　(進光禄大夫左柱國太師謚文定溥謹厚謙恭學/術醇實與楊士竒楊榮同典機務時號三楊公)裴¶
　璉(監利人洪武間知劍州歴浙江江西僉事執法不/撓被誣去尋起為御史以平冦功陞河南副使免)¶
　(官再起為御史改刑部主事官至刑部侍郎子綸/永樂中進士歴翰林編脩脩撰終山東右布政使)傅¶
　啟讓(石首人永樂壬辰進士授河南僉事清慎有為/吏畏民敬嘗奏築隄以禦河水民皆徳之官至)¶
<pb:KR2k0008_WYG_062-34b>¶
　(大理寺/少卿)劉永清(石首人永樂辛卯進士歴官翰/林編脩侍講終廣東右布政使)鄒師¶
　顔(宜都人洪武間以國子生擢兵部主事永樂間陞/大理寺丞洪熈初陞禮部右侍郎未幾病疽卒家)¶
　(貧不能歸䘮朝廷惜之給官舟載歸師顔小心/謹畏亷介自持蒞事周密人不敢干以私云)余汝¶
　弼(宜都人勤學好問居家孝友能傾已濟人里嘗大/疫率諸兄煮湯粥徃飲食之人徳其惠登永樂辛)¶
　(邜鄉薦擢營繕主事陞屯田郎中居官儉約不改布/衣盖棺之日家靡餘蓄學士楊溥嘗稱其静澹知義)¶
　(人以為/名言)張純(江陵人永樂辛丑進士授監察御史嵗/大旱乃捐銀帶簮珥易粟為粥活民累)¶
　(陞僉都御史巡撫畿内風/紀丕振仕終兵部尚書)王詢(公安人宣徳五年進/士改翰林庶吉士授)¶
　(檢討博學工文操行簡約後陞大理寺/丞巡撫貴州蠻夷畏服官至國子祭酒)劉祥(監利人/以左軍)¶
<pb:KR2k0008_WYG_062-35a>¶
　(都督府事死正統己巳之/難天順間録其子  省志)汪浩(石首人景泰辛未進/士歴官四川僉事時)¶
　(成䕫潼嘉諸郡冦作浩多方經畧擒斬萬餘擢僉都/御史巡撫四川平劇賊趙鐸等加副都御史往討都)¶
　(掌叛夷卒致底定所/著有平西録  省志)王軾(公安人以進士授大理評/事審録四川用刑平允陞)¶
　(四川副使尋擢按察使清决滯獄囹圄為空進副都/御史總理京儲巡撫貴州振揚風紀召入為大理卿)¶
　(陟南京户部尚書討貴州酋婦米魯/事平加太子太保謚襄簡  省志)劉懋(江陵人成/化壬辰進)¶
　(士拜刑科給事中封駁無所避值權閹汪直用事懋/首劾之尋論昭徳貴妃專寵杖繋詔獄出為浙江僉)¶
　(事憂歸不起懋明爽遇事剖决不滯疾惡太嚴與人/不茍合家居數十年足跡不至城市號不姤子  省)¶
　(志/)趙鑾(江陵人成化辛丑進士授大理評事亷恕詳/審擢雲南僉事訟牒旁午治之無留滯土官)¶
<pb:KR2k0008_WYG_062-35b>¶
　(不法及掣肘難治者立寘於法勦平菁寨邉境用安/建昌與南詔土酋讐殺鑾躬往處定士論偉之  省)¶
　(志/)汪瑄(江陵人成化甲辰進士初知華亭拜監察御/史時權閹李廣敗頗連大臣太宰屠滽以為)¶
　(不必深究瑄䟽劾之數其黨䕶及壊選法數事/人稱其巡松江貪墨望風解印綬云  省志)劉渙¶
　(江陵人成化辛丑進士知鄱陽明毅有為/吏治為稱首以疾卒民立祠祀之  省志)趙文奎(江/陵)¶
　(人少與弟文衡勵志講讀舉成化丁丑進士初知繁/昌拜監察御史按鳯陽清戎兩浙出知雷州府歴貴)¶
　(州右布政轉應天尹致仕器/識端諒不苟於官  省志)李昻(江陵人少有才名/初知長寧縣尚書)¶
　(周洪謨稱之曰長寧能賢令四湯行以善政稱胡諒/以惠民稱朱思明以賢能稱昻則兼三子之長而有)¶
　(之考最陞潼州/知州  省志)易忠(宜都人由太學生授四川内江/知縣蒞政亷明聲譽燁然擢監)¶
<pb:KR2k0008_WYG_062-36a>¶
　(察御史正直不阿贊理軍務/令行禁止吏民畏服  省志)蘇昭(宜都人童稚時日/記千言為諸生後)¶
　(為南平令致仕一日江濵遇一孤子守骸而泣昭問/其由對曰父知巴縣殁於此死無所依昭遂出貲殮)¶
　(之助還成化間邑人杜姓者五人饑甚逼食於/人執於官誣以盗罪昭上書當道得伸  省志)潘子¶
　秀(江陵人𢎞治初進士授户部主事有能聲調文選/員外郎精於品藻補江西提學副使振教作人卓)¶
　(有可紀/省志)袁宗臯(石首人𢎞治初進士授長史謁獻皇/帝於邸特稱徳意世宗入繼大統扈)¶
　(蹕行陞吏部左侍郎尋遷禮部尚書以疾卒/於京諭祭京邸贈太子太保謚榮襄  省志)劉思賢¶
　(石首人𢎞治中進士歴户部郎中正徳間以忤逆瑾/繋獄免瑾誅起重慶知府累遷工部侍郎恭慎端慤)¶
　(踐履不茍嚢無/餘儲  省志)劉寓生(石首人𢎞治乙丑進士選庶/吉士拜監察御史抗直敢言)¶
<pb:KR2k0008_WYG_062-36b>¶
　(以忤逆瑾免瑾誅起福建僉事尋致/仕杜門寡交自奉類寒素然  省志)鄒文盛(公安人/𢎞治癸)¶
　(丑進士授吏科給事中歴官雲南布政使時貴州土/酋嘯亂陞副都御史巡撫征勦克之進右都御史掌)¶
　(留臺振風紀人不忍欺進南京户部尚書/尋乞休卒贈太子少保謚莊簡  省志)伍文定(松/滋)¶
　(人𢎞治己未進士常州府推官歴知吉安府擒/逆濠有功擢副都御史累遷兵部尚書  省志)王宗¶
　義(石首人五世同居長㓜二百餘人/藹然雍睦詔表其門閭  省志)曽璉(江陵人正/徳初以吏)¶
　(員任四川綿州判官時流冦廖麻子攻刼州縣璉率/兵禦敵力屈死之事聞贈工林苑監丞䕃其子  省)¶
　(志/)鄧俊(石首人正徳初以吏員任泗州榮山縣典史/時鄢賊猖獗城陷俊示子曰我與賊不共戴)¶
　(天何以生為與子俱死事/聞䕃其别子一官  省志)張璧(石首人正徳辛未進/士選庶吉士授編脩)¶
<pb:KR2k0008_WYG_062-37a>¶
　(晉侍讀學士嘉靖初補學士掌翰林院事累進禮部/尚書兼東閣大學士預機務壁恭恂雅直不近流俗)¶
　(喜文學所著多/雅馴  省志)籃純(江陵人應貢將赴南雍以父老/不行知府呉彦華曰只此一念)¶
　(可當孝子父卒廬於墓側/不忍歸士林韙之  省志)鄧鋐(江陵人領正徳丁卯/鄉薦授南陽知縣性)¶
　(狷介不阿治行茂著徴入為御史以直忤於時遷桞/州守布徳施惠民夷懐服擢廣東副使有遺愛及巡)¶
　(海㑹有採珠之令鋐焚香與諸從事誓一無所取/致仕歸家徒四壁清苦若儒生士林重之  省志)張¶
　誠(荆州衛人性質樸好施與能急人之難嵗大侵道/殣相望出貲周賑多所全活且為瘞其暴露者有)¶
　(軍人犯罪當贖家貧將鬻男以償誠憐之代為出金/亦不責報後泛舟公安遇風溺者甚衆獨誠不死人)¶
　(咸異之夀九/十終  省志)髙嵩者(江陵人性至孝嘗舉嘉靖癸卯/鄉試一上春宫後以父母老更)¶
<pb:KR2k0008_WYG_062-37b>¶
　(不再赴退居於野力田贍飬而已其家稍饒給嵩者/乃折節為儉自奉親甘㫖外供苦茹淡有寒畯所不)¶
　(能堪者父母既終髙/竟不仕卒  省志)陳大賔(江陵人清介豁逹以直/節自負由上虞縣知縣)¶
　(起家治行卓越累遷至工部/侍郎所在宦茂著  省志)¶
列女子發母(楚將子發攻秦絶糧使人請王因見母母/曰士卒得無恙乎對曰分菽粒而食之曰)¶
　(將軍得無恙乎對曰豢黍足食子發敗秦而歸母閉/門不納使人數之曰子不聞越王伐呉客有獻酒一)¶
　(器乃注之江使士卒飲其下流獻糗一嚢分而食之/故戰自力也今雖勝非術吾不取子發謝罪然後納)¶
　(之/)樊姬(楚莊王妾王好獵姬諫不止乃不食禽獸之/肉王遂改過勤於政事一日聴朝罷宴姬曰)¶
　(何宴也王曰與賢者虞丘子語也姬笑曰虞丘子相/楚十餘年所薦非親則故未聞進一賢也王以姬言)¶
<pb:KR2k0008_WYG_062-38a>¶
　(告之虞丘子不知所對遂進/孫叔敖治楚而霸姬之力也)老萊妻(楚人老萊耕於/䝉山之陽楚王)¶
　(聞其賢詣所居曰寡人愚昧獨守宗廟願先生臨之/老萊曰諾其妻載畚䇿而來曰何車跡之衆也老萊)¶
　(曰楚王請吾守國政已許之矣妻曰妾聞可啖以酒/肉者可隨以鞭朴可餌以官禄者可繼以斧鉞妾不)¶
　(能為人所制投其畚/䇿而去老萊從之)伯嬴(楚平王夫人呉敗楚至郢/昭王亡呉王盡妻其後宫)¶
　(伯嬴持劍曰妾聞諸侯者一國之表也而亂之可乎/且男女坐不同席食不共器所以别也君棄儀表何)¶
　(以臨國妾以死守不/敢承命呉王慙而退)真姜(楚昭王夫人王出遊留夫/人於漸臺聞江水大至急)¶
　(使人迎之忘持符夫人不從使者曰大水且至取符/恐後矣夫人曰真女義不犯約守一節也寧畏死乎)¶
　(於是使者取符未返水大/至臺崩夫人流而死之)越姬(楚昭王姬昭王遊獵/與姬同乘馳逐登附)¶
<pb:KR2k0008_WYG_062-38b>¶
　(社之臺望雲夢之囿顧謂姬曰樂乎姬對曰樂則樂/矣不可久也昔先君莊王淫樂三年不聴政事終而)¶
　(能改卒霸天下君王若能法先君改之以勤/其政可也不然亂無日矣王敬其言而禮之)向氏(長/陽)¶
　(人宋建炎中保山栅以避賊冦皮仲破柵向義不辱/被殺人見其白乳自吭流踵向之子後誘賊醉而殺)¶
　(之以復/母讎)杜氏(王善妻江陵人夫卒生子倫甫二嵗姑/以年少家貧密勸之嫁杜曰夫以老母)¶
　(孤兒托我所不死者以此耳遂痛哭以死自誓姑年/八十卒以禮歛塟教子成立孀居四十餘年正統中)¶
　(旌志/省)姚氏(張原泰妻石首人守節不渝姑病目䑛之/愈比姑殁工女事以給殯塟三年不食肉)¶
　(正統中旌/  省志)魏氏(周鏞妻石首人鏞卒魏年二十四家/貧誓守四十餘年景泰中旌  省志)¶
　尹氏(張蘭妻石首人蘭為太學生卒尹年二十五姑/老子㓜家貧尹躬勤紡績以給衣食養姑九十)¶
<pb:KR2k0008_WYG_062-39a>¶
　(而卒教子讀書孀居五十/餘年天順中旌  省志)于氏(沈彦清妻江陵人清/卒于年二十八而貧)¶
　(養姑撫子守節四十餘/年成化中旌  省志)楊氏(何清妻枝江人清為太/學生卒楊年二十四子)¶
　(存中時在襁褓楊撫孤礪節/夀至九十嘉靖中旌  省志)翁氏(周通妻江陵人通/卒斷髪守節以死)¶
　(自誓嘉靖中/旌  省志)張氏(汪寳妻冷錡妻鄧氏逺安人二節/婦俱嘉靖三十二年知縣田時雍)¶
　(奏聞旌表/  省志)董氏(周宗義妻石首人宗義卒董年二十/八生子鼎尚在懐乳中以死自誓紡)¶
　(績以養舅姑教子讀書/成名事聞旌表  省志)劉氏(咼懋妻公安人年二十/四夫卒誓不再醮撫遺)¶
　(孤文昌教之以貢入太學諸名士甚推重焉劉守/節垂三十年有司亷其實特旌表其門  省志)駱¶
　氏(余鳯儀妻宜都人年二十八儀卒無嗣鄉人勸之/以刀自剄自是人不敢言日勤紡績以養翁姑年)¶
<pb:KR2k0008_WYG_062-39b>¶
　(六十有司覈實以聞/旌表其門  省志)¶
仙釋陸法和(隱於江陵百里洲有道術能先知禍福梁/侯景之亂遣任約撃湘東王於江陵法和)¶
　(率蠻兵敗約擒之封江乘縣公慮梁室日衰嘗大聚/兵艦欲襲襄陽元帝使止之法和乃還州堊其城門)¶
　(麻衣葦坐及聞梁/元敗滅衰服終身)岑道願(江陵人隋初避難沂三峽/至萬州江南山岩下脩煉)¶
　(食黄精百餘嵗蛻迹而去唐貞觀十八年以香属商/人令徃所隱岩下然之商人不徃且歸波濤雷怒不)¶
　(可上乃返詣岩然/香遂平行無虞)司馬子㣲(唐台州人隱内方山煉/丹成仙後人因名其村)¶
　(曰馬仙村李白云予昔於江陵見天台司馬子㣲謂/予有仙風道骨可與神遊八極之表乃著大鵬遇希)¶
　(有鳥賦/以自廣)大通禪師(汴人姓李氏生而神秀隋仁夀時/卓錫江陵玉泉談經析理勸誘愚)¶
<pb:KR2k0008_WYG_062-40a>¶
　(俗南北學徒幾萬人時有能禪師/居曹溪學者宗之因號南能北李)僧融(住九江東林/寺嘗至江陵)¶
　(有一家奉崇神廟者見融禮之遂受戒奉佛後主人/之母見一鬼欲縛之母懼請融誦經鬼怪遂息後融)¶
　(還廬山宿旅店衆鬼曰君何謂鬼神無靈耶乃曵之/下地將欲加手融黙念呪語即見一天將執金剛杵)¶
　(撃之鬼遂/驚散不見)道穆(初入荆州神山忽風雷震吼蛇虎交/侵穆心泰然不動七日蛇虎遂隱山)¶
　(神變形謝過云是由田伯玉也特來受戒自是諸/毒潛亡旱則禱雨輙應居山三十餘年道俗欽徳)智¶
　顗(荆州人七嵗聞誦法華便能記憶謁大蘇山思禪/師得其宗㫖思曰汝於陳國有縁顗即詣金陵隨)¶
　(處闡化嘗夢登髙山見一僧以手招之曰此天台山/也遂徃天台居北峯螺溪之上陳宣帝聞之割始豐)¶
　(縣以供其費儲后/以下並宗戒範)¶
<pb:KR2k0008_WYG_062-40b>¶
　　岳州府(東至武昌府通城縣界二百里南至長沙/府瀏陽縣界二百九十里西至辰州府沅)¶
　　　(陵縣界八百二十五里北至荆州府監利縣界/三十里自府治至南京二千二百二十五里至)¶
　　　(京師五千六/百七十里)¶
　　　(糧一十七/萬石零)¶
建置沿革禹貢荆州之域天文翼軫分野周以前為三¶
　苗地春秋為麇國羅國地戰國屬楚秦為長沙郡地¶
　漢因之三國呉為重鎮晉分置建昌郡尋復省入長¶
　沙劉宋復分巴陵等縣立巴陵郡屬湘州南齊為巴¶
<pb:KR2k0008_WYG_062-41a>¶
　陵國梁復為郡兼置巴州隋平陳郡廢改巴州曰岳¶
　州治巴陵縣大業初改為羅州尋復為巴陵郡唐初¶
　蕭銑復置巴州武徳中改為岳州屬江南西道天寳¶
　初復為巴陵郡乾元初復曰岳州宋𨽻荆湖北路宣¶
　和初置岳陽軍節度紹興問改州曰純改軍曰華容¶
　後復舊元置岳州路本朝初為岳州府尋改岳州後¶
　復為府領州一縣七¶
　巴陵縣(附郭本漢長沙郡下雋縣地孫呉置巴陵縣/晉於縣置建昌郡尋省劉宋以後皆為巴陵)¶
<pb:KR2k0008_WYG_062-41b>¶
　(郡治隋唐岳州皆治此宋仍舊元屬岳州路本朝/洪武九年以縣併入岳州後仍置編户五十七里)臨¶
　湘縣(在府城東北九十五里本巴陵縣地五代唐置/王朝塲宋淳化初陞為王朝縣屬岳州至道初)¶
　(改臨湘縣元仍舊本/朝因之編户八里)華容縣(在府城西一百八十里/本孫呉孱陵縣地晉置)¶
　(南安縣梁置南安湘郡尋罷隋開皇中改華容縣屬/岳州以古華容城為名唐改曰容城神龍初復曰華)¶
　(容宋元仍舊本朝因/之編户二十二里)平江縣(在府城南二百四十里/本春秋羅國地秦為羅)¶
　(縣漢屬長沙國孫呉析置漢昌縣又改曰呉昌晉屬/長沙郡隋省入羅縣唐省羅縣入湘隂神龍初分湘)¶
　(隂置昌江縣五代唐改為平江縣宋因之/元陞為平江州本朝復為縣編户五十里)澧州(在府/城西)¶
　(五百七十里春秋戰國時並屬楚秦為黔中郡地漢/屬武陵郡孫呉屬天門郡晉置南平郡又析置義陽)¶
<pb:KR2k0008_WYG_062-42a>¶
　(郡南齊為天門南平義陽三郡地隋初罷郡置松州/尋改為澧州治澧陽縣大業中改為澧陽郡唐初復)¶
　(為澧州屬山南道天寳初改澧陽郡乾元初復為澧/州宋屬荆湖北路元陞為澧州路本朝初改路為府)¶
　(洪武中改府為州𨽻常徳府後改/𨽻岳州府編户三十里領縣三)石門縣(在州城西/九十里本)¶
　(漢武陵郡零陽縣地孫呉以武陵分置天門郡治零/陽晉因之陳為石門郡隋罷郡為石門縣屬澧州唐)¶
　(宋元皆仍舊本朝因/之編户二十五里)慈利縣(在州城西一百六十里/本漢零陽充二縣地屬)¶
　(武陵郡孫呉析置漊中縣晉又析置臨澧縣並屬天/門郡後周屬衡州隋初又置崇義縣改零陽曰慈利)¶
　(俱屬崇州大業初州罷以縣屬澧州唐以崇義併入/慈利縣宋因之元陞為州屬澧州路本朝復為縣編)¶
　(户五十/八里)安鄉縣(在州城東南一百二十五里本漢孱/陵縣地屬武陵郡建武間置作唐縣)¶
<pb:KR2k0008_WYG_062-42b>¶
　(東晉置南平郡治此陳又析置安鄉縣為義陽郡治/隋改作唐曰孱陵與安鄉俱屬澧州唐以孱陵省入)¶
　(安鄉宋元仍舊本朝/因之編户一十一里)¶
郡名巴陵(劉宋/名)岳陽(宋/名)¶
形勝左洞庭右彭蠡(史/記)囊山帶江(唐史囊山帶江處百/越巴蜀荆襄之㑹)¶
　倚連岡面長江(唐戎昱澧州新城頌倚連/岡以起伏面長江以演漾)沅湘衡嶽¶
　接其前漢沔荆峴帶其後(宋澧州郡/守題名記)兼有江湖之勝¶
　(岳陽志四凟長江為長五湖洞/庭為最江湖之勝巴陵兼有之)巴陵勝狀在洞庭一¶
　湖(宋范仲淹/岳陽樓記)蘭江前陳仙洲外蔽(澧州圖經州宅有/彭阜聳其西簫山)¶
<pb:KR2k0008_WYG_062-43a>¶
　(列其東蘭江前陳仙洲/外蔽所謂神仙窟宅也)¶
風俗人性悍直士尚行義(舊/志)士知義而好文俗信巫而¶
　尚鬼(郡/志)民以網罟為業(舊經/圖)有楚遺俗(澧陽志舊屬/楚為黔中地)¶
　(至今有/楚遺俗)有屈原遺風(唐刺史王/堪制詞)刀耕火種(永定/衛志)¶
山川巴丘山(在府城南亦名巴蛇塜羿屠巴蛇於洞庭/積骨為丘故名呉使魯肅以萬人屯巴丘)¶
　(即/此)白鶴山(在府城南山有白鶴寺其陽有兩池相傳/内潛巨蟒吕翁招出化為劍又有江叟者)¶
　(嘗遇樵夫遺以鐵笛吹之無聲一日登此山吹於紫/荆臺響震林谷忽有兩女子出授神藥云服此當為)¶
　(水仙女子/葢龍女也)金鶚山(在府城東五里昔有/異鳥飛集其上故名)烏龜山(在府/城南)¶
<pb:KR2k0008_WYG_062-43b>¶
　(五里楞伽峯南水際九山相連形如龜亦名/九龜山即唐桞宗元記無姓和尚所居之處)君山(在/府)¶
　(城西南一十五里洞庭湖中一名洞庭山狀如十二/螺髻山海經云洞庭之山帝之二女居之盖堯女湘)¶
　(君嘗居此故名昔秦始皇南遊浮江遇大風因問湘/君何神博士對曰堯女舜妃始皇怒命赭其山又宋)¶
　(岳飛討楊么伐君山木為巨筏塞諸港汊即此道書/以為第十一福地唐李白詩帝子瀟湘去不還空餘)¶
　(秋草洞庭間淡掃明湖開玉鏡丹青畫出是君山劉/禹錫詩湖光秋水兩相和潭面無風鏡乍磨遥望洞)¶
　(庭山擁翠白銀/盤裏一青螺)酒香山(在君山湘川記上有美酒數/斗飲者即為仙漢武帝遣欒)¶
　(巴來求果得酒未進御東方朔竊以飲帝怒欲殺之/對曰酒有驗茍殺臣臣亦不死臣死酒亦無驗遂赦)¶
　(之土俗云每春時徃徃/聞酒香尋之莫見其處)鳴山(在君山履之/鏘然有聲)艑山(在君/山東)¶
<pb:KR2k0008_WYG_062-44a>¶
　(洞庭之涯相望/浮浮其狀如舟)九馬觜山(在洞庭東岸有九口/觜舟行過此多險)城陵¶
　山(在府城西北一十五里蜀江西來洞/庭南注合流於此乃一郡水口山也)鹿角山(在府/城南)¶
　(五十里洞庭湖/東古屯戍之所)魚梁山(在臨湘縣治南山下有/湖土人常取魚於此)望城¶
　山(在臨湘縣南三十五里下有井泉溉/田千頃其山髙峻人登之望見郡城)象骨山(在臨/湘縣)¶
　(西南四十里山海經巴蛇吞象/暴其骨於此山傍有湖曰象湖)大雲山(在臨湘縣東/九十里連接)¶
　(七十餘峯四時雲/霧上有石通判祠)響山(在臨湘縣南九十里上有四/山髙聳人嘯呼應聲如響)¶
　龍窖山(在臨湘縣東南一百里跨臨湘通城崇陽蒲/圻四縣境上有龍湫因名又有雷洞洞有石)¶
　(門山徭/所居)雞籠山(在臨湘縣界/中以形似名)馬鞍山(有二一在華容/縣西五里一在)¶
<pb:KR2k0008_WYG_062-44b>¶
　(石門縣治東/北以形似名)東山(在華容縣東一十里峯巒秀麗連/亘百餘里古松夾道驛路經其中)¶
　鼎山(在華容縣北一十五里上有蜀漢昭烈廟昭/烈秭歸之敗嘗過此山北故又有逐備陵)南¶
　山(在華容縣南三十里/隔湖對峙蒼翠如屏)石門山(在華容縣東三十里/一名仙廬山有七峯)¶
　(甚髙將雨則雲起峯上霽則雲復歸中有寳慈觀晉/仙人張驚喜煉丹之地又石門縣西十五里亦有石)¶
　(門山縣/以此名)墨山(在華容縣東四十里上有龍池禱旱多/應唐張説詩序云石門墨山二山相連)¶
　(有禪堂道觀/天下絶境)𤣥石山(在墨山北楚辭馳余車於𤣥石/即此此山西北有石龍山崖石)¶
　(上有龍鱗㾗澗中/流泉四時不竭)禹山(在華容縣南四十里夏禹濬/山嘗登其巔山上今有禹廟)¶
　鼓樓山(在華容縣東南五十里上有石/室下瞰洞庭中可容數十人)團山(在華容/縣東南)¶
<pb:KR2k0008_WYG_062-45a>¶
　(七十里山多赭石可研/以書字上有馬援廟)方臺山(在華容縣東山出雲/母石土人候雲所出)¶
　(掘之徃徃有長數/尺可為屏風者)明山(在華容縣南一百/里上有洞庭神祠)昌江山(在/平)¶
　(江縣東南二里上冇艾仙人所居石壇及芙蓉池金/線洞飛仙石昔呉魯肅嘗屯兵於此後人徳之故又)¶
　(名魯徳山/為立廟焉)梧桐山(在平江縣北/十五里有觀)梅仙山(在平江縣北/三十里梅子)¶
　(真隱處有丹/井梅水出焉)道巖山(在梅仙山東四十里上有天池/池前兩峯南曰席㡌北曰雲盖)¶
　(中有斷石相傳許旌陽/淬劍處山又有香爐巖)連雲山(在平江縣南五十里/舊名純山峭㧞萬仞)¶
　(雲氣常覆其上有呉真人煉丹壇/中有石室唐田遊岩亦嘗隱此)盧山(在平江縣東/五十里一名)¶
　(獨石山工有/七仙井并祠)永寧山(在平江縣北六十里四壁削成/履雲梯飛棧而后可躋其端沃)¶
<pb:KR2k0008_WYG_062-45b>¶
　(衍可耕斷戈朽/鏃時出於上)幕阜山(在平江縣北九十里一名天/岳山髙一千八百丈周廻五)¶
　(百里石崖壁立上有篆文云夏禹治水嘗至此山頂/有田數畝東有温泉三穴又有芙蓉池産金鯉列仙)¶
　(壇産瑞竹又有海棠仙人二洞道書/以為二十五洞天今紫陽觀在焉)石牛山(在平江/縣東一)¶
　(百里山多岑石其狀類牛又冇大寨石大者/可容萬人小者容千人上有井泉可以避地)土龍山¶
　(在平江縣東北一百里汨/水經其下又有龍門山)彭山(在澧州西一十里接/連欽山上有李彭廟)¶
　闗山(在澧州東一十五里/以其闗鎻水口故名)彰觀山(在澧州東一十五/里乃四十四福地)¶
　(即宋明道中黄道冲范靈二仙飛昇/處上有寧極觀溪流九曲縈遶前後)將軍山(在澧州/南六十)¶
　(里相傳漢紀信所居後信死/難人義之立祠其上因名)藥山(在澧州南九十里/上多芍藥山有長)¶
<pb:KR2k0008_WYG_062-46a>¶
　(嘯峯昔僧惟儼嘗夜登山雲開/月現大嘯一聲聞十數里因名)太浮山(在澧州西南/一百三十五)¶
　(里亦名獨浮山跨石門武陵桃源三縣界谷中有石/室户牖自然虚明上有青玉壇又有丹竈白鹿池十)¶
　(八洞及有湧泉成谿相傳/浮丘子學道浴丹之所)横山(在澧州西北一百二/十里岡嶺平直逺無)¶
　(峰巒因名山南有/潺水洞旱禱有應)太清山(在澧州北一百六十里上/冇五老峯老君巖中有瓊)¶
　(瑶紫極宫乃李/凝陽得道之所)層山(在石門縣東北三里一名層歩/山外望如一山入内乃有二重)¶
　(山側有石屹立如/人形號層山神)紫和山(在石門縣東北一十里上/有存志觀皮子藥爐山之)¶
　(陽又有仙女洞俗傳/丁令威煉丹之所)石匱山(在石門縣南一十里上/有大方石其形如匱)¶
　黄石山(在石門縣西北二百/一十里有溪出雄黄)騎龍山(在慈利縣治南/以形似名其上)¶
<pb:KR2k0008_WYG_062-46b>¶
　(石室内有石龍頭口中吐/水下流溉田俗呼黑龍泉)道人山(在慈利縣北一十/里山下有一石類)¶
　(道人形髙五丈/餘面南而立)崇山(在慈利縣西三十里舜/放驩兠於崇山即此)月山(在/慈)¶
　(利縣東四十里/山頂彎如半月)赤松山(在慈利縣西一百六十五里/與天門山對峙赤松子嘗隱)¶
　(此上下數十/里號赤松村)天門山(在慈利縣西南一百八十里古/松梁山狀如香爐有十六峯相)¶
　(次最髙者為天門空明透徹上貫山頂/門角上各有一竹倒垂下拂俗名天帚)九度山(在慈/利縣)¶
　(有九度水故名上有石/形似樓名仙人石樓)銅盤山(在慈利縣連錢銅盤/石馬此澧陽之灘險)¶
　(也/)黄山(在安鄉縣北六十里土石皆黄一名金/峯山上有劉宋謝晦廟故又名謝山)古田¶
　山(在安鄉縣西北六十里上有石/田古人耕之故名中有石田觀)鳴鳯岡(岳陽志云/在巴陵界)¶
<pb:KR2k0008_WYG_062-47a>¶
　(中/)仙女巖(在平江縣南三十里/下有石室曰仙郎洞)龍影洞(在平江縣西/北邃三千餘)¶
　(尺周三十里石壁瑩然上有/龍影屈伸蜿蜒鱗甲如繪)桃花洞(在慈利縣界洞/多桃花宋仁宗)¶
　(朝彭仕義反知澧/州郭逵破之於此)燕子洞(在慈利縣東南二里巖洞/深廣可坐數千人巖後有)¶
　(穴秉燭而入其中亦有明處四/圍石乳融結中有石燕子故名)賔郎洞(在慈利縣茆/岡寨之南羣)¶
　(蠻徃來之徑一穴而入後有大門過此即為猺界昔/猺人侵擾邀撃而後屈伏與之盟畫此為界鐫石象)¶
　(人立於/道左)風洞(在慈利縣北三/十里洞常有風)雷公洞(在慈利縣境天/色隂晦則其中)¶
　(隱隱有聲如雷兩/壁峻立形如神像)落馬洞(在石門縣舊傳漢/昭烈嘗落馬於此)白馬磯¶
　(在巴陵縣境唐李白詩側/疊萬古石横為白馬磯)鴨欄磯(在臨湘縣東一十/五里呉建昌侯孫)¶
<pb:KR2k0008_WYG_062-47b>¶
　(慮作鬬鴨欄於/此陸遜諌止之)道人磯(在臨湘縣南一十五里大江/濵有石髙十餘丈如道人面)¶
　(北而立磯中有二洲南為黄金瀬北為黄金浦上/又有白石髙丈餘其光如鏡名石鏡亦名雞冠石)花¶
　石(在慈利縣武口寨石上有花如堆心牡丹枝葉繚/繞雖精於畫者莫能及或以物撃碎其花拂拭之)¶
　(其花復見/重疊非一)大江(在府城西北從荆州府石首縣北流/過城陵磯下合洞庭諸水入臨湘縣)¶
　(其流清者為洞庭濁者為/大江又東過武昌㑹漢水)三江(在府城下岷江為西/江澧江為中江湘江)¶
　(為南江皆㑹於此故名亦名三江口/宋慕容延釗等大破周保權軍於此)蘭江(在澧州城/東地多蘭)¶
　(蕙楚詞云捐余珮兮澧浦因稱/珮浦又云澧有蘭故名蘭江)洞庭湖(在府城西南/禹貢九江孔)¶
　(殷註云即洞庭也沅漸元辰叙酉澧資湘九水皆合/於此故名九江又九江沅資湘最大皆自南而入荆)¶
<pb:KR2k0008_WYG_062-48a>¶
　(江自北而過洞庭瀦其間名為五瀦戰國䇿云秦與/荆戰大破之取洞庭五瀦是也每嵗六七月間岷峨)¶
　(雪消水暴漲自荆江逆入洞庭清流為之改色唐杜/甫詩呉楚東南圻乾坤日夜浮孟浩然詩八月湖水)¶
　(平涵虚混太清氣蒸雲夢澤波撼岳陽城宋吕蒙正/詩八月寒濤濺碧空片帆悠颺信秋風探珠直待驪)¶
　(龍睡莫遣迷津浩渺中相傳湖中有巨蚌夜深展一/殻如帆徃來烟波間吞吐明珠與月爭輝漁者百計)¶
　(取之莫/能得)青草湖(一名巴丘湖北連洞庭南接瀟湘東/納汨羅之水每夏秋水泛與洞庭為)¶
　(一水涸則此湖先乾青草生焉唐張志和漁歌青草/湖中月正圓巴陵漁父擢歌連杜甫詩洞庭猶在目)¶
　(青草續/為名)赤沙湖(在洞庭湖西秋夏水泛與洞庭為一/涸時惟見赤沙舊記云洞庭南連青)¶
　(草西亘赤沙七八/百里又謂之三湖)㴩湖(在府城東南五里亦名滃湖/左傳呉人敗楚於雍澨即此)¶
<pb:KR2k0008_WYG_062-48b>¶
　(爾雅曰水泛入為㴩唐張說集云㴩湖者沅湘澧汨/之餘波夏潦奔注則泆為此湖冬霜既零則涸為平)¶
　(野故詩有曰念彼㴩湖去浮舟更/一臨千峯出浪險萬木抱烟深)蓴湖(在臨湘縣東/風土記云岳)¶
　(陽雖水鄉絶難得蓴/惟此湖有之故名)大鯨湖(在安鄉縣西北二十里/嘗有大鯨飛天而去故)¶
　(名/)新墻河(在巴陵縣南六十里發源臨湘/縣相思山至巏口注於洞庭)華容河(在/華)¶
　(容縣治北晉杜預所開以通郴/桂之漕北源江水南逹洞庭)澧水(源出慈利縣西/厯山流至石門)¶
　(縣㑹渫水又流至澧州城/下合涔澹二水入於洞庭)繡水(在澧州東二里水流/至此旋折如繡紋范)¶
　(仲淹嘗/遊此)澹水(在澧州東二十五里漢/王粲詩悠悠澹澧水)涔水(在澧州北/七十里唐)¶
　(杜牧詩一話涔陽舊使君郡人回首望/青雲盧肇詩君夢涔陽月中秋憶棹歌)渫水(在石門/縣西一)¶
<pb:KR2k0008_WYG_062-49a>¶
　(百七十里流經水南山鯉魚山合陽/泉南溪水至縣西四十里入於澧水)漊水(在慈利縣/源出歸州)¶
　(東流至索谿合四十八澗而/為一水南至觀嘉觜㑹澧水)昌水(在平江縣北八十/里源出幕阜山流)¶
　(至縣南有巨石形如昌/字水環遶其中故名)汨水(在平江縣東一百一十/里源出江西寧縣至平)¶
　(江縣東南合純盧二水又西南㑹昌水下流/合羅水又西北流入洞庭楚詞有汨羅即此)黄溪(在/澧)¶
　(州西沂流鑿石數丈/有石神頗有靈異)洳溪(在澧州源出龍洳山昔楚/莊辛説楚莊王飲洳溪之)¶
　(流即/此)雙溪(在慈利縣乃前後江合流之口有芙/蓉洲至菱花渡而合為一邑之勝)東陽¶
　潭(在石門縣之東陽山下出石鯽/魚重唇魚雙鱗魚皆珍品也)長樂潭(在石門縣/東南二里)¶
　白馬洲(在澧州東二十里唐林/静先生乘馬飛昇處)金沙洲(在洞庭湖中/一名龍堆延)¶
<pb:KR2k0008_WYG_062-49b>¶
　(袤數里杜甫詩龍堆擁白沙即此又名金沙堆宋張/孝祥有賦葛長庚詩惟有金沙堆下水東西南北任)¶
　(風/吹)彭城洲(在府城東北劉宋元嘉中謝晦反到彦之/進討軍次彭城洲彦之軍敗退保隱磯即)¶
　(其/地)楊子洲(在華容縣境相傳荆佽/飛刺蛟之所今有廟存)三湘浦(在府境内/梁天監中)¶
　(僧寳誌為符書云起自汝蔡訖於三湘後侯景起/於汝水之南而敗於三湘之浦故亦名侯景浦)鴛¶
　鴦浦(在慈利縣治北昔人詩桃花浪/煖鴛鴦浦桞絮風輕燕子巖)桞毅井(在君山/桞毅唐)¶
　(中宗時下第歸至涇陽見一婦人牧羊曰妾洞庭君/小女嫁涇川次子為婢所惑毁黜至此敢寄尺牘洞)¶
　(庭之隂有大橘樹撃樹三當有應者毅如其言有武/夫掲水引入至靈虚殿取書以進洞庭君泣曰老夫)¶
　(之辜使孺弱罹害頃之有赤龍飛去俄紅粧擁一人/回即寄書女也宴毅碧雲宫洞庭君弟錢塘曰涇陽)¶
<pb:KR2k0008_WYG_062-50a>¶
　(婺婦欲託髙義為親毅不敢當辭而去/後再娶盧氏即龍女也與同歸洞庭)七僊井(在盧/山有)¶
　(石竇七竅出泉四時/不竭嵗旱禱雨輙應)白龍井(在安鄉縣黄山嵗旱/禱雨嘗有白龍升天)雙¶
　泉(在澧州西九十里二泉相近其/水常湧或聞人聲則怒濤異常)東泉(在石門縣南/三十里有石)¶
　(洞曰東泉遇旱/祈雨徃來輻輳)斷山泉(在臨湘縣南八十里泉/㵼斷崖之間灌田千頃)雲母¶
　泉(在墨山松嶺之下味/甘而流長地産雲母)魚泉(在慈利縣西二十一里/其泉石屋覆盖中有圓)¶
　(石盤名曰龍臺下/臨清潭蛟龍居之)白鼉池(在府治北昔有白鼉/為怪吕洞賔斬之)天池¶
　(在平江縣東香爐岩有巨石竅通東西可容/車馬徃來及屋百楹流泉不竭謂之天池)明月池¶
　(在澧州治東李/羣玉游息之所)堰虹堤(在府治西北城下瞰洞庭每/夏秋風濤晝夜潄嚙宋守滕)¶
<pb:KR2k0008_WYG_062-50b>¶
　(宗諒築此堤捍之歐陽脩作記厥後堤壊胡寅詩有/時風浪戰城西何啻漁陽萬鼓鼙狎水蚩蚩忘墊溺)¶
　(誰人能續/堰虹堤)趙公堤(在臨湘縣治東舊有堤傾圯元泰/定間縣尹趙憲築成之水患遂平)¶
　(民以趙/公名)¶
土産石青　石緑(慈利/縣出)鐵(巴陵石門/二縣出)竹簟　光粉　柑¶
　橘　漆(俱澧州/諸縣出)鼈甲(巴陵/縣出)¶
藩封華陽王府(在澧州城内西本朝永樂二十/一年建自四川成都府遷此)¶
公署岳州衛(在府治東洪/武四年建)永定衛(在慈利縣西一百八/十里洪武三十一年)¶
　(建/)九谿衛(在慈利縣北九十里/洪武二十三年建)澧州守禦千户所(在/澧)¶
<pb:KR2k0008_WYG_062-51a>¶
　(州治東洪武/二十五年建)守禦大庸千户所(在慈利縣西二百一/十五里本大庸衛洪)¶
　(武三十一年改/為所𨽻永定衛)守禦添平千户所(在慈利縣北一百/五十里洪武二年)¶
　(建/)守禦安福千户所(在慈利縣西北/二百九十里)守禦麻寮千户¶
　所(在慈利縣北三百里俱洪武四年/建巳上二千户所俱𨽻九谿衛)桑植安撫司(在/九)¶
　(谿衛西北四百里元置後廢本朝洪武二十三年内/附永樂四年復置領美坪等一十八洞𨽻九谿衛)¶
學校岳州府學(在府治南元建本朝/洪武二十九年重建)澧州學(在州治南/元初建本)¶
　(朝洪武八/年重建)巴陵縣學(在縣治南宋建本/朝洪武七年重建)臨湘縣學(在/縣)¶
　(治西宋建本朝洪/武十五年重建)華容縣學(在縣治東元建在縣南/本朝洪武四年遷此)¶
<pb:KR2k0008_WYG_062-51b>¶
　平江縣學(在縣治東宋建本/朝洪武七年重建)石門縣學(在長溪北舊/在縣治東元)¶
　(建本朝洪武四年/重建𢎞治中遷此)慈利縣學(在縣治西洪武三十二/年建嘉靖中累遷隆慶)¶
　(末隨縣/治徙此)安鄉縣學(在縣治南宋慶元間建/本朝洪武八年重建)永定衛學¶
　(在衛治西正/統六年建)九谿衛學(在衛治西北/正統九年建)¶
書院車渚書院(在澧州東三十里其地一名螢渚晉車/𦙍囊螢讀書處其旁有墓宋王齊輿詩)¶
　(儒生骨朽名猶在髙塜相望已亂真/只認夜深螢聚處便應泉下讀書人)文山書院(在澧/州治)¶
　(南唐李羣玉讀書之/所文山羣玉字也)溪東書院(在澧州治東宋范仲/淹嘗遊此後人慕之)¶
　(作書院/祀焉)龍峯書院(在華容縣圓覺寺旁/黎淳劉大夏讀書處)¶
<pb:KR2k0008_WYG_062-52a>¶
宫室岳陽樓(在府治西南風土記城西門樓也下瞰洞/庭莫詳創始唐刺史張説常□才士登此)¶
　(樓有詩百餘篇列於樓壁宋郡守滕宗諒重建取古/今賦詠刻石其上范仲淹記云予觀夫巴陵勝狀在)¶
　(洞庭一湖銜逺山吞長江浩浩蕩蕩茫無際涯朝暉/夕隂氣象萬千此則岳陽樓之大觀也又云予嘗求)¶
　(古仁人之心不以物喜不以已悲居廟堂之髙則憂/其民處江湖之逺則憂其君是進亦憂退亦憂然則)¶
　(何時而樂耶其必曰先天下之憂而憂後天下之樂/而樂歟唐杜甫詩昔聞洞庭水今上岳陽樓賈至詩)¶
　(極浦三春景髙樓萬里心/楚山雲靄碧湘水暮流深)燕公樓(在岳陽樓北唐刺/史張説封燕國公)¶
　(人因以名樓宋洪咨夔詩燕公/事業炳丹青何藉樓居作重輕)澧陽樓(在澧州宋/樓鑰為記)後¶
　樂堂(在府治中宋建取范仲淹岳陽/樓記後天下之樂而樂之義)去思堂(在府城/南乾明)¶
<pb:KR2k0008_WYG_062-52b>¶
　(寺宋郡人為/郡守范宗建)五賢堂(在府學宋建祀周濓溪程明/道程伊川張南軒朱晦翁)中¶
　和堂(在澧州/治宋建)八桂堂(在澧州治東宋時此地嘗有一/桂叢生八榦故作此堂胡寅作)¶
　(記/)讀書堂(在安鄉縣治西宋范仲淹㓜孤從其母歸/朱軏朱宰安鄉與俱來讀書此地張燁詩)¶
　(山翁只作當年㸔/誤認江聲作誦聲)四望亭(在府治據内城之首宋郡/守滕宗諒建初名觀後改)¶
　(今/名)過松亭(在府城南三里一名遇僊亭昔吕洞賔過/岳陽日憇城南古松隂有人自木杪而下)¶
　(洞賔贈之詩曰惟有城南/老樹精分明知道神僊過)夕波亭(在三江口亦名合/江亭宋建取白居)¶
　(易詩夕波紅處/是長安之義)上公亭(在平江縣治西宋王旦宰是/邑既去拜上公民思之作亭)¶
　(奉/焉)秀野亭(在平江縣治北畫錦橋宋吏部/郎中羅孝芬致政歸建此亭)赤松亭(在/華)¶
<pb:KR2k0008_WYG_062-53a>¶
　(容縣南五十里漢赤松/子遊此後人為作亭)博望亭(在安鄉縣西江濵宋/縣令劉愚建以供遊)¶
　(覽元張明善詩湖水蕩漾洲渚漫㣲露空翠/之逺山孱陵大尹正如砥鷗鳥傍人相對閒)軒轅臺¶
　(在君山一名鑄鼎臺黄帝鑄鼎荆山之下鼎成騎龍/上昇今臺址尚存唐胡僧詩五月扁舟過洞庭魚龍)¶
　(吹浪水雲腥軒轅黄帝今/何在回首巴山蘆葉青)紫荆臺(在㴩湖岸上亦名/紫溪臺有石髙四)¶
　(尺曰紫溪石即/江叟吹笛之所)聚螢臺(在澧州/車渚市)天門臺(在石門縣治/東髙方如甃)¶
　(築下有兩溪合流元何有成詩何人獨喜天門臺昔/擕琴劍今重來劍光逺射岩日落琴聲響徹山雲開)¶
　(渫江東流入澧水石門西去通卭崍/為言地脉發竒秀至今土産多賢材)章華臺(在華容/縣治北)¶
　(相傳春秋時楚靈王所築又江陵/監利俱有此臺監利乃古華容地)讀書臺(在澧州西/北三十八)¶
<pb:KR2k0008_WYG_062-53b>¶
　(里有土臺舊傳李羣玊讀書之地五代周樸詩羣玉/才名冠李唐投詩換得校書郎吟魂醉魄知何處空)¶
　(有幽蘭/隔岸香)洞庭南館(在府城南唐張祐詩一逕繞霜林/朱欄俯碧岑池盤雲夢角山鎮洞)¶
　(庭/心)¶
闗梁九淵闗(與三江口閘口野牛共/四闗俱在九谿衛境)魚洋隘(在添平十/户所西北)¶
　(五十里其在所境者又有走避細沙遥望鷂兒中靖/磨岡石磊長秭龍谿與魚洋共十隘皆有兵戍守)¶
　靖安隘(在麻寮千户所境與境内山羊九女櫻桃曲/谿梅梓欄刀黄家青山守所共十隘皆有戍)¶
　(兵/)古樓寨(在華容/縣境)臺宜寨(在石門/縣境)安福寨(在慈利縣/境其在此)¶
　(縣者又有索口西牛武口澧/川凡五寨以上寨皆宋時置)楓橋(在府城/東五里)岳陽橋(在/府)¶
<pb:KR2k0008_WYG_062-54a>¶
　(城東一/十里)通濟橋(在澧州北五十里宋澧人謝琰建元/虞集詩澧有蘭兮沅有芷相望㳙㳙)¶
　(隔秋水蛟龍迴夜隠波/深虹蜺乘晨駕空起)道源橋(在澧州西南七十/里元掲傒斯有記)長¶
　安橋(在臨湘縣/東四十里)太平橋(在臨湘縣西/南四十五里)永昌橋(在華容/縣東五)¶
　(里/)青紫橋(在華容縣/東五里)忠孝橋(在平江縣治西縣/學西又有登科橋)晝錦¶
　橋(在平江/縣治北)天門橋(在石門/縣治東)古洞橋(在慈利縣/西九十里)和豐橋¶
　(在安鄉縣治東縣南/二十里又有毛晃橋)石公橋(在九谿衛/治東北)¶
寺觀乾明寺(在府城南宋建本名太平興國/後改今名本朝洪武間重建)永興寺(在/澧)¶
　(州城内宋元祐間建/本朝永樂中重脩)嘉祐寺(在臨湘縣治西南宋嘉/祐間建本朝洪武中重)¶
<pb:KR2k0008_WYG_062-54b>¶
　(脩/)圓通寺(在華容縣治北本宋圓通/閣本朝洪武中改名寺)寳積寺(在平江/縣治南)¶
　(宋咸淳間建本/朝洪武間重脩)清泉寺(在石門縣治東宋紹興/間建本朝洪武中重脩)鐵佛¶
　寺(在慈利縣治東宋咸淳/間建本朝永樂中重脩)普光寺(在安鄉縣治東宋/咸淳間建本朝永)¶
　(樂初/重脩)興國寺(在九谿衛東正/統間因舊重脩)玉清觀(在府城南宋乾/道間建本朝洪)¶
　(武中/重脩)𤣥妙觀(在澧州城内本唐天京/觀宋名天慶元改今名)崇虚觀(在臨湘/縣治東)¶
　(宋開慶/初建)真慶觀(在華容縣治東/宋紹聖中建)白鶴觀(在石門縣西/北三十里宋)¶
　(建元何有成詩層樓叠閣占深幽神拂烟霞上上頭/曾有仙人雙白鶴可無老子一青牛以上三觀俱本)¶
　(朝洪武/中重脩)¶
<pb:KR2k0008_WYG_062-55a>¶
祠廟黄陵廟(在瀟湘之尾洞庭之口前代立之以祠舜/二妃者唐韓愈有碑盖舜南巡崩塟蒼梧)¶
　(二妃從之不及溺死沅湘之間故人為立廟/二妃世稱湘君故洞庭湖君山又有湘君廟)屈原祠¶
　(在府境内號三閭大夫祠唐末有洪州軍將題詩云/蒼藤古木幾經春舊日祠堂小水濵行客謾陳三酹)¶
　(酒大夫原是獨醒人自/後能詩者不敢復題)靈妃廟(在巴陵縣南津港濵/秦武陵令羅君用督)¶
　(運官鐵溺死洞庭其女與弟尋父屍不獲俱投水/死邦人立祠宋元豐間贈女孝烈靈妃弟孝感侯)忠¶
　孝廟(在平江縣南祀/屈原暨孝感侯)洞庭廟(在洞庭湖龍堆歴代累/封昭佑靈濟順利忠惠)¶
　(王元歐陽𤣥詩白沙隠隠現金鰲殿宇憑空結搆牢/天水混融浮太極神人幽顯隔秋毫龍宫深鎻靈棲)¶
　(冷象緯低回客枕髙欲作廟中迎送曲汀蘭/岸芷盡離騷又府城西城北江岸各有行祠)魯肅廟¶
<pb:KR2k0008_WYG_062-55b>¶
　(在府城北呉使魯肅/守巴丘後人祀之)謝晦廟(在黄山劉宋謝晦刺荆/州嘗過黄山顧瞻久之)¶
　(後卒柩過不肯去因塟焉民為立祠宋封顯應公/本朝定名荆州刺史謝晦廟祭以八月二十九日)彭¶
　思王廟(在澧州西一十里舊名昭應廟唐髙祖子李/元則封彭王為荆州刺史有徳政卒謚曰思)¶
　(民立祠祀之宋封昭應普濟王本/朝為李彭思王廟祀以冬至日)石通判祠(在大雲/山宋石)¶
　(介長子光通判岳州/有功徳民立祠祀之)閔忠廟(在府城宋淳祐初荆湖/安撫制置使孟珙以荆)¶
　(襄死節之臣請於朝建/祠嵗時致祭賜額閔忠)¶
陵墓周赧王冢(在慈利縣容齋續筆云/其中藏古器物甚多)華陽悼隠王墓¶
　(在澧州東闗山/王本朝宗室)湘妃墓(在君/山)劉巴墓(在府城西巴仕/蜀漢鎮荆州卒)¶
<pb:KR2k0008_WYG_062-56a>¶
　(於岳陽時人語曰生居/三湘頭死塟二湘尾)二喬墓(在府治北呉孫䇿攻/晥得喬公二女自納)¶
　(大喬以小喬歸周瑜後卒/塟於此今有二小山相連)段洪古墓(在黄山洪/古唐處士)黎淳¶
　墓(在華容縣北三里淳/天順間狀元勅葬)劉大夏墓(在華容縣東北三/十里大夏兵部尚)¶
　(書勅/葬)鄧襄敏公墓(在巴陵縣南六十里/𢎞治十四年勅葬)¶
古蹟䴢子國(在府境有東西二城春秋/楚昭王使王孫城䴢即此)羅子國(在平江/縣境楚)¶
　(文王徙羅子/自枝江居此)白公城(在慈利縣東五里四面有/門相傳楚白公勝所築)申鳴¶
　城(在澧州南六十里/申嗚楚大夫也)宋玉城(在澧州南六十里長樂/鄉有宋玉廟又有銅昏)¶
　(堰以銅冶為之/畝收三十鍾)赤亭城(在華容縣南五十里三面臨/水極為阻隘寰宇記云梁元)¶
<pb:KR2k0008_WYG_062-56b>¶
　(帝使胡僧祐陸云門等據赤/亭城撃破侯景將任約即此)馬援城(在澧州東五十/里漢伏波將軍)¶
　(馬援征南/時所築)劉備城(在府城西九十里蜀漢昭/烈與呉争荆州時築此城)陶侃城¶
　(在府城/東八里)松州城(在澧州治東大和南/村隋置後改為澧州)石柱城(在慈利/縣山崖)¶
　(有石聳/立如柱)充城(在慈利縣西二百四十里漢充縣/屬武陵郡後廢唐武徳中復置)岳城¶
　(在華容縣西南三十里宋楊么/為亂岳飛征之築此城屯兵)竹城(宋建炎紹興之/擾州嘗寄治仙)¶
　(明洲之東岸以竹為城/至今人猶以竹城目之)白抵城(在慈利縣境髙千仞/四面絶壁上廣十餘)¶
　(里宋建炎間土冦/廖彦據此為城)新城鎮(在澧州東三十里晉車𦙍/所寓唐李泌為州刺史更)¶
　(築新城元因置新城鎮大徳間/楊國禎建學廟置書院於此)鱘魚觜(在岳陽樓前/風土記云江)¶
<pb:KR2k0008_WYG_062-57a>¶
　(西沙洲名鱘魚觜過/岳陽樓即出狀元)繋馬柱(在澧州澧在隋為崇州/有崇驩兠廟祠堂石室)¶
　(在焉下有相公潭左有立柱三皆/數十丈野人呼為相公繋馬柱)石門(在石門縣西/一十五里呉)¶
　(永安中山石自然洞開如門髙三百丈孫休以為祥/因置天門郡元何有成詩縣治十餘里天然石作門)¶
　(不煩工運鑿能俾路通村日月長留影/乾坤自守閽萬年成古蹟誰復動雲根)舂紙臼(在平/江縣)¶
　(境内湘中記應陽縣蔡子池南/有大石臼云是漢蔡倫舂紙處)陶家市(在澧州宋建/炎中嘗以州)¶
　(寓治陶家/市山寨)石龜市(在安鄉縣西有巨石枕澧水其形/如龜居人嵗首刲羊以祭石潤則)¶
　(豐焦/則歉)七寳鍾(在君山七寳所鑄髙六尺廣二尺五寸/蜀孟昶以此鍾為馬希範夀希範以賜)¶
　(君山寺宋建炎中金人焚寺兵退寺/僧即鍾樓基以求寳無銖兩存者)鐵枷(在府城西/南沙磧中)¶
<pb:KR2k0008_WYG_062-57b>¶
　(有鑄器五枚俗謂之鐵枷各重逾千觔長一丈厚二/尺四端平分燕尾若兩玦相背中各有巨竅徑尺許)¶
　(不知何用或云植/木編柵以禦風濤)¶
名宦三國周瑜(呉時中䕶軍嘗從孫䇿定豫章還鎮巴/丘後破曹操軍歸江陵道經巴丘卒)¶
　魯肅(呉武校尉鎮巴丘增/築郡城威恩大行)晉陶侃(杜弢之亂其將王/貢誘五谿蠻向武)¶
　(昌侃使鄭攀夜趣巴陵大破之貢走湘城勢屈降侃/後都督八州軍事移鎮巴陵綏懐有道甚得荆楚人)¶
　(心/)應詹(南平太守時天下大亂詹境獨完百姓歌之/日亂離既普殆為灰朽僥倖之運頼兹應后)¶
　(嵗寒不彫孤境獨守拯我塗炭/惠隆丘阜潤同江海恩猶父母)陳頵(建興間為天門/太守好學有文)¶
　(殊俗安之選腹心之吏為叅軍若有調發動/静馳白故恒得宿辦陶侃表為梁州刺史)王裕之¶
<pb:KR2k0008_WYG_062-58a>¶
　(天門太守山郡無事恣其遊適意甚樂之後為南平/太守及桓𤣥擅晉裕之隠東山屢召不出時人稱王)¶
　(東/山)南北朝王鎮惡(宋臨澧令喜論軍國大事雖騎射/非長而從横善斷武帝召與語異)¶
　(焉謂諸佐曰鎮惡王猛孫所/謂將門有將即以署前部)胡僧祐(梁天門太守有/善政嘗諫元帝)¶
　(忤㫖下獄及侯景叛圍王僧辯於巴陵元帝乃引僧/祐於獄拜將軍令援僧辯至赤沙亭㑹陸法和至乃)¶
　(與併軍大敗景將/任約軍禽送江陵)許懋(梁天門太守政有能名凡諸/禮儀多所刋正時號為經史)¶
　(笥/)唐張說(神龍初由宰相出為岳州刺史說為文屬/思精壯既謫岳州而詩益悽婉人謂得江)¶
　(山之/助云)李泌(永泰間為澧州團練使治有風績更築新/城澧人徳而歌之戎昱為頌曰上有清史)¶
　(君下有/清江流)崔瓘(大厯中澧州刺史不為煩苛人便安之/流亡還歸居二年増户數萬歌頌之聲)¶
<pb:KR2k0008_WYG_062-58b>¶
　(聞於/朝廷)桞公綽(元和間岳鄂觀察使時方討呉元濟公/綽選兵六千屬李聴而厚撫兵士家故)¶
　(所向/有功)杜悰(元和中澧州刺史/治行為天下第一)桞晟(貞元中為翰林舍/人三䟽雪呉通𤣥)¶
　(之謫死徳宗謂其執/義不回改澧州别駕)李建(澧州刺史在郡不鞭人不/名吏居職嵗餘人人自化)¶
　李絢(澧州刺史黄巢陷州絢死之/判官黄甫鎮詣賊與之俱死)宋陳恕(通判澧州/自唐季為)¶
　(節鎮吏多縁簿書乾没為奸恕/盡摘發其弊郡中稱為强明)郭逵(知澧州時湖北/溪蠻彭仕義叛)¶
　(逵得蠻親信為鄉導盡平諸隘破其/所居桃花洞仕義棄城去衆悉降)謝炎(太宗時知/華容縣有)¶
　(善政尤能文與盧&KR0876;/齊名時謂之盧謝)王旦(知平江縣官舍舊有物怪/憑戾前後令居多不寧旦)¶
　(將至前一夕守吏聞羣鬼嘯呼云相/君至矣當避去自是遂絶無影響)楊畋(慶厯初知/岳州湖南)¶
<pb:KR2k0008_WYG_062-59a>¶
　(猺人刼掠州縣畋募才勇討擊遂平六洞徙知太平/州嵗餘賊復肆乃授畋兵馬鈐轄賊聞其至皆逾嶺)¶
　(遁/)滕宗諒(慶厯間知岳州建學興士踰年政通人和/百廢俱興又重脩岳陽樓文章政事為郡)¶
　(人所/傳頌)唐介(知平江縣民李氏多貲而吝吏有求不厭/誣為殺人祭鬼岳守捕其家無少長楚掠)¶
　(不肯承屬介訊無他驗守怒白於朝遣御史徙獄/其究與介同守以下得罪御史受賞介未嘗自言)史¶
　方(潭鼎澧縁邊巡檢澧州民訢下溪蠻侵其地方馳/驛徃視復地四百餘里得所掠五百餘人又置澧)¶
　(口等四寨以扼賊衝/就知邵州徙澧州)張汝明(徽宗時知岳州屬邑得/古編鍾求上獻汝明曰)¶
　(天子命我以千里懼不能/仰承徳意敢越職幸賞乎)王端(岳州司法㕘軍值荆/湖饑饉有制攘刼者)¶
　(免死至明年五月論如律及期犯者愈衆端曰原法/意以五月者為麥可食也荆湖無麥必須秋成宜以)¶
<pb:KR2k0008_WYG_062-59b>¶
　(八月為限請於朝以/活死者如端所議)石光(岳州通判有功徳及民後/寓大雲山卒民慕之立祠)¶
　(至今春/秋致祭)楊寅(知平江公正剛介以禮義訓/齊其民未期民服其教令)岳飛(建炎/初為)¶
　(荆湖南北制置使時楊么/據洞庭為亂飛捕斬之)黄琮(建炎間鍾相陷澧州/琮為州守與澧陽縣)¶
　(丞葉畬及其屬十餘人/皆戰死朝廷褒贈之)劉愚(知安鄉縣邑逋賊萬計/愚覈實數寛限期民不)¶
　(見吏而賦自足㑹嵗歉出常平米賑貸邑佐持不可/愚曰冇罪不以相累又於范仲淹讀書地立祠興學)¶
　(士競/知勸)張忠恕(知澧州能植立名節/尤有撥繁剸劇之才)李曾伯(嘉熈間知/岳州多善)¶
　(政暇日輙登樓賦詠嘗自/為岳陽樓記人傳誦焉)楊大異(理宗時知澧州兼/庾事時常平司逋)¶
　(負山積械繋追索大異與之約悉縱/遣之負者如期畢輸吏無所容其奸)元劉好禮(澧州/路總)¶
<pb:KR2k0008_WYG_062-60a>¶
　(管有政績入/為刑部尚書)歐陽𤣥(延祐初同知平江州/處已儉約為政亷平)汪澤民(延/祐)¶
　(間同知平江州時州民李氏以貲雄其弟死妻誓不/他適兄利其財嗾族人誣婦以姦事獄成而澤民至)¶
　(知其枉為直之人皆驚服㑹朝廷徴江/南包銀府檄澤民分辦民不擾而事集)本朝郎子文¶
　(洪武初知巴陵縣慈惠恭勤創立縣治及學宫置/壇壝城池民不勞而事集既去民至今思慕之)呉¶
　顯(平江知縣處心正直理民有方嵗旱/禱雨輙應事聞詔陞一官免部考)楊謹行(水樂/初岳)¶
　(州知府愛惠小民作興士/類不尚威嚴而政教自行)杜述(慈利知縣處已㢘介/賦役均平徳化一方)¶
　(嘗入蠻谿採官木夷獠争/來迎勞奉之如已親焉)邵棠(巴陵知縣尚㢘操勤/政事均賦役深得民)¶
　(心秩滿闔邑懇請於朝/俾復仕至今流風不泯)周應規(華容知縣㢘介守巳/仁惠恤民振起士風)¶
<pb:KR2k0008_WYG_062-60b>¶
　(盡除吏弊時營造方殷區畫科條民不告/勞後董役武當山疾卒民哭之如失父母)黄孟舟(宣/徳)¶
　(初慈利知縣㢘能謹慎愛民如子民戴之/如父母及卒邑民立祠塑像春秋祀之)胡福(永定/衛指)¶
　(揮使素負材勇永樂初從征交阯/親擒賊首黎季犁有功朝廷嘉之)瞿亨(九谿衛指揮/僉事正統中)¶
　(以征蒙顧及麓川功累遷指揮使後復/征麓川偕其弟戰死朝廷遣官諭祭之)陳介(知臨湘/縣興學)¶
　(勸農政績卓異在任六載嵗屢凶荒上䟽乞寛租所/司不可介不為屈章數上詔蠲之民得聊生縣有舟)¶
　(丁六百戍江淮役重多逋亡乃奏免一/百善政率多類此歴陞都御史  省志)王維(正統中/知巴陵)¶
　(縣尚節概勤政事鋤强植弱興利去害多所樹立百/姓畏而愛之致仕卒於家民有涕泣徃賻其䘮者)¶
　(省/志)王士華(正統中知華容縣築圩四十餘堤百五十/呼王公堤墾田數萬頃九載績成水患乃)¶
<pb:KR2k0008_WYG_062-61a>¶
　(息志/省)陶安(正統間知平江縣善於撫字視民如子尤/憐恤貧弱多所拯濟后卒於官士民哀慕)¶
　(不巳/省志)楊鐩(正統間知華容縣奏築四十八垸縣始困/於水垸脩而水殺民頼以生活  省志)¶
　李鏡(岳州知府築湖堤通城陵磯墾隰為田引水灌/溉其為民利甚溥洞庭君山為水冦淵藪鏡擒)¶
　(其渠魁餘黨解散政聲大振/岳州民立祠祀之  省志)季恒(成化中知安鄉縣/縣民不習縷織恒)¶
　(教藝桑綿月課其功民利始興儲積救荒市地/廣學復范文正義田善政皆可傳述者  省志)陳鉞¶
　(成化中知華容縣除奸革弊鋤强植懦盗賊屏迹在/任未及一年而士民安土樂業號稱善治以疾卒民)¶
　(塑像於城隍廟/以祀之  省志)宋鑑(成化中知平工縣果毅㢘介卓/有風裁時流賊逼境率典史張)¶
　(澄縣吏王和等禦賊大戰於野援兵不至力盡/死之事聞録其後邑人立廟報祀之  省志)楊貴¶
<pb:KR2k0008_WYG_062-61b>¶
　(成化中知平江縣興學勸農鑿池塘以資水利建/橋梁以便行旅人甚徳之祀於名宦祠  省志)張¶
　瑄(成化中知安鄉縣縣境多虎瑄禱於城隍曰令不/職神宜殛之猛虎為災苛政所致百姓何罪耶自)¶
　(是虎屏迹人稱為/張驅虎云  省志)胡㢘(成化中知石門縣性嚴毅有/才畧剖訟明决操履清慎勸)¶
　(民務農桑凡有興作不違其時鋤抑强梗革/吏胥之奸欺者公庭寂然一邑安堵  省志)姜元澤¶
　(𢎞治間任平江教諭寡黙宏博誨人無倦因殿廡隘/陋捐俸建之士民翕然相應既落成卒於任士子哀)¶
　(慕不巳立祠肖/像祀之  省志)熊一定(知澧州性抗直政尚嚴厲吏/民畏之新洲舊有牧地藩府)¶
　(欲專其利定婉辭啟聞卒弛其禁九谿土酋怙險殺/害良民定承檄按問伏其辜任澧七年積榖累數萬)¶
　(斛嵗荒民頼/以濟  省志)張舉(正徳初治岳州府蒞毁淫祠聴訟/一揆諸理豪勢無畏吏胥一毫不)¶
<pb:KR2k0008_WYG_062-62a>¶
　(敢横索於人有神明太守之稱比卒/郡人思之並祀於李公祠  省志)麥成(正徳中任/安鄉縣典)¶
　(史值流賊掠鼎江口成父子集民兵徃禦之比戰馬/躓賊叢槊刺之猶徒歩手刃數人遂遇害子亦死焉)¶
　(省/志)李克嗣(嘉靖初岳州通判擢知隨州嚴明/㢘介造士愛民惠政甚著  省志)韓士英¶
　(嘉靖初知岳州府温雅有度政尚明恕重/創郡堂脩葺諸廢墜咸不擾於民  省志)¶
流寓韓注(仕唐為諫議貞元間以言事忤㫖貶岳州適/意遊君山棄人間事杜甫以詩寄之有濯足)¶
　(洞庭望八/荒之句)趙彦若(宋宗室為翰林學士紹聖初章惇/當國惡元祐人以彦若預脩神宗)¶
　(實録謫/居澧州)劉寳(宋岳飛將嘗從破楊么有功及飛遇害/寳遂散其部曲隠居華容東山卒葬焉)¶
　(有墓/存)曩秉彛(元蒙古人一名加台寓居澧州受學於/瞿炳中湖廣鄉試第一舉進士授蘇州)¶
<pb:KR2k0008_WYG_062-62b>¶
　(録事官至河/南省㕘政)王申子(本卭峽人號秋山元季隠居/慈利註大易輯説春秋類傳)¶
人物周白善(春秋時楚白公勝之族為楚將家澧陽白/公欲亂國召之善曰從子而亂其國則不)¶
　(義於君背子而發其私則不仁於族遂棄其禄築圃/灌園以終其身楚人因名其圃曰白善將軍藥圃其)¶
　(地在今城/東藥圃寺)申鳴(春秋楚人家澧陽以孝聞王欲相之/辭不受父曰使汝有禄於國吾無憂)¶
　(矣鳴遂入相居三年白公勝為亂將徃死之父止之/不可白公刼其父鳴曰始吾父之孝子也今吾君之)¶
　(忠臣也何以得全身援桴鼓之遂殺白公其父亦死/王欲賞之鳴曰食禄避難非忠臣也定國殺父非孝)¶
　(子也名不可/兩立遂自殺)晉周該(慈利人以義勇稱從父級宜郡/内史王敦為逆級遣該使湘洲)¶
　(約醮王丞甘卓同奬王室為敦所執/訊掠之至死不言級由是得免於難)車𦙍(南平人父/育為本郡)¶
<pb:KR2k0008_WYG_062-63a>¶
　(功曹𦙍少時篤學不倦家貧不常得油夏月囊螢照/書及長甚有鄉譽桓温在荆州引為主簿太和中領)¶
　(國子博士遷吏部尚書王國寳諂㑹稽王道子諷入/坐奏以道子為丞相加殊禮𦙍言不可忤道子意乃)¶
　(稱疾/不出)唐李羣玊(澧陽人能詩大中間裴休入相薦之/云羣玉放懐丘壑吟詠性情叱妍詞)¶
　(於麗則動清律於風騷冥鴻不歸羽翰自逸霧豹/逺跡文采愈竒詔授𢎞文館校書郎有詩集行世)段¶
　洪古(安鄉人剛削寡合不事産業人或交之度非義/輙去以故五十不能禄後卒於桂之逆旅歸葬)¶
　(黄山桞宗元為誌/其墓并祭之以文)宋蘇庠(澧州人以詩鳴蘇軾一見/比之唐李白自是清名籍)¶
　(甚時當國者誘以美官庠笑而謝之紹聖初徐俯在/樞筦力薦於朝不起後徙居丹陽秦檜欲召見庠曰)¶
　(吾老矣不忍販賣雲壑卒年八/十餘號後湖居士有文集行世)黄誥(平江人熈寧三/年進士為長沙)¶
<pb:KR2k0008_WYG_062-63b>¶
　(簿章惇開梅山請增畝税誥力言罷之後知益陽縣/有政聲居䘮廬墓芝生塋祠凡百餘本事聞哲宗賜)¶
　(帛五十匹後知歙建州移/湖南提刑官至太府卿)羅孝芬(平江人宣和間居/側有大柿樹雷折)¶
　(之火燎其文成羅狀元字下有三點人莫能測明年/孝芬舉甲科第三人始悟其兆云後擢吏部郎中靖)¶
　(康初致仕歸建畫錦/橋秀野亭當世榮之)李平西(平江人伯父綱累官輕/車都尉父純皇祐中進)¶
　(士有賢名平西元符中進士知澧州專務徳化集民/訓以孝弟勸事農桑化洽州邑累遷樞密院承㫖金)¶
　(人侵汴平西與宰相李綱奏守禦䇿金再南侵又/乞詔諸道勤王兵决䇿一戰時宰相何㮚不能用)元¶
　劉琦(臨湘人生二嵗母遭亂陷於兵父必逹不復娶/琦稍長思其母不置及冠請於父徃求之徧歴)¶
　(河南北淮東西數嵗不得後得於貴池迎以歸養/後父母相繼没終䘮猶蔬食事聞旌其門曰孝義)熊¶
<pb:KR2k0008_WYG_062-64a>¶
　義山(安鄉人累官至萬户至正間倪文俊兵至執縣/尹張繼和義山保障黄山一縣獲安越二年文)¶
　(俊襲執之逼使速降義山罵不/絶口文俊大怒剖其腹而死)本朝張庭蘭(澧州人/洪武乙)¶
　(丑進士授審刑司詳議陞/大理少卿進左都御史)戴本昇(澧州人洪武間任/兵科給事中後陞)¶
　(廣西右/㕘議)蕭忠(慈利人洪武間由國子生授山東左布/政使左遷髙密縣典史永樂初復陞江)¶
　(西僉事/調廣西)方庭玉(巴陵人永樂乙未進士授工部主事/遷郎中正統中陞浙江右布政使致)¶
　(仕/)武毅(華容人累官都督僉事為㕘將守廣西智/勇過人馭下嚴明多樹戰功為蠻夷所服)董¶
　廷圭(華容人景泰辛未進士拜監察御史彈劾不避/累官山東副使歴任中外家無寸土比歿殯殮)¶
　(皆鄉人賵/助  省志)鄧廷瓚(景泰甲戌進士授知縣厯貴程番/知府諸夷感化累遷布政使時貴)¶
<pb:KR2k0008_WYG_062-64b>¶
　(州黑苗叛乃擢為都御史徃平之斬首六千餘級生/擒二千餘人進左都御史總督兩廣卒於任贈太子)¶
　(少保謚襄敏平生雅量宏致罔測/淵奥厥中明炳人亦鮮及  省志)劉大夏(華容人天/順中進士)¶
　(改翰林院庶吉士授兵部主事累官本部尚書性坦/夷謙厚慈仁清白而所自植立竪不可易歴中外四)¶
　(十餘年學士大夫無論識不識皆/仰之若山嶽然卒謚忠宣  省志)黎淳(華容人天順/丁丑進士第)¶
　(一初為翰林院脩撰歴官春坊諭徳少詹事陞吏部/侍郎以南京禮部尚書致仕淳性耿介剛毅寡鮮諧)¶
　(合重倫紀尚節儉其所自樹植即齒隠勿媿/云二子俱進士居尊官若於家訓  省志)馬安(石/門)¶
　(人父䘮膝行負土成墳廬墓三/年有司以聞旌表其門  省志)程萬里(華容人天順/丁丑進士成)¶
　(化初授吏科給事中封駁得體嘗上䟽言用賢圖治/䟽通人才慎選風憲皆切時政累官户部右侍郎致)¶
<pb:KR2k0008_WYG_062-65a>¶
　(仕家居嘯歌山澤托志恬/曠所著冇閑情集  省志)桞應辰(巴陵人進士累官/副都御史忤逆瑾)¶
　(摭以他事免歸瑾敗/復職致仕  省志)謝綱(巴陵人成化己丑進士知/髙安縣有氓素强梗綱諭)¶
　(以利害革心為善徴拜監察御史清戌四川河南所/至咸著風采擢山東按察副使所著有素軒文集)¶
　(省/志)王儼(華容人成化己丑進士累官户部右侍郎所至/以廉能稱功績茂著子官之領鄉薦  省志)¶
　方昇(臨湘人鄉薦第一舉進士拜御史所按治處咸/著清直聲時稱真御史尋遷江西按察副使卒)¶
　(於官篋中惟衣服二三襲/士大夫賢恤之  省志)嚴永濬(華容人進士授户/部主事出守西安)¶
　(府秦俗變以興讓撫按藩臬庭無宿牒以浙江㕘政/卒學醇節峻發為忠諍義形於色即貴要人勿恤也)¶
　(所著有兩山/集  省志)卜馬祥(岳州人成化中任指揮同知流/賊掠洞庭祥奮身督戰死之)¶
<pb:KR2k0008_WYG_062-65b>¶
　(省/志)黄昭道(平江人𢎞治中進士知長山縣嵗蝗禱神/雨雹交作蝗盡死人異焉拜監察御史厯)¶
　(江西僉事補獲逆濠黨惡訊治如法遷雲南㕘政諭/木邦諸夷以利害咸襲明懽騰誅普安賊有功轉布)¶
　(政使辭疾歸惟誠坦凝定克濟/大事盖今之古人云  省志)徐貴(平江人由舉人/授四川潼川州)¶
　(同知力甘清苦為政嚴明後以剛直忤臺官謝政歸/家居灌園種蔬窮約如寒士嚴飭周防不失尺寸鄉)¶
　(里目為古君/子云  省志)顔頥夀(巴陵人𢎞治初進士授知縣拜/監察御史赫然有激揚聲歴光)¶
　(禄大理卿進都御史累/官刑部尚書  省志)李如圭(澧州人𢎞治中進士/拜監察御史出按江)¶
　(西激揚有聲歴陞副都御史廵撫延綏時北軍屢至/如圭豫防周悉入為大理卿尋致仕起為工部侍郎)¶
　(管理河道進户/部尚書  省志)桞尚義(巴陵人𢎞治己未進士授知/縣徴拜監察御史累陟僉都)¶
<pb:KR2k0008_WYG_062-66a>¶
　(御史以忤逆瑾除名瑾敗復/起副使仕至㕘政  省志)周溆(九谿衛人進士授/大理評事諫武廟)¶
　(南巡謫縣丞起知韶州府累官工部尚書督理沙河/大工所至以治績見稱㑹災異自陳致仕歸  省志)¶
　孫繼芳(華容人正徳辛未進士授主事陞兵部員外/諫武廟南巡廷笞不死改職方歴雲提學副)¶
　(使致仕歸性慷慨激昻當其氣/所欲言雖萬乘勿畏也  省志)周廷用(華容人正徳/辛未進士授)¶
　(知縣擢御史出按貴州獠帖冦附歴四川兵備副使/有征芒部功進江西按察使以他事致政去平生不)¶
　(喜遷合濶視放言畧弗旁顧而㢘介之/節終始弗渝所著有八厓集  省志)髙鵬(澧州人/器識超)¶
　(異少聘周偉女病癱瘓周恐艱於櫛沐議辭婚不可/竟委禽焉相與無間言姻黨賢之後舉進士以戚畹)¶
　(外補知南通州㢘慎有為境内蝗旱火叠興卒不為/害人以為徳孚三異焉尋調覇州以禁奸歛怨權璫)¶
<pb:KR2k0008_WYG_062-66b>¶
　(誣逮降雲南寧州同知陞/杭州府通判卒  省志)¶
列女韓氏女(巴陵人宋魏國公琦之裔名希孟少明慧/知讀書開慶初元兵至岳陽女年十八為)¶
　(卒所掠將挾以獻其主將女知必不免竟赴水死越/三日得其屍練裙帶中有詩曰我質本瑚璉宗廟供)¶
　(蘋蘩一朝嬰禍難失身戎馬間寧當血刃死不作袵/席寛漢上有王猛江南無謝安長號赴洪流激烈摧)¶
　(心/肝)藍氏(黎受三妻巴陵人適黎未幾夫卒無子依弟/榮誓不再嫁孀居五十年洪武中旌  省志)¶
　程氏(王谷樹妻澧人夫病篤刲股啖之夫遺命適人/程剪髪誓無他終身足不渝閾洪武中旌  省)¶
　(志/)凌氏(呉伏顯妻平江人永/樂中以節旌  省志)易氏(方志通妻巴陵人/年二十而寡力貧)¶
　(養姑姑疾篤易氏籲天求以身代病瘥奉/養惟謹孀居四十餘年成化中旌  省志)黎氏(毛瑢/妻華)¶
<pb:KR2k0008_WYG_062-67a>¶
　(容人適毛甫二載夫卒誓無他志辛勤機杼以為/養姑費教子向學規度嶄然成化中旌  省志)張¶
　氏(陳學明妻巴陵人年二十而寡無子或勸其改節/張斷義不可廼以兄之子為後辛勤撫育居孀餘)¶
　(五十年成化/中旌  省志)方氏(梅紀妻臨湘人年二十三而寡杜/門却掃矢志不渝成化中旌  省)¶
　(志/)黄氏(余勝妻臨湘人年二十二而寡撫孤/守節始終如一成化中旌  省志)李氏(謝/紀)¶
　(妻巴陵人年二十四夫亡日夜慟哭不輟屢死復甦/遺腹生子梅鞠育成立皓守一節成化中旌  省志)¶
　陳氏(朱宣妻岳州衛人宣任指揮死於陣陳年/二十二孀居四十餘年𢎞治中旌  省志)周氏¶
　(王昇妻岳州衛人昇任千户死於兵周哀/之幾殞而甦杜門不出𢎞治中旌  省志)徐氏(李信/妻岳)¶
　(州衛人年十七適信生一子英甫三嵗信調征靖州/歿於戍所徐年二十四清苦自勵孝養其姑姑卒葬)¶
<pb:KR2k0008_WYG_062-67b>¶
　(祭不違禮𢎞治/中旌  省志)陳氏(王萬爵妻平江人年二十餘夫/亡無子陳勵節自守孀居四十)¶
　(餘年嘉靖間事/聞旌表  省志)劉氏(缺玘妻臨湘人年二十一夫亡/劉矢志不再醮遺子植撫之稍)¶
　(長遣令就學學成舉於鄉/嘉靖三十六年旌  省志)¶
仙釋吕洞賔(河東人唐禮部侍郎渭之孫兩舉進士不/第去遊盧山遇異人得長生訣多遊湘潭)¶
　(鄂岳間嘗留題岳陽樓上云朝遊北海暮蒼梧柚有/青蛇膽氣麤三入岳陽人不識朗吟飛過洞庭湖宋)¶
　(時嘗來謁滕宗諒自稱華州回道士宗諒密令畫工/傳其像口占以贈之曰華州回道士來到岳陽城别)¶
　(我遊何處秋空一劍/横回憮然大笑而别)湘中老人(舊志載唐吕雲卿嘗/遇於君山側索酒數)¶
　(行老人歌曰湘中老人讀黄老手援紫虆坐碧草春/至不知湖水深日暮忘却巴陵道蘇軾云此詩詞殆)¶
<pb:KR2k0008_WYG_062-68a>¶
　(是李謫仙軰老人盖真遁世者也今/考唐詩此篇乃髙駢所作未知何據)普實(夔府人㓜/頴悟必跏)¶
　(趺不茹葷九嵗遇僧話即如宿契遂出俗從通禪師/居天寧寺擕鍚遍歴禪席嘆曰不超三界非丈夫也)¶
　(自此節食毁形謁石鍾賢禪師隠楊板山習定一紀/出遊衡岳憇圓通寺升座説法有天花飛墜白鶴翔)¶
　(空長沙大旱迎師祈之説偈而徃大雨隨至一日告/門人曰辛未嵗正月朔日吾當去及期端化而去)¶
　¶
　¶
　¶
　¶
<pb:KR2k0008_WYG_062-68b>¶
　¶
　¶
　¶
　¶
　¶
　¶
　¶
　明一統志卷六十二¶
