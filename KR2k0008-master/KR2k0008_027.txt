# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.313267
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0008_WYG_027-1a>¶
欽定四庫全書¶
　明一綂志卷二十七¶
　　　　　　　　　　　　明　李賢等　撰¶
　　開封府下¶
　　　伊尹(耕于有莘之野湯以幣三聘之遂幡然而/起相湯伐夏救民以天下為己任一夫不)¶
　(獲其所曰時予之辜又相太甲而放之使之/處仁遷義卒成令主孟子稱其聖之任者也)周潁考¶
　叔(春秋時潁谷封人聞鄭莊公誓不見母有獻于公/公賜之羮食而舍肉公問之對曰小人有母請以)¶
　(遺之公感其言/遂為母子如初)甯越(中牟人苦耕之勞問其友曰如/何可以免此苦也友曰其學乎)¶
<pb:KR2k0008_WYG_027-1b>¶
　(勤三十年可免越曰然人將休吾不敢休人將卧吾/不敢卧如是十五年亦足矣乃𤼵憤學十三年而齊)¶
　(威公/師之)子皮(鄭人為鄭大夫知子産賢以政授之宋人/得玉以獻辭之或曰寳子皮曰子以玉為)¶
　(寳我以不貪為寳若受之喪吾寳矣/及卒子産哭之曰吾無與為善矣)燭之武(鄭人晉/侯秦伯)¶
　(圍鄭鄭伯使之見秦伯而説之秦/伯説與鄭人盟使人戍之而還)洩冶(陳人仕靈公/時為大夫以)¶
　(諫而/死)逢滑(陳人吴入楚而召陳侯滑進曰國之興也/以福其亡也以禍今吴未有福楚未有禍)¶
　(未可從也晉為盟主盍/托晉以辭陳侯從之)國僑(鄭人即鄭卿子産也作/封洫不毁郷校制叅辟)¶
　(鑄刑書上下有服都鄙有章孔子過/鄭因與之厚及卒泣曰古之遺愛也)子太叔(鄭人美/秀而文)¶
　(熟於典故為鄭大夫繼子産為政不忍猛而寛鄭國/多盜取人於萑苻之澤太叔於是興徒兵以攻之盡)¶
<pb:KR2k0008_WYG_027-2a>¶
　(殺乃/止)司城貞子(陳人仕為大夫孔/子過陳主於其家)顓孫師(陳人即子/張孔門弟)¶
　(子才髙意廣晚年進徳後/世追封陳伯進宛丘侯)田基(晉中牟人趙簡子屠/中牟以基不從佛肸)¶
　(之畔欲官之不受而之楚/楚王髙其義以為司馬)列禦冦(鄭人荘子重其為/人多稱道之自云)¶
　(居鄭圃四十年人無識者其學本於黄帝老子著列/子一書多寓言與荘子書相類非秦漢而下作者所)¶
　(可及但因散軼不完有附益/之者其真偽亦不可亂也)尉繚(尉氏人有賢名魏/恵王時著兵書五)¶
　(卷號尉/繚子)公子無忌(魏諸公子號信陵君仁而下士食/客嘗三千人諸侯以公子故不敢)¶
　(加兵/於魏)侯嬴(大梁人魏隠士嘗為夷門監者公子無忌/延為上客秦攻趙魏遣晉鄙救之按兵不)¶
　(進公子患焉嬴教之奪晉/鄙兵大破秦師于邯鄲)朱亥(大梁人有力隠於屠/肆侯嬴薦之魏公子)¶
<pb:KR2k0008_WYG_027-2b>¶
　(無忌使奉璧謝秦秦王怒置之虎圈亥髮/上衝冠瞋目視虎虎不敢動遂以禮遣之)秦韓非(韓/之)¶
　(諸公子與李斯俱事荀卿善刑名法律/之學作説難孤憤五蠧説林五十餘篇)呂不韋(陽翟/人荘)¶
　(襄王以為相封文信侯作月令集著所聞為十二紀/八覽六論合十餘萬言名曰呂氏春秋懸千金於市)¶
　(能增損一/字者與之)陳餘(大梁人好儒術與張耳為刎頸交秦/滅魏購求耳餘兩人變姓名俱之陳)¶
　(為里監門後從陳勝/起兵餘自立為代王)張耳(大梁人嘗亡命游外黄後/從漢髙帝定天下以功封)¶
　(趙王子敖嗣立尚髙/帝長女魯元公主)漢張良(其先韓人也家世相韓/秦滅韓良為韓報仇不)¶
　(果乃佐髙帝滅秦天下既定封留侯尋棄人間事/從赤松子遊卒謚文成侯先儒謂其有儒者氣象)陳¶
　平(陽武人少家貧好讀書有田三十畝與兄伯居伯/嘗耕田縱平游學後佐髙帝定天下凡六出竒計)¶
<pb:KR2k0008_WYG_027-3a>¶
　(官至右丞相/封曲逆侯)酈商(陳留髙陽人髙帝為沛公畧地商/以四千人屬沛公從擊項籍又從)¶
　(擊黥布以功/封曲周侯)酈食其(商之弟以儒者見髙帝使説齊/下齊七十餘城及韓信破齊齊)¶
　(以食其為賣己遂烹之/漢封其子疥為髙梁侯)張蒼(陽武人好書律厯嘗仕/秦為御史後歸漢從攻)¶
　(臧荼以功封北平侯孝文初為丞相年百/餘嵗乃卒著書十八篇専言隂陽律厯事)賈山(潁川/人涉)¶
　(獵書記孝文時上書言治亂之道借秦為喻名曰至/言其後文帝除鑄錢令山復上書諫遂復禁鑄錢)¶
　鼂錯(潁川人學申韓刑名以文學為太常掌故文帝/遣受尚書於伏生遷太子家令號智囊數上書)¶
　(言邊事皆見嘉納景/帝時遷御史大夫)灌夫(潁隂人父張孟嘗為灌嬰/舍人故䝉灌姓吴楚反時)¶
　(孟以校尉戰死吴軍夫奮曰願取吴王若將軍頭以/報父仇遂披甲持㦸而往大破吴軍以此名聞天下)¶
<pb:KR2k0008_WYG_027-3b>¶
　(後為淮/陽太守)鄭當時(陳人少任俠自喜武帝時為内史以/貴下人性㢘不治産聞人之善輒薦)¶
　(引之唯/恐後)韓延年(潁川人父千秋封成安侯延年襲/父爵與李廣同伐匈奴以戰死)任¶
　安(滎陽人嘗為大将軍衛青門客後青日衰故客多/歸霍去病安獨不肯故人司馬遷為中書令尊寵)¶
　(用事安遺之書/責以進賢之義)黄霸(陽夏人習文法溫良有讓善御/衆武帝末以入錢賞官復察㢘)¶
　(遷河南太守丞宣帝召為廷尉正數決疑獄庭中稱/平累遷潁川太守霸外寛内明得吏民心户口嵗增)¶
　(治為天下第一天子下詔稱揚賜爵闗/内侯徵拜京兆尹後為丞相封建成侯)李充(陳留人/家貧兄)¶
　(弟同居妻挾其私欲分異充黜之後為博士遷左中/郎将年八十餘平帝時為國三老時被進見賜以几)¶
　(杖/)孫寳(潁川鄢陵人初以明經為郡吏累官京兆尹/後為大司農時廷臣稱王莽功徳寳獨非之)¶
<pb:KR2k0008_WYG_027-4a>¶
　(坐/免)彭宣(陽夏人治易事張禹禹薦其明經有威重可/任政事入為右扶風累官大司空封長平侯)¶
　(王莽専政宣上書言三公鼎足承君一足不/任則覆亂鼎實臣年毦昬亂乞骸骨歸郷里)鄭興(開/封)¶
　(人學公羊春秋兼通左氏嘗與劉歆條列章句傳詁/及校三統厯建武間徵為大中大夫子衆傳父學永)¶
　(平中累官大司農以清正/稱孫安世亦知名於時)虞延(陳留東昬人為細陽/令每嵗時伏臘輒遣)¶
　(徒繫歸家並感其徳應期而來有疾者亦自載歸/獄百姓説之累官至司徒從曾孫放亦知名於時)劉¶
　昆(陳留東昬人以施氏易教授弟子恒五百人光武/聞其名授江陵令反風滅火後守𢎞農虎北渡河)¶
　(去召拜光祿勲上問何以致是對曰偶然耳以騎都/尉致仕子軼傳其業門徒益盛累官宗正世嗣其官)¶
　王霸(潁陽人從光武為王郎所逼将至滹沱時河水/流澌衆恐難濟霸即詭曰冰堅可渡遂前至河)¶
<pb:KR2k0008_WYG_027-4b>¶
　(冰果合乃濟後/以功封淮陽侯)祭遵(潁陽人恭儉好學從光武征河/北有功拜将軍封潁陽侯弟彤)¶
　(為黄門侍郎累遷太僕居官三十年/衣無兼副顯宗美其清約賜錢百萬)堅鐔(襄城人以/吏能從光)¶
　(武為偏将軍以/功封合肥侯)傅俊(襄城人光武徇襄城俊以縣亭/長迎軍拜為校尉累從征伐有)¶
　(功拜積/弩将軍)侯霸(河内密人矜嚴有威容治穀梁春秋累/官淮平大尹更始徴霸百姓號哭遮道)¶
　(乞留光武初徵拜尚書令積善清潔明/習故事進大司徒封闗内侯薨諡哀侯)董宣(陳留圉/人為洛)¶
　(陽令時湖陽公主蒼頭殺人宣格殺之帝怒强使叩/頭謝主宣兩手據地終不肯俯因勑强項令出賜錢)¶
　(三十萬宣悉以班諸吏及卒帝遣使臨視唯見布被/覆屍大麥數斛帝曰董宣㢘潔死乃知之子並官至)¶
　(齊/相)薛漢(淮陽陳人世習韓詩父子以章句著名尤善/説災異建武初為博士當時言詩者推漢為)¶
<pb:KR2k0008_WYG_027-5a>¶
　(長遷千乗太/守有異跡)張興(鄢陵人治梁丘易舉孝㢘累官太/子少傅明帝數訪以經術既而聲)¶
　(稱著聞子弟從游者前後至萬人/子魴世其業位至張掖屬國都尉)樓望(雍丘人治嚴/氏春秋累官)¶
　(中郎将教授不倦稱為儒/宗諸生著錄者九十餘人)郭躬(陽翟人家世衣冠父/𢎞習小杜律為決曹)¶
　(掾㫁獄無寃躬傳父業講授徒衆常數百人累官至/廷尉決獄多所矜恕終河南尹子孫至公者一人廷)¶
　(尉七人侯三人刺史侍中二/十餘人御史至監平者甚衆)丁鴻(潁川定陵人父綝/從光武以功封陵)¶
　(陽侯鴻少受尚書於桓榮父歿當襲爵讓於弟而教/授里中章帝詔鴻與諸儒校五經於白虎觀累官至)¶
　(太/尉)蔡衍(項人少明經講授以禮讓化郷里郷里有争/訟者輒詣衍決之其所平處皆無怨舉孝㢘)¶
　(累官冀州刺史徵拜議郎梁冀/聞其賢請欲相見衍辭疾不往)應順(南頓人舉孝㢘/累官冀州刺史)¶
<pb:KR2k0008_WYG_027-5b>¶
　(㢘直無私事後母至孝異樹忽生㕔/事人以為孝感所致十子皆有才名)繆彤(召陵人少/孤兄弟同)¶
　(居及娶婦各求分異彤掩户自責弟及婦聞/之悉謝罪更為雍睦仕至中牟令有異政)李膺(潁/川)¶
　(襄城人舉孝㢘累官青州刺史守令聞風解印綬去/後為司𨽻校尉有被其容接者名為登龍門坐黨錮)¶
　(免/官)夏馥(陳留圍人少為書生言行質直同縣髙氏蔡/氏並皆富植郡人畏而事之唯馥比門不與)¶
　(交通後與范滂/張儉俱為黨魁)賈彪(潁川定陵人志節慷慨為新息/長黨事起士皆寒心彪入洛陽)¶
　(訟之遂赦黨人兄弟三人並有髙名天下/稱曰賈氏三虎偉節最怒彪字偉節故云)應奉(順𤣥/孫讀)¶
　(書五行俱下仕為武陵太守遷司隸校尉桓帝欲立/田貴人為后奉諫止之黨氏起稱疾而退子劭舉孝)¶
　(㢘累官泰山守曹操専政劭棄官歸作春秋㫁獄/二百五十篇獻帝召為軍謀校尉著漢官禮儀)潁¶
<pb:KR2k0008_WYG_027-6a>¶
　容(長平人博學多通善春秋累徴/不起著春秋條例五萬餘言)楊匡(陳留人初為/杜喬掾喬與)¶
　(李固坐黨錮死匡衛其屍都官從事執詣梁太后太/后義之因上書乞送二人骸骨歸葬之遂隠不仕)¶
　邊鳳(陳留人為京兆尹有能名郡人記/曰前有趙張三王後有邊延二君)陳翔(召陵人/以孝㢘)¶
　(髙第拜侍御史遷揚州刺史舉劾贓/吏威名大振終御史中丞嘗𨽻黨籍)荀淑(潁川潁隂/人少有髙)¶
　(行博學而不好章句桓帝朝補朗陵侯相蒞事明理/稱為神君尋棄官歸子八人儉緄靖燾汪爽肅専並)¶
　(有才名時謂八龍靖有至行不仕號𤣥行先生爽年/十二能通春秋論語仕為郎中遭黨錮隠海上日以)¶
　(著述為事後徵/起累官司空)韓韶(長社人就辟為泰山嬴長賊聞/其賢相戒不入境流民入縣界)¶
　(者甚衆韶愍其飢開倉賑之主者争不可韶曰長活/溝壑之人而以此伏罪含笑入地矣子融少能辨理)¶
<pb:KR2k0008_WYG_027-6b>¶
　(累官至/太僕)楊倫(陳留東昬人少師事丁鴻習古文尚書/請辟皆不就後拜侍中以上書直辭不)¶
　(遜免歸後為将軍梁商長史諫諍不合/出補常山王傅以疾自止坐稽王命免)陳寔(潁川許/人隠居)¶
　(好學桓帝時為太丘長修徳清静百姓以安寔在郷/閭平心率物有争訟輒求判正曉譬曲直退無怨者)¶
　(夜有盜止其梁上寔起呼子孫訓戒曰不善之人習與/性成梁上君子是也盜驚自投伏罪寔遺以絹自是一)¶
　(縣無盜卒諡文範先生子紀以至徳稱遭黨錮隠海/上著書數萬言號陳子仕終大鴻臚諶與紀齊徳父)¶
　(子並著髙名/時號三君)鍾皓(潁川長社人以篤行稱九辟公府/皆不就以詩教授門徒千餘人姪)¶
　(瑾好古慕學有退讓風其内兄李膺謂之曰無是非/之心非人也瑾以白皓皓曰保身全家爾道為貴)¶
　李曇(潁川人少孤事繼母至孝陳蕃等薦之曰曇徳/行純備擢登三事必能賛宣盛美增光日月桓)¶
<pb:KR2k0008_WYG_027-7a>¶
　(帝以安車𤣥/纁徵之不起)爰延(陳留外黄人為侍中桓帝嘗問朕/何如主對曰中主帝曰何以知之)¶
　(曰尚書令陳蕃任事則治中常侍黄門預/政則亂是以知之帝嘉其言後拜大鴻臚)茅容(陳留/人年)¶
　(四十餘耕於野避雨樹下衆皆夷踞容獨危坐愈恭/郭泰見而異之因留寓宿旦日容殺鷄為饌泰意謂)¶
　(為己設既而供母自以草蔬與客同飯泰/起拜曰卿賢乎哉因勸令學卒以成徳)庾乗(潁川/鄢陵)¶
　(人少為縣門士郭泰勸游學宮遂能講論自以卑弟/每處下坐諸生博士皆就讐問由是學中以下坐為)¶
　(貴徵不起/號徵君)邊韶(陳留浚儀人教授數百人才思敏捷/應口成章嘗晝日假卧弟子私嘲之)¶
　(曰邊孝先腹便便嬾讀書但欲眠韶潜聞之應時對/曰邊為姓孝先字腹便便五經笥但欲眠思經事嘲)¶
　(者大慙官至尚書令著作東觀/著詩頌碑銘書策凡十五篇)符融(浚儀人少為都/官吏恥之委去)¶
<pb:KR2k0008_WYG_027-7b>¶
　(後遊太學師事李膺時郭泰始入京師/融一見歎其賢嘗知益州以清節名)許慎(召陵人/性惇篤)¶
　(少博學經籍馬融嘗推敬之時人語曰五經無雙許/叔重叔重慎字也初慎以五經傳説臧否不同於是)¶
　(撰為五經異義又作/説文解字十四篇)申屠蟠(陳留外黄人九嵗喪父/哀毁過禮蔡邕深器重)¶
　(之蟠隠居精學博貫五經/見漢室夷陵累徵皆不就)陳留老父(桓帝時黨禍起/士大夫有去官)¶
　(者相抱而泣老父過之歎曰夫龍不隠鱗鳳不蔵羽/網羅髙懸去将安所雖泣何及乎衆欲與語不顧而)¶
　(去竟不/知其名)范丹(一名冉陳留外黄人桓帝時為萊蕪長/不到官議者欲以為侍御史遂遁去徒)¶
　(行敝服賣卜於梁沛之間居徒四壁處之裕然三府/累辟不就卒謚貞節先生孫粲髙亮清正累官武威)¶
　(太/守)劉翊(潁隂人累官陳留太守及歸惟乗車馬不載/他物道遇士大夫病死輒以馬易棺葬之逢)¶
<pb:KR2k0008_WYG_027-8a>¶
　(貴人困餒又殺所駕牛食之或/止之翊曰視死不救非義士也)服䖍(河南滎陽人有/雅才善著文作)¶
　(春秋左氏傳解行世又著賦碑誄書記連/珠九憤凡十餘篇靈帝時累官九江太守)呂彊(河南/成臯)¶
　(人為人清忠奉公靈帝時例封官者以彊為都郷侯/彊辭讓因上疏陳事言中常侍曹節等徼寵宜止封)¶
　(賞又詔書於河閒故國起解/瀆之館未見其便書奏不省)蔡邕(陳留圉人六世祖/勲平帝時為郿令)¶
　(王莽欲臣之逃匿山中父稜有清白行邕性至孝同/居三世仕為議郎較正六經親書於碑置之太學門)¶
　(外及卒縉紳諸/儒莫不流涕)劉陶(潁川潁隂人通尚書春秋舉孝/㢘累官侍御史封中陵郷侯三)¶
　(遷尚書令拜侍中數切諫為權臣所憚徙京/兆尹不就徵拜諫議大夫上書言時務八事)荀悦(淑/孫)¶
　(家貧無書每於人家見篇牘一覽即記官至秘書監/侍中時政移曹氏悦作申鑒五篇奏之又依左傳體)¶
<pb:KR2k0008_WYG_027-8b>¶
　(刪漢書為帝/紀三十篇)典韋(陳留人形貌魁梧膂力過人嘗從/曹操討呂布於濮陽操募陷陣者)¶
　(韋手持㦸十餘大呼起所抵無不應手倒者布/衆退拜韋都尉其後張繡反襲操營韋戰歿)郭嘉¶
　(潁川陽翟人少有逺量深通籌畧達於事情曹操召/見論天下事曰使孤成大業者必此人也表為司空)¶
　(祭酒屢從征伐有/功及卒追諡貞侯)阮瑀(陳留尉氏人少受學於蔡邕/曹操辟為司空軍謀祭酒管)¶
　(記室凡書檄/多出於瑀)徐庶(長社人嘗薦諸葛亮於昭烈及曹/操獲其母庶謂昭烈曰本欲與将)¶
　(軍圖事今失老母方寸/亂矣請從此辭遂歸操)荀彧(淑孫聞曹操有雄畧歸也/之與語大悦曰吾子房)¶
　(以為奮武司馬軍國事悉以咨之董昭謂操宜進爵/國公彧曰曹公本興義兵不宜如此操心不平因表)¶
　(留彧為侍中至/濡須口飲藥死)鄭太(開封人少有才畧累官侍御史/董卓亂太與荀攸何顒共謀誅)¶
<pb:KR2k0008_WYG_027-9a>¶
　(之事洩太走歸袁術為揚州刺史子/袤有識鑒仕晉累官光祿勲進司空)三國荀攸(彧從/子祖)¶
　(父曇廣陵太守攸仕為汝南太守曹操以為軍師及/魏建國為尚書令卒諡敬侯子顗博學洽聞仕魏為)¶
　(司空年七十居母憂哀/毁幾滅性封臨淮公)鄭渾(太弟事曹操為下蔡長/召陵令時天下未定民)¶
　(生子多不舉渾課使耕桑重去子之法民漸豐給所/育男女多以鄭為字魏建國累官魏郡太守子崇仕)¶
　(為郎/中)袁渙(陳郡人劉備舉渙茂才後歸曹操拜沛南/都尉遷梁相每勑諸縣存鰥寡髙年表孝)¶
　(子貞婦常曰世治則禮詳世亂則禮簡全在斟酌魏/國初建行御史大夫事子侃清粹閑雅素有父風位)¶
　(至尚/書)辛毘(潁川陽翟人曹操表為議郎遷丞相長史/入魏為侍中好直諫嘗以事諫文帝帝不)¶
　(聴毘随而引其裾帝竟從/其言明帝時封潁郷侯)陳羣(寔孫寔嘗竒之謂宗/人曰此兒必興吾宗)¶
<pb:KR2k0008_WYG_027-9b>¶
　(羣初仕漢為治書侍御史入魏為御史中/丞累官司空錄尚書事為人𢎞博不伐)杜襲(潁川/定陵)¶
　(人祖根漢永初時舉孝㢘為郎中官至濟隂太守襲/始依劉表知其不足托遂還郷里曹操以為西鄂長)¶
　(魏建國為侍中明/帝時封平陽郷侯)趙儼(陽翟人事曹操為朗陵長恩/威並著魏建國累官至司空)¶
　(與辛毘陳羣杜襲齊/名時號辛陳杜趙)何䕫(陳郡人避亂淮南曹操辟/為司空掾遷長廣太守多)¶
　(所建明海賊冦暴樂安濟南界操以䕫前在長廣有/威信拜樂安太守到官數月諸城悉平魏文帝時封)¶
　(成陽/亭侯)毛玠(陳留平丘人少為縣吏以清公稱後為曹/操東曹掾與崔瑗並典選所舉用皆清正)¶
　(之士魏建國以/為尚書僕射)鍾繇(皓曾孫善書好謀漢末舉孝㢘/累官尚書僕射封武亭侯入魏)¶
　(為相國封定陵侯遷太傅子毓機捷談笑有父風累/官刺史厯都督徐州荆州少子㑹討蜀有功封縣侯)¶
<pb:KR2k0008_WYG_027-10a>¶
　應㻛(順六世孫以文學名識治體仕魏為五官将文/學多識朝廷制度弟璩好學善屬文仕魏累官)¶
　(侍中時曹爽専政璩作詩諷之/璩子貞有文學官至散騎常侍)髙柔(陳留圉人仕魏/為管縣長姦吏)¶
　(聞其至皆引去累宫廷尉封安國侯子光以/文學行義著仕晉累官散騎常侍進少傅)晉阮籍¶
　(瑀子容貌瓌傑志氣宏放初仕魏累官散騎常侍籍/本有濟世志屬天下多故名士少有全者遂酣飲為)¶
　(常司馬昭輔政引為大将軍從事中郎/将嘗賦詠懐詩八十餘篇子渾有父風)鄭冲(開封人/博學經)¶
　(史初仕魏為陳留太守累官太保封夀光侯時定/儀禮律令多主於冲入晉為太傅進夀光公致仕)何¶
　曾(陽夏人好學博聞性至孝友自少至老夫婦相見/如賓無聲樂嬖倖之好仕魏至鎮北将軍入晉累)¶
　(官太宰/侍中)阮咸(籍兄子任達不拘與籍齊名仕為散騎/侍郎妙解音律善彈琵琶出補治平太)¶
<pb:KR2k0008_WYG_027-10b>¶
　(守二子瞻孚並有才名孚從明帝平王敦累官吏部/尚書從子修好老易意度豁然常步行以百錢掛杖)¶
　(頭至酒店便獨暢飲家/無儋石之儲晏如也)畢卓(鮦陽人少放達嘗曰得/酒滿數百斛左手持酒)¶
　(盃右手持蟹螯拍浮酒船中便了一生/矣與阮孚等為八達大興末為吏部郎)荀朂(爽曾孫/岐嶷夙)¶
　(成十嵗能屬文既長遂博學達於從政仕至尚書令/子組夷雅有才識累官太子太保懐愍之難多所匡)¶
　(扶族子邃累官尚書邃弟闓/官至侍中尚書亦有名稱)庾峻(鄢陵人好學有才/思初仕魏為博士)¶
　(長安有大獄拜侍御史往㫁之朝野稱允入晉賜爵/闗内侯嘗疾世浮華不修名實著論以非之弟純為)¶
　(世儒宗累官中書令純子旉/少有清節仕至國子祭酒)潘岳(滎陽人少潁敏郷/邑號為竒童才名)¶
　(冠世累官中書令有西征閒居等賦從子尼/性恬退以著述為事累官太常卿封安昌公)阮种(陳/留)¶
<pb:KR2k0008_WYG_027-11a>¶
　(尉氏人弱冠有殊操舉賢良對䇿第一遷中書郎/正己率人朝廷咸憚其威再遷平原相有治聲)¶
　江統(陳留圉人静黙有逺志累官散騎常侍嘗著徙/戎論長子虨仕終國子祭酒次子惇讀書有文)¶
　(名累徵不就虨子敳/敳子恒夷並貴顯)鍾雅(潁川長社人好學有才智/仕至御史中丞直法繩違)¶
　(百僚憚之蘇峻之亂侍衛天子或勸之去雅曰君危/不能濟而遁逃茍免不可也卒死於難追贈光祿勲)¶
　(七世孫嶸好學善詩/仕南齊官至西中郎)荀崧(彧𤣥孫志操清純雅好文/學泰始中代兄襲父爵為)¶
　(安陵郷侯累官開府儀同三司錄尚書事蘇/峻之亂與王導等共衛帝二子蕤羨並知名)王隠(陳/郡)¶
　(人父銓少好學有著述之志每私錄晉事及功臣行狀/末就而卒隠博學多聞不交勢援元帝時為著作郎令)¶
　(撰國/史)褚翜(陽翟人以才藝名襲父爵為闗内侯累官/淮南内史蘇峻之亂翜與王導抱帝登殿)¶
<pb:KR2k0008_WYG_027-11b>¶
　(侍立左右峻兵入翜正立呵之兵不敢動/賊平以功封長汝縣伯進尚書左僕射)謝鯤(陽夏/人父)¶
　(衡國子祭酒鯤少有髙識好老易累官豫章太守蒞/政清肅百姓愛之子尚八嵗時坐客曰此兒一座顔)¶
　(囘也尚應聲曰世無尼父焉别顔囘客/皆歎異既長辨悟絶倫仕至散騎常侍)庾亮(鄢陵人/明穆元)¶
　(皇后兄風格峻整動由禮節仕為散騎常侍以外戚/求退復起為中書監加中書令蘇峻反亮督諸軍平)¶
　(之三子彬死蘇峻之亂義有時名仕為吴郡内史龢/仕至中領軍義子凖豫州刺史凖子悦為司徒右長)¶
　(史入宋累官/江州刺史)庾冰(亮弟清慎儉約累官中書監經綸時/務朝野稱賢鎮武昌卒弟翼有經綸)¶
　(大畧累官都亭侯代兄冰/鎮武昌厯鎮襄陽夏口)褚裒(陽翟人少有盛名桓/彝目之曰季野有皮)¶
　(裏春秋言其外無臧否而内有褒貶也謝安亦曰裒/雖不言而四時之氣已備仕終鎮北将軍名冠中興)¶
<pb:KR2k0008_WYG_027-12a>¶
　毛寶(陽武人叅溫嶠平南軍事破蘇峻有功為廬/江太守終豫州刺史二子穆之安之並知名)鄭¶
　黙(開封人寛冲博愛雖童竪厮養不加聲/色仕至大司農光祿勲子球封平夀公)袁瓌(陽夏/人元)¶
　(帝時為呂令其弟猷為江都令齊名江淮間時人美/之瓌累官散騎常侍瓌族弟耽少有才氣官至厯陽)¶
　(太守耽子質以孝行/稱官至東陽太守)蔡豹(陳留圉人有氣幹仕為振/武将軍臨淮太守在郡有)¶
　(治最遷徐/州刺史)應詹(瑒弟璩之曾孫以才藝文章知名當世/仕為太子舍人以功封觀陽縣侯領)¶
　(江州刺史子𤣥嗣官至散騎常侍次/子誕有器幹厯六郡太守龍驤将軍)庾闡(鄢陵人九/嵗能文仕)¶
　(為零陵太守過湘為文以弔賈誼又作/楊都賦膾炙人口子肅之亦有文藻)殷浩(陳郡長/平人父)¶
　(羨資性介立仕終光祿勲浩識度清逺三府辟皆不/就謝尚輩嘗伺其出處以卜江左興亡後徵為揚州)¶
<pb:KR2k0008_WYG_027-12b>¶
　(刺史陳讓至五月始受拜仕至中軍将軍子涓亦知/名從子仲堪能清言善屬文仕厯五州刺史桓𤣥忌)¶
　(其勝己/害之)謝安(鯤從子父裒太常卿安少有重名寓居/㑹稽之東山累徵不起年四十始為桓)¶
　(溫司馬累官尚書僕射時秦兵百萬冦淮淝加安征/討大都督賊平進太保兄奕弟萬子𤣥朗從孫晦皆)¶
　(有才名居江左其/行蹟詳見紹興府)阮放(咸族子與咸子孚齊名中興/間為吏部郎銓筦有稱績授)¶
　(交州刺史弟裕少以徳業知名隠居不仕累徵聘皆/不就放子晞之累官南頓太守裕子寧鄱陽太守自)¶
　(後子孫貴/顯不絶)袁喬(瓌子博學有文桓溫辟為司馬不就/拜尚書郎佐溫平蜀進龍驤将軍子)¶
　(崧少有逸才累官吴郡太守/孫恩之亂力守滬瀆城死之)江逌(陳留圍人避亂居/江淮耽玩經史殷)¶
　(浩辟為叅軍甚有匡弼之益後以功拜侍中遷太常/子蔚官至吴興太守弟灌累官尚書中護軍從子績)¶
<pb:KR2k0008_WYG_027-13a>¶
　(御史/中丞)韓伯(潁川長社人清和有思理留心文學舅殷/浩及王坦之皆見推奨官至吏部尚書)¶
　袁宏(瓌從孫自少有逸才謝安輩甚重之累官至東/陽郡太守所著詠史詩及東征等賦為時盛傳)¶
　荀伯子(潁隂人博通經傳仕為著作郎/與徐廣同撰國史遷御史中丞)南北朝謝景¶
　仁(安從孫仕宋為大司馬累遷左僕射弟純純子眺/文章清麗善草隸長五言詩仕宋為尚書殿中郎)¶
　(從弟方明方明子恵連/從子靈運皆有時名)庾登之(亮𤣥孫少以經濟自/任仕宋累官豫章太)¶
　(守中護軍弟仲文為廣平太守時謝晦當國人皆加/謹惟仲文與抗禮登之子仲逺為太子中庶子從文)¶
　(從孫子仲好危言髙/論累官太子舍人)袁湛(陽夏人宋武帝以為諮議/叅軍累官司空尚書弟豹)¶
　(好學博聞為御史中丞豹子淑縱横才辯累官/太子左衛率淑兄洵洵子顗顗子昂皆有名)殷景¶
<pb:KR2k0008_WYG_027-13b>¶
　仁(長平人少有大量仕宋累官中書令嘗薦劉湛同/為侍中湛入而隂毁之景仁稱疾文帝悟待之益)¶
　(隆凡朝政大小/必密函問之)殷孝祖(陳郡長平人少有氣幹仕宋/以軍功拜積射将軍兗州刺)¶
　(史族子琰和雅寡欲多識前事為/文帝所知仕至少府加給事中)鄭鮮之(滎陽開封/人仕宋累)¶
　(官御史中丞性剛直言無所隠權貴憚/之遷尚書右僕射子愔仕至始安大守)毛修之(滎陽/陽武)¶
　(人累官相國右司馬行司州事戍洛陽修立城壘宋/武帝至履行善之後為安西司馬為赫連勃勃所擒)¶
　(及赫連昌滅入/後魏既而得還)褚淵(裒四世孫父湛尚書左僕射淵/少有清譽父卒財寳悉與諸弟)¶
　(惟取書數千卷仕宋及南齊累官尚書令侍/中及卒家無餘財子賁從父弟炤並有名)殷鈞(長/平)¶
　(人九嵗以孝聞善隸書為學者楷法仕宋至臨/川内史閉閣卧理而百姓化之終國子祭酒)鄭羲¶
<pb:KR2k0008_WYG_027-14a>¶
　(滎陽人渾八世孫仕魏累官中書令出為西兗州太/守表薦士類時論多之子道昭博覽羣書累官秘書)¶
　(監兗州刺史孫述祖文雅有風采仕北齊累官太子/少保兗州刺史兗人歌之曰大鄭公小鄭公相去五)¶
　(十載風教/猶相同)袁翻(陳郡人仕魏累官度支尚書翻名位/俱重當時賢達咸推與之子聿修仕)¶
　(北齊累官都官尚書聿修以名/家子厯仕清華時望多相器待)袁粲(豹曾孫幼孤好/讀書及長有風)¶
　(操嘗著妙徳先生傳仕宋累官左僕射出鎮石頭城/為劉僧静所殺子最以身衛父俱死粲語最曰我不)¶
　(失為忠臣汝不失為孝子後弟/彖好學善屬文仕南齊官侍中)袁昂(粲從弟仕南齊/為尚書令遷司)¶
　(空立朝謇諤世號宗臣被接見者亦號登龍門孫樞/仕陳累官尚書左僕射清白自居樞弟憲官至右僕)¶
　(射/)阮孝緒(尉氏人父彦之宋太尉從事中郎以清幹/稱孝緒出後從伯𦙍𦙍歿餘財百餘孝緒)¶
<pb:KR2k0008_WYG_027-14b>¶
　(悉推與其妹母病醫言須人葠舊傳鐘山所出孝緒/躬厯幽險累日不逢忽見一鹿前行因尾之獲焉人)¶
　(以為孝/感所致)荀朗(潁隂人慷慨有大畧仕梁累官荆州刺/史以功封興寧縣侯遷都督合州刺史)¶
　鄭紹叔(滎陽開封人仕梁為安豐令有能名累遷司/州刺史繕兵積穀流民多歸焉終左衛将軍)¶
　殷不害(陳郡長平人家世儉約居甚貧窶有弟五人/皆幼弱不害事老母養小弟無所不至士大)¶
　(夫以篤行稱之年十七仕梁為廷尉平長於政事兼/飾以儒術累官司農卿簡文帝以不害善事親賜其)¶
　(母蔡氏/甚渥)鄭道邕(羲從𤣥孫以清約自居叔父四人皆/早世道邕撫諸孤如同出仕魏累官)¶
　(岐州刺史綏撫逺近户增四/萬治為天下最入為少司空)樊叔畧(陳留人父觀魏/封河陽侯為髙)¶
　(歡所誅叔畧奔闗西宇文泰引置左右數被親信以/平齊加上開府汴州刺史周宣帝營建東都制度皆)¶
<pb:KR2k0008_WYG_027-15a>¶
　(其所定以軍功進大将軍入/隋加上将軍徵拜司農卿)隋鄭譯(道邕子初仕魏/累官内史上大)¶
　(夫進封沛國公入隋以定策功拜柱國嘗修樂府聲/調凡八篇又奉詔定律令正音樂卒官岐州刺史諡)¶
　(曰/達)劉祐(滎陽人開皇初為大都督封索盧縣公其所/占候如合符節嘗奉詔撰兵書十卷名同金)¶
　(韜後又著隂䇿觀臺/飛候𤣥象要記等書)唐鄭善果(滎澤人仕隋為魯郡/太守母崔賢明嘗坐)¶
　(閣内聴善果處決或當理則悦有不可則責媿之故/善果所至有績歸唐檢校大理卿奉法持正風績顯)¶
　(公卿間從父兄元璹愛尚文藝五聘絶/域太宗稱其口伐可汗遂使邊火息燧)郭孝恪(許州/陽翟)¶
　(人少有竒節不治貲産初仕李密密敗歸唐嘗進策/平王世充竇建徳以功遷上柱國崑丘道副大總管)¶
　(討龜兹/國戰歿)崔知溫(鄢陵人仕為靈州司馬有善政累遷/中書令兄知悌户部尚書子泰之工)¶
<pb:KR2k0008_WYG_027-15b>¶
　(部尚書諤之以/功封博陵侯)劉仁軌(尉氏人家貧好讀書每畫地/書空以寓所習卒以通博聞)¶
　(仕為陳倉尉累遷尚書左僕射五世孫瑑舉/進士掾翰林學士宣宗時累遷同平章事)韋思謙¶
　(陽武人八嵗喪母以孝聞舉進士累官肅政大夫振/明綱紀朝廷肅然子承慶舉進士累官天官侍郎嗣)¶
　(立性孝友累官同/中書門下三品)格輔元(浚儀人舉明經累官鳳閣/鸞臺平章事武后欲以武)¶
　(承嗣為太子輔元不從遂下獄/坐以謀反斬之天下稱其寃)婁思徳(鄭州原武人/舉進士累官)¶
　(檢校豐州都督進同鳳閣鸞臺平章事卒諡曰貞師相/徳深沉有度量善知人人有忤己輒遜以自免為将)¶
　(三十餘年恭勤/樸忠以功名終)王求禮(許州人武后時為監察御史/時三月大雪蘇味道以為瑞)¶
　(率羣臣入賀求禮曰宰相和隂陽季春雨雪乃災也/味道不從入賀求禮厲聲曰主荒臣佞使天有瑞何)¶
<pb:KR2k0008_WYG_027-16a>¶
　(感而來哉羣臣/震恐后為罷朝)李日知(滎陽人及進士第武后時厯/司刑丞時法令嚴吏争為酷)¶
　(日知獨寛平嘗免一囚死少卿胡元禮曰吾不去曹/囚無生理日知曰吾不去曹囚無死法后竟用日知)¶
　(讞議累遷侍中罷/為刑部尚書致仕)吴兢(汴州浚儀人貫知經史方重/寡諧累官右拾遺𤣥宗初立)¶
　(鋭於決事兢慮其果而不精上書切諫拜諫議/大夫修國史事多核實不少假借人比之董狐)鄭䖍¶
　(滎陽人𤣥宗愛其才置廣文館以為博士居官貧約/澹如也䖍善圖山水好書嘗自寫其詩并畫以獻帝)¶
　(大署其尾曰鄭䖍三絶遷著/作郎後貶台州司户參軍)劉昌(開封人善騎射天/寶末從張介然討)¶
　(安祿山累以戰守功官至檢校尚書右僕射南川郡/王在邊最久所至率士墾田而軍有羨食邊障妥寧)¶
　(卒贈/司空)鄭濳曜(滎陽人母代國長公主開元中主寝疾/累三月不靧面主疾侵刺血為書丐諸)¶
<pb:KR2k0008_WYG_027-16b>¶
　(神請以身代火書而神許二字獨不化翌日主/愈戒左右無敢言後尚臨晉公主厯光祿卿)吴道¶
　𤣥(陽翟人仕為兗州瑕丘尉官至寧王友少學書於/張旭賀知章不成因工畫其筆法超妙為百代畫)¶
　(聖𤣥宗召入供奉為内/教博士非有詔不得畫)殷踐猷(長平人博學善記尤/通氏族厯數醫方時)¶
　(稱為五總龜舉文儒異等授秘書省學士兼麗正殿/學士子寅舉宏詞為太子校書郎孫髙杭州刺史)¶
　孔璋(許昌人李邕下獄當死璋以布衣上書謂邕往/者折二張之角挫韋氏之鋒有功於國臣無益)¶
　(於時願以身代/之遂減邕死)鄭珣瑜(滎澤人少孤躬耕養母為宋/城尉累官同平章事性嚴重)¶
　(未嘗以私託人人亦不敢干以私二子覃經術該深/淳篤守正累官尚書左僕射朗累官中書門下平章)¶
　(事覃子裔綽峭立有父/風仕至浙東觀察使)鄭絪(滎陽人幼有竒志善屬/文所交皆名士擢進士)¶
<pb:KR2k0008_WYG_027-17a>¶
　(宏詞髙第憲宗時拜中書侍郎同平章事以/太子太保致仕絪守道寡慾世以耆徳稱之)鄭餘慶¶
　(絪從子舉進士貞元中拜同平章事餘慶少砥礪行/已完潔仕四朝其祿皆賑親濟急被貶復相不避權)¶
　(幸子澣累官右補闕敢言無避仕終户部尚書孫處/誨文辭秀拔仕至宣武軍節度使從讜舉進士累官)¶
　(門下侍郎出為河東節度使詔自擇㕘佐皆一時極/選人比為小朝廷後拜太傅兼侍中族孫延昌有文)¶
　(行累官户部/尚書拜相)王沛(許昌人少勇決厯官兗海沂密節/度使明示法制軍政大治以檢校)¶
　(工部尚書徙忠武節度使卒子逢仕為/諸衛将軍討劉楨有功加右散騎常侍)朱忠亮(浚儀/人為)¶
　(薛嵩裨将累官經原四鎮節度使吏白耄卒不任戰/者可罷答曰古於老馬不棄况戰士乎聞者莫不感)¶
　(奮築潘原城有勞改封丹陽/卒贈尚書右僕射諡曰靈)韋𢎞景(思謙曾孫父濟/以文雅知名官)¶
<pb:KR2k0008_WYG_027-17b>¶
　(至馮翊太守𢎞景舉進士累官翰林學士時劉士涇/賂貴幸擢太僕卿𢎞景封還詔書後為吏部侍郎銓)¶
　(綜平序官至/禮部尚書)殷侑(陳州人有志於學不治貲産長通/經術貞元末及五經第累官刑部)¶
　(尚書時李訓鄭注已誅帝問侑治安術侑/言朝廷宜任耆徳無輕用新進帝然之)鄭肅(滎陽/人以)¶
　(儒世家學有根柢舉進士書判拔萃累官平章事挺/挺有大臣節與李徳裕協心輔政子洎仕至州刺史)¶
　(孫仁表豪爽有/文累官起居郎)陳夷行(潁川人由進士第累官尚書/左僕射介特不羣深為主知)¶
　(以足疾乞罷為/河東節度使)王博武(長社人會昌中侍母至廣州/涉海口風起母溺博武號泣)¶
　(赴水救之亦死節度使盧貞/得其屍葬之詔刻石表其墓)鄭畋(滎陽人父亞爽邁/有文仕至觀察使)¶
　(畋舉進士宣宗時為翰林學士詔書紛委畋思不淹/晷成文粲然皆切機要累遷同中書門下平章事終)¶
<pb:KR2k0008_WYG_027-18a>¶
　(司徒太/子太保)趙犨(陳州宛丘人重義氣善騎射仕為忠武/軍都虞候黄巢亂陳人請授犨為刺史)¶
　(破巢僖宗時擢彰義軍節度使卒贈太尉弟昶以破/巢功累遷同中書門下平章事犨子珝累官右金吾)¶
　(上将/軍)鄭綮(滎陽人舉進士昭宗時累官中書門下平/章事初綮善詩多俳諧時號鄭五歇後體)¶
　(及為相立朝侃然無復故態/既三月以太子少保致仕)五代髙頔(雍丘人後唐/進士累官天)¶
　(雄軍掌書記以左補闕致仕頔有清節力學彊記晨/暮常拱手危坐未嘗少懈子南金宋雍熙初擢第次)¶
　(子鼎舉進士/官至殿中丞)符彦卿(宛丘人善騎射事唐荘宗以謹/厚出入卧内入漢以功封魏國)¶
　(公周封魏王宋初加太師彦卿為将有謀善戰頗謙/恭下士所得賞賜悉分給士卒故人樂為之用周世)¶
　(宗及宋太宗/后皆其女也)宋石守信(浚儀人仕周為鎮安軍節度/使入宋累加中書令河南尹)¶
<pb:KR2k0008_WYG_027-18b>¶
　(封衛國公卒追封武威郡王諡武烈子保興知澶州/保吉鎮安軍節度保興子元孫仁宗時為鄜延副都)¶
　(總/管)薛居正(浚儀人好學有大志舉後唐進士仕周累/官刑部侍郎宋初遷門下侍郎平章事太)¶
　(宗時進司空居正性孝行純為相任寛簡不好/苛察子惟吉涉獵書史官至右領軍大将軍)李穆¶
　(陽武人性至孝言行無矯飾五代周進士為右拾遺/入宋累官翰林學士終叅知政事好汲引後進弟肅)¶
　(舉進士累官保静軍推官嘗作樂章九首其文甚工/子惟簡多材藝不樂仕進真宗時召拜太子中允致)¶
　(仕/)沈倫(太康人少習三禮講學自給累官給事中清/介醇謹從王師伐蜀諸将皆以賄敗倫歸篋)¶
　(中惟圖書而已擢樞密副使中書/侍郎同平章事後以左僕射致仕)梁周翰(管城人幼/好學十嵗)¶
　(能屬辭五代周舉進士為開封户曹參軍入宋直史/館累官翰林學士工部侍郎有集五十卷及續因話)¶
<pb:KR2k0008_WYG_027-19a>¶
　(錄/)劉廷翰(浚儀人父紹隠死節於晉廷翰自周入宋/累立戰功厯官大名尹天雄軍節度使寛)¶
　(厚容衆長於御下卒贈侍郎子贊/元登州刺史贊明勤州團練使)焦繼勲(長社人少/有大志厯)¶
　(晉漢周入宋為右金吾衛上将軍時向拱為西京留/守羣盜白日入都市繼勲代之月餘羣盜斂迹子守)¶
　(節厯知襄鄧汝三州以/右神武大将軍致仕)吴䖍裕(許州許田人少為郡/吏厯漢周入宋為右)¶
　(千牛衛上将軍仍判左衛仗事每朝會從遊宴/上憐其夀髙常慰撫之卒年八十八贈太尉)喬維¶
　岳(陳川南頓人治三傳周時登第授太湖主簿入宋/累官給事中知審官院乞外遷真宗嘉其静退特)¶
　(授海州刺史明習吏/事卒贈兵部侍郎)王昭素(酸棗人篤學有志行為/郷里所稱聚徒教授嘗)¶
　(著易論二十三篇太祖召至賜坐令講易因/訪以民間事深見嘉奨拜國子博士致仕)和峴(浚/儀)¶
<pb:KR2k0008_WYG_027-19b>¶
　(人父凝晉宰相峴累官著作郎入宋為太常博士後/為京東都運使峴善音樂太祖以雅樂聲髙詔峴講)¶
　(求均節之自是八音和暢弟㠓幼能屬文舉進士累/官判吏部銓知制誥㠓弟皡淳化中獻文授大理評)¶
　(事/)宋凖(雍丘人開寳中舉進士第一除校書郎直史/館太平興國中知制誥凖美風儀善談論文)¶
　(辭清雅為/當時所重)常思徳(開封人累官右神武大将軍雍熙/初從曹彬北征不利至涿州左右)¶
　(皆潰散獨思徳以所部護至易州曰既備戎行當與/主帥同死生若視利害以為去就将何面目見君父)¶
　(乎太宗聞其/言深加慰勞)尹繼倫(浚儀人父勲郢州防禦使嘗内/舉繼倫可用太祖以補殿直累)¶
　(遷都巡檢使威虜軍乏糧太宗遣李繼隆𤼵兵護送/輜重契丹将邀之繼倫夜躡其後擊殺其将冦兵大)¶
　(潰自是相戒曰當避黒面大王以繼倫/面黑故也官至靈慶兵馬副都部署)袁逢吉(鄢陵/人父)¶
<pb:KR2k0008_WYG_027-20a>¶
　(蟾大理評事逢吉四嵗能誦爾雅孝經七嵗兼通論/語尚書開寳中擢三𫝊第累官鴻臚少卿性修謹練)¶
　(達時務子成務京東轉運副/使從子楚材虞部員外郎)欒崇吉(封丘人以吏部/令史上書言事)¶
　(衛補臨淄簿明習文法清白勤事累官江南轉運使/遷調尉少卿以将作監致仕子源虞部員外郎沂殿)¶
　(中/丞)張煦(開封人開寳末累官昭州團練使知鄜州徙/并代鈐轄知滋州嘗在川蜀西夏東廣累立)¶
　(戰功數被嘉奨又能明/術數善相宅時稱其妙)上官正(開封人少舉三𫝊後/為鄜州攝官累授平)¶
　(州防禦使分司西京致仕正以平川蜀有功受知太/宗以悻直累致謗書太宗力與明辨仍賜劄戒諭之)¶
　盧斌(開封人以筆劄事晉邸太宗即位補殿直累授/閣門祗候尋為梓遂十二州都巡檢使在川峽)¶
　(六年以孤軍禦冦累立戰功及代還上親/加勞問行拜檢校左僕射子文質殿中丞)楊樸(新鄭/人善)¶
<pb:KR2k0008_WYG_027-20b>¶
　(歌詩士大夫多傳誦每乗牛往來郭店自稱東里野既/民嘗入嵩山窮絶處構思為歌詩凡數年得百餘篇)¶
　(被召還作歸耕賦以見志真宗朝/諸陵道出鄭州遣使以茶帛賜之)萬適(陳州宛丘人/自號遣𤣥子)¶
　(喜學問精於老子書不求仕進所著有狂簡集百卷/雅書三卷志苑三卷雍熙詩二百首經籍擿科討論)¶
　(記四十卷後以韓丕薦/召為慎縣主簿數日卒)戴興(雍丘人少以勇力聞及/長美髭髯眉目如畫事)¶
　(太宗於藩邸後累官定武軍節度徙夏州行營都部/署討李繼遷興所部深入千里後知京兆府卒贈太)¶
　(尉/)王延徳(開封東明人宣祖與其父溫厚善愛延徳/謹重太宗尹京署為親校累官東京舊城)¶
　(都巡檢使好撰集近事如司膳錄版築記凡若干/卷又上太宗南宮事迹三卷史官脩實錄多訪之)許¶
　均(開封人以應募征遼州有功補武騎十将累官永/興軍團練使有勇畧所至輒立戰功幼子懐徳累)¶
<pb:KR2k0008_WYG_027-21a>¶
　(官殿前都指揮使/卒贈侍中諡榮毅)王顯(開封人性謹介不好狎累官/樞密使山南東道節度使同)¶
　(平章事嘗大破契丹於威虜軍後知永興軍顯雖寡/學術而質直無邪佞子希逸好學聚書萬卷官至殿)¶
　(中丞直/史館)周審玉(開封人父勲隰州團練使審玉以䕃/補殿直累官千牛衛大將軍致仕嘗)¶
　(在定州監軍先鋒劉緒䧟賊審玉躍馬趣擊拔緒而/還以勇敢聞故能累立戰功晚年好讀神農本草留)¶
　(意方/術)白守素(開封人父廷訓為博州刺史守素以䕃/補官累官鎮州鈐轄王繼忠陷契丹守)¶
　(素據橋有矢數百每發必中敵不敢近遂引/去居邊嵗久契丹畏之仕終合州團練使)楊樸(管/城)¶
　(人善詩少與畢士安同學士安為宰相薦之太宗召/見面試簑衣詩云狂脱酒家春醉後亂堆漁舍晚晴)¶
　(時除官不受聴歸山以/其子從妙為長水尉)向敏中(開封人父瑀仕五代/漢為符離令敏中舉)¶
<pb:KR2k0008_WYG_027-21b>¶
　(進士累官中書侍郎同平章事天禧中進左僕射昭/文館大學士居大任三十年沈毅開濟識達大體卒)¶
　(諡文簡有文集十五/卷孫經女為神宗后)王繼英(祥符人少從趙普給筆/劄甚謹普復相補中書)¶
　(直省官後累遷樞密使小心慎靖以勤敏稱真宗倚/賴之卒贈太尉侍中諡恭懿子遵式遵誨遵度遵範)¶
　(皆至/顯官)劉師道(開封東明人雍熙初進士累官樞密直/學士換左司郎中師道敏於吏事剖煩)¶
　(析滯案無留牘所至有聲性慷慨尚氣善談/世務工為詩多與楊億輩酬唱當時稱之)張耆(開/封)¶
　(人年十一事真宗於濳邸及即位累遷宣徽南院使/兼樞密副使時建玉清宮耆奏疏謂殫國財力非所)¶
　(以奉天意後封鄧國公以太子太/師致仕子希一利一皆厯知數州)孔維(雍丘人乾徳/中以九經及)¶
　(第為國子博士使髙麗王治問禮維對以君臣父子/之道升降等威之序治悦曰今日復見中國之夫子)¶
<pb:KR2k0008_WYG_027-22a>¶
　(也累遷國子祭酒/校定五經疏義)崔頤正(封丘人與弟偓佺並舉進/士頤正初為髙密尉以孔)¶
　(維薦為國子直講刊正諸經音疏真宗時日召頤正/於苑中説尚書仕終國子博士偓佺自連江尉入為)¶
　(直講真宗幸國學召説尚/書所著有帝王手鑑十巻)崔立(鄢陵人祖周度仕五/代周為泰寧軍節度)¶
　(判官立中進士厯知數州有循良之政後以工部侍/郎致仕性淳謹喜論事事真宗仁宗前後上四十餘)¶
　(奏多見/施用)張忠(開封人慷慨不事生産仁宗時累官知/滄州徙澶州總管㑹河決商胡詔留戌)¶
　(滿卒以助堤役輒羣譟将劫庫兵為/亂忠潜捕倡前者數人斬以徇乃止)李及(新鄭人舉/進士累官)¶
　(樞密直學士判吏部銓出知杭州及資性清介治尚/簡嚴喜慰薦下吏而樂道人之善在杭數年比去惟)¶
　(市白樂天集後/官至御史中丞)王徳用(管城人父超從真宗幸澶淵/有功授崇信軍節度使厯知)¶
<pb:KR2k0008_WYG_027-22b>¶
　(青州懐州徳用以軍功累官樞密使軍政明而士/心附所至有威名家居貧約祿賜多以周宗族)段¶
　少連(開封人倜儻有識度舉服勤詞學知崇陽縣累/遷龍圖閣直學士知涇州通敏有才決事如流)¶
　(不為權勢所屈及/卒仁宗悼惜之)宋庠(雍丘人天聖初舉進士第一/累官翰林學士叅知政事與)¶
　(呂夷簡不合出知揚州皇祐中拜中書平章數言國/家當慎固根本封鄭國公卒贈太尉諡元獻為人儉)¶
　(約好學不倦所著有校定/國語補音通譜叢志諸書)宋祁(庠弟與兄同時舉進/士厯官太常博士詔)¶
　(定新樂權度支判官上言三冗三費進翰林學士禮/部侍郎上禦戎七論累加龍圖閣學士知鄭州與歐)¶
　(陽修同修唐書書成遷左丞進/工部尚書學士承㫖卒諡景文)丁度(祥符人真宗時/登服勤詞學科)¶
　(累官端明殿學士仁宗嘗曰度侍從十五年數論天/下事未嘗及其私除樞密副使改叅知政事遷尚書)¶
<pb:KR2k0008_WYG_027-23a>¶
　(右丞其在經筵上/常呼學士而不名)江休復(陳留人仕為藍田尉累遷/刑部郎中修起居注為人)¶
　(外簡曠而内行甚飾其文章醇雅尤善於詩善隸書/與人交久而彌篤著唐宜鑒春秋世論及文集若干)¶
　(卷/)王拱辰(開封咸平人年十九舉進士第一通判懐/州累遷翰林學士承㫖拜三司使使契丹)¶
　(還為宣徽南院使出/鎮北京又鎮彰徳)劉平(祥符人剛直任俠讀書强/記舉進士後以将家子改)¶
　(武官累遷鄜延路副總管趙元昊冦延州平往援與/賊大戰衆潰平被執而死贈侍中謚壮武弟兼濟善)¶
　(騎射知其累官河/北縁邊安撫副使)郭遵(開封人家世以武功稱遵累/官延州西路都巡檢使元昊)¶
　(冦延州遵入敵陳敵出驍将揚言當遵遵揮鐵杵破/其腦復持鐵鎗進所向披靡深入敵中為攅兵注射)¶
　(馬仆被殺贈/果州團練使)王珪(開封人少拳勇善騎射通隂陽術/數能用鐵鞭鐵杵仕為涇原路都)¶
<pb:KR2k0008_WYG_027-23b>¶
　(監元昊入冦珪從任福連戰三日諸将皆敗珪復入/戰殺數百人鞭鐵撓曲手掌盡裂奮擊自若矢中目)¶
　(乃還夜中卒子光祖明於料敵累官涇原/等路副總管嘗從熊本平瀘夷功第一)任福(開封/人累)¶
　(官環慶路總管知慶州以破元昊功拜神龍衛四厢/都指揮使元昊復入冦福力戰身被十餘矢有小校)¶
　(劉進者勸福自免福曰吾為大将兵敗以死/報國爾遂挺身決戰而死子懐亮亦死之)馬遂(開/封)¶
　(人仕為北京指使聞王則叛詣留守賈昌朝請擊賊/昌朝使持榜招降見則諭以禍福不答遂扼其喉毆)¶
　(之流血賊攅刃聚譟遂被/縛而支解之贈宮苑使)范恪(開封人驍勇善射臨/難敢前仁宗時以戰)¶
　(功累遷永興路副都總管恪有弓勝一石七斗其箭/鏃如鏵名曰鏵弓凡所𤼵必中他日取蕉蒿砦歸恪)¶
　(獨殿為數千騎所襲恪視箙止/有二鏵即為引滿之勢賊遽却)孫甫(陽翟人少好學/日誦數千言舉)¶
<pb:KR2k0008_WYG_027-24a>¶
　(進士累官右正言時事多所建明官至天章閣待制/河北郡轉運使有文集七卷著唐史記七十五卷)¶
　孫節(開封人以才勇補右侍禁與狄青同在延州數/破敵砦有功又從青討儂智髙至歸仁鋪為前)¶
　(鋒摶戰賊鋭甚節鏖戰中槍/而没特贈忠武軍節度留後)姚仲孫(商水人父曄進/士第一官至著)¶
　(作郎仲孫蚤孤事繼母孝擢進士累官河北都轉運/使大修城壘兵偹遷龍圖閣直學士權三司使屬西)¶
　(北備邊悉心經度/雖病未嘗廢事)程戡(陽翟人舉進士累官樞密直/學士知瀛州進端明殿學士)¶
　(叅知政事以鄜延經畧使判延州久/在邊安重習事治不近名卒諡康穆)楊燧(開封人善/騎射從征)¶
　(貝州穴城以入賊平功第一累官殿前副都指揮使/卒諡荘敏燧初穴城時為叛兵所傷劉順救之得免)¶
　(及貴順死訪恤其家甚至故人妻子/貧不能活者一切收養之人推其義)掌禹錫(郾城人/舉進士)¶
<pb:KR2k0008_WYG_027-24b>¶
　(為道州司理試身言書判第一改大理丞以尚書工/部侍郎致仕禹錫博學多記嘗預修皇祐方域國志)¶
　(地理新書及校正𩔖篇神農本/草又著郡國手鑒周易集解)鞫詠(開封人父勵廣/南轉運使詠舉)¶
　(進士累官監察御史錢惟演圖入相詠言其憸險惟/演聞乃亟去大安殿生芝草命羣臣就觀詠言願以)¶
　(援進忠良退斥邪佞為國寳以訓練兵農豐積倉/廩為天瑞草木之怪何足尚哉累官天章閣待制)韓¶
　綜(億子兄綱為水部員外郎知光化軍綜舉進士通/判鄧州同修起居注嘗為契丹館伴使使者欲稱)¶
　(北朝去契丹號綜曰自古未有建國而無號者使慙/而止累遷刑部員外郎知制誥子宗道厯官户部侍)¶
　(郎寶文/館待制)韓絳(綜弟舉進士通判陳州厯遷江南安撫/使行便民事數十條後厯翰林學士御)¶
　(史中丞神宗立韓琦薦為樞密副使轉叅知政事夏/人犯塞請行邊拜中書平章事哲宗時封康國公卒)¶
<pb:KR2k0008_WYG_027-25a>¶
　(諡獻肅子宗師舉進士/累官至集賢殿修撰)韓維(絳弟以父輔政不試進/士宰相薦其好古嗜學)¶
　(神宗時累官龍圖閣直學士知開封府王安石惡其/言保甲事出知許州尋召為學士承㫖天久不雨維)¶
　(言當自責求直言即命維草詔頒之人情大悦是日/乃雨元祐更役法命維詳定拜門下侍郎忌者讒之)¶
　(出知汝州坐黨/籍納官里居)韓縝(維弟舉進士為南京判官上言/災變詞極剴切厯知開封府進)¶
　(同知樞密院哲宗立拜尚書僕射以太子太保致仕/卒諡荘敏子宗武第進士為河間令日食上言切直)¶
　(進都官/員外郎)張洞(祥符人父惟簡太常少卿洞讀書日數/千言為文甚敏未冠曄然有聲仁宗時)¶
　(以布衣上方畧尋第進士累官工部郎中洞在館閣/久數有建明仁宗以為知經因賜飛白善經字寵之)¶
　宋充國(庠子性剛介刻意學問以郷書試禮部既自/謂宰相子輒罷舉仁宗召試賜進士累官知)¶
<pb:KR2k0008_WYG_027-25b>¶
　(太常禮院充國孝於奉親平居得㣲物必先薦家廟/乃敢嘗子喬年官至龍圖閣學士知陳州孫昪顯謨)¶
　(閣學士知/應天府)鄭向(陳留人舉進士甲科為大理評事累/遷龍圖閣直學士知杭州卒五代亂)¶
　(亡史册多漏失向著開皇紀/三十卷摭拾遺事頗有補焉)郭稹(祥符人世寓鄭州/舉進士甲科累官)¶
　(龍圖閣直學士權知開封府嘗使契丹契丹厚禮之/與同出觀獵延稹射稹一發中走兔衆皆愕視稹文)¶
　(思敏贍尤刻意於賦聚古/書畫不計其貲購求之)趙賀(封丘人少喪明遇異/醫而愈事繼母至孝)¶
　(舉毛詩及第累官給事中判宗正事厯知數州以精/明稱轉運使李中庸嘗薦賀改官中庸没無子賀為)¶
　(主葬圖其像/嵗時祠于家)魚周詢(雍丘人早孤好學舉進士第累/官右諫議大夫權御史中丞多)¶
　(所建白仁宗嘉其詳敏知安州時園吏見大蛇/垂闌楯即視之乃周詢醉而假寐世𫝊其異)何中¶
<pb:KR2k0008_WYG_027-26a>¶
　立(許州長社人幼警邁頗以文辭自喜進士及第累/官樞密直學士知許陳州徙杭州卒既没家無餘)¶
　(貲有文集二十卷論思集/十卷子舜賓官太子中舍)呂誨(開封人祖端相太宗/真宗為時名宰輔誨)¶
　(性純厚家居力學進士登第累官御史中丞王安石/初拜叅政誨言安石好執偏見天下必受其禍出知)¶
　(鄧州誨三居言責皆以彈奏大臣而去及安石行新/法司馬光始服其先見居洛病困目已瞑司馬光往)¶
　(視之乃張目曰天下/事尚可為君實勉之)馬懐徳(祥符人補三班奉職積/官静難軍節度觀察留)¶
　(後累立戰功斬獲動以萬數為范仲淹韓𤦺所知薦/嘗為流矢中其顙鏃入於骨以弩絃繫鏃𤼵機而出)¶
　(之/)許懐徳(祥符人父均磁州團練使懐徳善騎射擊/刺以父任為東西班殿侍以戰功累遷殿)¶
　(前都指揮使年八十猶生子/筋力過人卒贈侍中諡榮毅)趙滋(開封人父士隆邠/寜環慶路都監戰)¶
<pb:KR2k0008_WYG_027-26b>¶
　(没錄滋三班奉職滋少果敢任氣有智畧累立戰功/官至步軍都虞候在雄州六年契丹憚之馭軍嚴繕)¶
　(治城壁樓櫓至於簿/書米鹽皆有條法)李兊(許州臨潁人登進士第積/官尚書右丞轉工部尚書)¶
　(致仕兊厯守名郡為政簡嚴老益精明卒諡曰荘從/弟先由進士積官秘書監致仕兊尚無恙事之彌篤)¶
　(子庭玉年六十即棄/官歸養人賢其家法)孫永(長社人長肄業西學羣試累/常第一擢進士調襄城尉)¶
　(官吏部尚書元祐初進資政殿學士兼侍讀卒謚康/簡永外和内勁論議常持平不求詭異與人交終身)¶
　(無怨/尤)田况(陽翟人進士及第又舉賢良方正直集賢/院上言治邊十四事多見施用累遷翰林)¶
　(侍讀學士以太子少傅致仕况於天下事小利近功仕/勿論而所及必朝廷先務著好名朋黨二論從子畫)¶
　(為校書郎知西河縣與鄒浩以氣節相激/厲後知淮陽軍卒淮陽人祀以為土神)馬從先(祥/符)¶
<pb:KR2k0008_WYG_027-27a>¶
　(人少盡力於學性整嚴雖盛夏不袒跣父當任子推/與其弟由進士累官太常少卿知宿州代還知夀州)¶
　(以老辭英宗曰聞卿治行籍甚夀尤重/於宿姑為朕往後以工部侍郎致仕)徐處仁(穀熟/人中)¶
　(進士甲科累遷右正言給事中攝開封府剖決如流/囚繫嘗空進尚書右丞數請寛民力弭劇盜以剛㢘)¶
　(稱/)宋守約(酸棗人累官步軍副都指揮威武軍留後/卒諡勤毅神宗初為簡練法守約率先推)¶
　(行子球累官樞密副都承㫖嘗使契丹告哀至則使/易吉服球謂曰通和嵗久憂患實同大國安則為之)¶
　(契丹不/能奪)賈嵒(開封人少善騎射起家從戎累官步軍/都虞候濠州團練使嵒在兵間二十年)¶
　(有智畧能附御士卒所/向輒勝時稱為良将)王恩(開封人以善射入羽林/神宗偉其貌補供備庫)¶
　(副使累官殿前都指揮使武信軍節度使/以檢校司徒致仕卒贈開府儀同三司)謝文瓘(陳/州)¶
<pb:KR2k0008_WYG_027-27b>¶
　(人進士甲科累官集英殿修撰知濟州上疏言臣下/推行新法榜笞禁錮民受其虐大臣以為訕神宗曰)¶
　(彼謂奉法者非其人爾何訕也子貺知汝州/欽宗時上封事十篇金人犯汝州貺戰死)李南公¶
　(鄭州人舉進士調浦江令厯知數郡以龍圖閣直學/士致仕南公為吏六十年幹局明鋭子譓第進士紹)¶
　(聖間知章丘縣後以直龍圖/閣知熙州累遷陜西轉運使)黄寔(陳州人登進士第/累官寳文閣待制)¶
　(知定州卒贈龍圖閣直學士寔孝友敦睦世稱其内/行與蘇軾兄弟友善雖以章惇甥獲免黨禍然亦不)¶
　(得久於/朝著)孫路(開封人第進士元豐中累官兵部尚書/以龍圖閣直學士知成都夏人入寇有)¶
　(扞禦功司馬光将棄河湟問於路路挾地圖示光曰/熙之北已接夏境若捐以予敵一道危矣光幡然曰)¶
　(賴以訪君不/然幾誤國事)盛陶(鄭州人第進士為監察御史累官/權禮部侍郎後以龍圖閣學士知)¶
<pb:KR2k0008_WYG_027-28a>¶
　(順昌府嘗劾李復圭輕敵敗國程昉開河無功二/人實王安石所主陶不少屈史稱其大節可取)楊¶
　仲元(管城人第進士調宛丘簿厯知光䖍虢三州累/官光祿卿戒諸子曰吾入官五十年未嘗以私)¶
　(怒加人雖杖刑之微茍有兩比/不敢與輕法以是為報國耳)時彦(開封人舉進士/第一累官工部)¶
　(尚書進吏部卒彦嘗尹開封異時都城苦多盜捕得/則皆亡卒吏憚於移問往往畧之彦始請一以公憑)¶
　(為騐否則拘繫之以俟/報坊邑少安獄屢空)張近(開封人第進士累官大/理正受詔鞫治呂恵卿)¶
　(哲宗諭曰此出朕命毋畏恵卿對曰法之所在雖陛/下不能使臣輕重何畏恵卿也官至顯謨閣直學士)¶
　(知太/原府)孫固(管城人舉進士石介一見以公輔期之累/官門下侍郎知樞密院事卒諡溫靖固宅)¶
　(心誠粹不喜矯亢故更/厯夷險而不為人所嫉)張逸(滎陽人舉進士厯知鄧/城長水青神尉氏縣後)¶
<pb:KR2k0008_WYG_027-28b>¶
　(以樞密直學士知益州民有殺人以誣人者吏受賄/令殺人者守囚逸曰囚色寃守者氣不直豈守者殺)¶
　(人耶囚始敢言而守者果服立誅/之凡四為益守而政多便於民)羅拯(祥符人第進/士性和柔不)¶
　(與人較曲直累官江淮𤼵運使嘗與副皮公弼不協/比公弼被劾拯力為辯理諫官錢公輔嘗論拯短公)¶
　(輔姻黨多在拯部内往往薦進之或譏以徳報怨拯/曰同僚不協所見異也諫官所言職也又何怨乎時)¶
　(論服其/長者)崔鶠(陽翟人舉進士積官殿中侍御史徙右/正言累章極論章惇蔡京罪惡時議歸)¶
　(重有古學為文至多尤長于詩清/峭雄深有法度有遺文三十卷)張叔夜(耆孫少喜/言兵厯知)¶
　(陳留襄城縣海州宋江起河朔叔夜誘擒其副江乃/降靖康初領南道都總管金兵再至即與子伯奮仲)¶
　(熊入衛轉戰至都累遷簽書樞密院連日與金人大/戰斬其二貴将城䧟被創猶父子力戰車駕北狩叔)¶
<pb:KR2k0008_WYG_027-29a>¶
　(夜從至白溝死/之諡曰忠文)安燾(開封人幼警悟登第累官觀文/殿學士知鄭州章惇與燾布衣)¶
　(交及為相覬其助己燾乃上疏言用事之臣持紹述/之名誑惑君父在哲徽時兩知樞密院事子扶為給)¶
　(事/中)張克戩(耆曾孫第進士累官知汾州金人攻汾克/戩畢力扞禦久之召令民兵曰吾不忍負)¶
　(國家辱父祖願與此城終始以明吾節衆皆泣對曰/願盡死聴命屢敗金人而援兵不至城䧟率衆巷戰)¶
　(歸索朝服南向拜自引決一家/死者八人事聞贈延康殿學士)張克公(克戩從弟起/進士官至吏)¶
　(部尚書嘗論蔡京罪京御之欲以銓綜稽違中克公/既又擿其知貢舉事帝以為所取得人不問也卒贈)¶
　(資政殿/學士)趙遹(開封人大觀中累官兵部尚書嘗伐宴/州夷山險難進乃捕猱數十束麻灌以)¶
　(膏蠟縛猱背夜遣人負繩梯登崖及賊柵乃然炬猱/熱狂跳廬舍火𤼵賊號呼奔樸猱益驚火益熾官軍)¶
<pb:KR2k0008_WYG_027-29b>¶
　(鼓譟破柵賊亂赴火墮崖/死者不可計俘斬數千人)鄭居中(開封人登進士第/累官知樞密院加)¶
　(少師三封國公卒追封華原郡王諡文正徽宗時蔡京/數勸攻契丹居中力陳不可謂京曰使百萬生靈肝)¶
　(腦塗地公實為/之由是議寝)路昌衡(祥符人起進士累官直學士/知成都徽宗立上書言西方)¶
　(用兵致興大役利源害政佞臣蔽主四者皆隂/之過盛後落職入黨籍卒贈龍圖閣直學士)李璆¶
　(汴人登政和進士第累官四川安撫制置使璆所至/為政有恵治蜀之政尤多可紀有清溪集二十卷)¶
　曹勛(陽翟人父組為睿思殿應制勛用恩補承信郎/賜進士甲科累官太尉開府儀同三司卒贈少)¶
　(保勛從徽宗北遷復持御衣書歸進髙/宗﨑嶇兵間稍著勞効故恩榮始終云)呂由誠(誨季/子幼)¶
　(明爽有智畧以父恩補官後通判成都府知雅嘉溫/綿四州皆有治績靖康初差知襲慶府時羣盜蜂起)¶
<pb:KR2k0008_WYG_027-30a>¶
　(﨑嶇至郡為備金兵來攻與判官趙令/佳同心誓守城䧟俱被執不屈死之)何灌(開封人/武選登)¶
　(第累官河東河北制置副使數有戰功靖康初金師/叩京城灌入援既至令控守西隅背城拒戰凡三日)¶
　(被創没於陣子薊閣門宣賛舍人從父戰箭/貫臂病創死紹興間贈灌忠正軍承宣使)胡閎休¶
　(開封人入太學著兵書二卷靖康初應知兵科中優/等補承信郎二帝詣金營閎休欲結義士劫之為何)¶
　(㮚所止後南渡從岳飛討賊湖湘進成忠郎飛被誣/死閎休𤼵憤杜門佯疾卒有勤王忠義集蔵于家)¶
　程迪(開封人父博古部鄜延兵戰死迪以䕃得官至/榮州團練使金人破永興迪率其徒力戰身被)¶
　(創幾徧絶而復蘇猶厲聲叱戰不已/遂死之詔贈明州觀察使諡恭愍)韓公裔(開封人/以三館)¶
　(吏補官充康王府内知客累官岳陽軍節度使卒贈/太尉諡恭榮公裔早著忠藎為天子故人能與黄潜)¶
<pb:KR2k0008_WYG_027-30b>¶
　(善秦檜為異史/稱其知所向方)髙貴(祥符人寓居鎮江舉進士累官/知髙郵府扈從之海上擢樞密)¶
　(使與陸秀夫/同死崖山)金楊伯元(尉氏人泰定間舉進士調郾/城主簿以才幹被委注累為)¶
　(審錄官明辨多中理人稱其平官至/工部侍郎武安軍節度使卒諡曰達)張彀(臨潁人性/至孝善書)¶
　(人以為有顔真卿風致舉進士為同州判/官有善政及民官至河東南路轉運使)元徐世隆¶
　(西華人金進士辟為縣令其父戒以年少毋急進仕/世隆遂辭官益篤於學世祖方圖征雲南以問世隆)¶
　(勸以不嗜殺人世祖曰誠如卿言吾事濟矣後召為/翰林集賢學士以疾辭所著有瀛州等集百餘卷)¶
　楊敬直(祥符人父澤有隠徳敬直以儒術見世祖累/有軍功進宣慰使卒贈𢎞農郡公弟元直仕)¶
　(至行中書省平章/政事贈梁國公)田滋(開封人公正有清徳累官浙/西㢘訪使辨理寃獄人稱神)¶
<pb:KR2k0008_WYG_027-31a>¶
　(明官至陜西行中書省叅/知政事卒追封開封郡公)劉好禮(祥符人父仲澤金/大理評事好禮幼)¶
　(有大志知讀書通國言仕元累官/澧州路總管厯刑禮吏户部尚書)邵敬祖(宛丘人父/喪廬墓母)¶
　(繼没河決不克葬殯于城西敬祖露宿依其側風雨/不去友人哀之為縛草舍庇之前後居廬六年兩髀)¶
　(俱成濕疾至治/二年旌其家)李仲和(河隂人性純篤以文吏從事閫/幕元兵攻襄陽下重慶定西)¶
　(蜀多其賛畫以功/累遷建徳路總管)楊士𢎞(襄城人寓臨江好學善屬/文尤工於詩嘗選唐人詩)¶
　(名曰唐音其自著/有鑒池春草集)謝讓(潁昌人幼穎悟好學累官户/部尚書更定鈔法民甚便之)¶
　(轉刑部尚書詳定律令凡六部疑事悉/聴裁決後拜侍御史卒追封陳留郡公)歸𤾉(汴梁人/學無師)¶
　(傅而精敏過人至順初進士累官刑部尚書集賢學/士兼國子祭酒暘同知潁州時杞縣人范孟謀不軌)¶
<pb:KR2k0008_WYG_027-31b>¶
　(召官屬署而用之使𤾉北守黄河口𤾉力拒/不從賊怒繫于獄暘無懼色賊敗獨獲免)韓元善¶
　(太康人父克昌監察御史以論事有名元善累官中/書左丞性純正以文學治才羽翼廟謨議論之際秉)¶
　(義不回嘗置義荘以贍貧族立義/塾以教族人子弟卒追封梁國公)韓因(汴梁人少習/舉子業負氣)¶
　(不羣盜據汝寧久討不下㑹詔赦叛逆借因以唐州/判官使持詔詣賊賊渠恐納詔不讀而縱因歸報因)¶
　(乃周賊屯大言汝等好百姓何甘從賊驅使/賊渠追因責之因極口肆詈賊怒寸割因)張槙(開/封)¶
　(人元統初進士為髙郵縣尹性剛介門無私謁抑豪之/强辨寃獄人稱為神明召拜監察御史上疏言禍亂)¶
　(由不報即辭官居河中/安邑山谷間累徵不起)陳祖仁(汴人父安國晉陵縣/尹祖仁好學有文名)¶
　(至正初進士第一累官翰林學士叅知政事/朝廷之事多所匡正及順帝北遁祖仁死焉)本朝滕¶
<pb:KR2k0008_WYG_027-32a>¶
　克恭(祥符人性明敏博通經史登元進士累官集賢/館學士本朝洪武初兩為河南郷試考官夀百)¶
　(餘/嵗)張玉(祥符人有智畧性謹密仕元為樞密院使本/朝洪武初歸附累官燕山右護衛指揮僉事)¶
　(以靖内難功進都督同知次東昌戰没永樂初追/封榮國公諡忠顯洪熙改元進封河間王諡忠武)王¶
　鈍(太康人淹貫經史元舉進士授猗氏縣尹入本朝/累官叅政持節撫諭麓川平緬甸宣慰使贈遺金)¶
　(貝固却不受還陞浙江布政司致仕季子瀹以永樂餘/丙戌進士累官户部侍郎致仕號退翁能詩文有公)¶
　(歸田二集/蔵于家)任昂(河隂人博覽羣書早有才譽元進士/拜晉寧縣尹不受隠居日以經史自)¶
　(娱本朝洪武初以儒士訓/襄垣縣學累官禮部尚書)吴孔彰(臨潁人才識超卓/博通經史元末不)¶
　(干仕進本朝以儒士薦送京/師累官至山西右布政使)王僎(祥符人仕元為國/子助教本朝洪武)¶
<pb:KR2k0008_WYG_027-32b>¶
　(初召授翰林修撰兼編修官命于大本堂授經遷待/制致仕子𢎞為龍江逓運所官為丞相胡惟庸家人)¶
　(所愬寘于法惟庸敗召僎父子/至京慰勞賜綺帛給舟車還家)世家寳(臨潁人性剛/果有謀畧讀)¶
　(書知兵洪武初授大理少卿/進禮部侍郎終刑部尚書)馬守中(陽武人洪武初/以秀才釋褐獲)¶
　(嘉縣丞厯遷知縣同知所至政聲著聞入為/監察御史未幾進陞都察院右僉都御史)解敏(陽/武)¶
　(人性剛勁務學明敏以古人自期洪武中進士/積官浙江按察使政聲著聞超拜右都御史)趙羾¶
　(祥符人質直孝友攻書善詩文洪武中郷舉初授兵/部主事厯陞浙江叅政入為刑部侍郎厯禮兵刑三)¶
　(部尚書所至能聲著稱宣徳間/致仕卒于家所著有傖父集)王彰(鄭州人博學有郷/才望洪武中領)¶
　(薦入太學初授吏科給事中厯陞山西左叅政入為/禮部右侍郎尋調户部累陞右都御史人莫敢干以)¶
<pb:KR2k0008_WYG_027-33a>¶
　(私時劉觀為左都御史用/法之公人以彰為優云)于潛(鄢陵人少倜儻有志/操釋褐太學為監察)¶
　(御史厯知龍徳昌樂二縣能以清/介勤敏得吏民心官至應天府尹)張志(尉氏人性資/沈静涉獵經)¶
　(史洪武中由國子生起家任監察/御史能幹益著尋陞右副都御史)王觀(祥符人性耿/介儀度詳整)¶
　(語言敏捷洪武中入太學問學識見為衆所服比為/蘇州知府𤼵奸擿伏境内畏憚朝廷嘉其能榜諭天)¶
　(下以勵/怠政者)張春(許州人才器淵宏洪武中由國子生擢/刑部郎中尋陞都察院左僉都御史出)¶
　(為福建浙江布政司叅政永樂中入/為戸部右侍郎終山西右布政使)楊端(禹州人性/醇厚博學)¶
　(超羣洪武中以太學生擢延安府通判治民有能聲/以績最陞户部郎中累官至山東布政司左叅政)¶
　解禮(鄢陵人幼純篤父母歿廬墓側負土壘墳手栽/柏樹數千株欲開井以資灌溉一日偶出廬行)¶
<pb:KR2k0008_WYG_027-33b>¶
　(數步如有人附耳者曰此有井及掘地果/得一井復有雙兔馴擾墓上人稱其孝焉)宋文(祥符/人性)¶
　(資醇厚學行兼備洪武中河南叅政鄭居貞以隠士/薦送京師授山西按察司副使在任㢘能著稱風紀)¶
　(肅/然)古樸(陳州人少聰敏善于㑹計洪武中/釋褐太學以勤勞累官户部尚書)程敏(鄢陵/人淳)¶
　(篤好學謙恭不伐洪武間以國子生選擢都督府㫁/事尋調刑部主事讞獄精詳累官廣東布政司左參)¶
　(議/)魏清(禹州人性資明敏識見過人洪武中以國子/生拜監察御史能聲籍籍尋陞四川按察司)¶
　(副使永樂宣徳中厯陞山東/山西所至有㢘能幹濟之譽)岳岫(密縣人少嗜學博/通經史容貌魁偉)¶
　(氯岸卓越洪武中以人材/舉薦累官至右布政使)劉逵(項城人性寡黙善書/翰家世以忠孝相承)¶
　(郷邦稱之洪武間以人材/舉薦累官至刑部試尚書)郭濟(大康人博通經史永/樂中以春秋魁郷試)¶
<pb:KR2k0008_WYG_027-34a>¶
　(厯任定州大名訓導秩滿薦陞左春坊司諫累轉行/人兩使交趾宣徳中陞鎮江知府奉勅往蒞其事在)¶
　(任多善政/聲譽大振)劉禮(臨潁人性醇厚器重不凡自幼嗜學/久厯仕途才名著稱累官至湖廣左)¶
　(布政/使)劉醇(祥符人能詩善屬文洪武末以儒士起家/累官周府長史致仕年九十餘號菊荘先)¶
　(生有菊荘/集若干卷)張輔(玉子器宇雄壮顧盼有威從定内難/累立戰功封信安伯加新城侯永樂)¶
　(五年率師征交趾一鼓而破之生擒賊首犁季犛父/子進爵英國公卒追封定興王諡忠烈洪熙宣徳正)¶
　(統間享福祿榮名數十年朝廷倚以為重名震四夷/弟軏南征有功累陞右都督進封太平侯追封裕國)¶
　(公諡/勇襄)張信(祥符人讀書善為文為輩流所推服洪武/己夘郷舉入太學永樂初拜刑科給事中)¶
　(厯陞工部侍郎尋以英國公張輔同族轉任四川都/指揮僉事後陞都指揮使鎮静一方名重于時)顧¶
<pb:KR2k0008_WYG_027-34b>¶
　佐(太康人洪武末進士初授荘浪知縣午節會射将/官以文士易之佐連𤼵三中且有禮人由是重之)¶
　(入為監察御史守正疾邪累官右都御史卓有聲譽/立朝侃侃不阿綱紀為之振起時稱為名執法云)¶
　許廓(襄城人魁偉倜儻博涉經史善草書洪武己夘/科舉人厯任工科給事中勵志勤慎累遷工部)¶
　(侍郎出撫郷邦流民人/賴以安官至兵部尚書)宋伯義(西華人剛介有守言/辭辨正洪武中以才)¶
　(行俱優由太學選擢山東布政司右叅政克/著勤能永樂初轉任陜西布政司清譽益彰)王鐸(祥/符)¶
　(人行已謙恭為學勤敏早有譽于郷曲永樂中郷舉/授陜西鳳翔府教諭訓士有功陞福州府教援復以)¶
　(績最陞刑科給事中未幾/超遷貴州按察司副使)郭原(蘭陽人永樂中郷舉/初授四川道監察御)¶
　(史持身端謹正大無阿雖故人不敢以私恩相/干人謂有古御史風尋陞陜西按察司副使)李敏¶
<pb:KR2k0008_WYG_027-35a>¶
　(儀封人志節髙邁識見過人永樂中貢入太學初/授刑科給事中累遷南京都察院右僉都御史)祝¶
　暹(祥符人宣徳中進士擢户部主/事有能聲累陞右僉都御史)田春(襄城人永樂/庚子科郷舉)¶
　(除徐州學訓導能以身教子秦進/士累官山西叅政孫墀舉於郷)羅俊(扶溝人由舉/人通判大同)¶
　(府有善政子贊孫玹/俱進士第贊官御史)丘陵(蘭陽人登宣徳庚戌進士/授平郷知縣以績最給勑)¶
　(命旌異陞真定知府改淮安天順庚辰入覲賜錦衣/楮幣陞湖廣右布政以從征苗寇功轉山西左布政)¶
　(使致仕子潞舉成化壬辰進士/珙中成化丁酉科郷舉  省志)王瓚(蘭陽人正統中/由貢除武昌府)¶
　(同知為政寛平郡人/至今思之  省志)李敏(襄城人正統中舉進士除/監察御史陞厯浙江湖廣)¶
　(按察使山西四川左右布政使副都御史巡撫大同/入為兵部侍郎以疾辭歸復召為副都御史士林推)¶
<pb:KR2k0008_WYG_027-35b>¶
　(重志/省)馬文升(禹州人景泰初進士除御史巡按山西/湖廣所至有聲陞福建按察使憤鎮守)¶
　(中官擾民輒繩以法巡撫遼東凡三往皆樹竒/績累官兵部尚書卒贈太師諡端肅  志畧)孫賢¶
　(杞縣人景泰末進士陞翰林修撰厯侍講春/坊太常少卿兼翰林侍讀頗擅文名  省志)何清(許/州)¶
　(人由貢授陜西環縣學訓導聞母喪亟徒步奔歸襄/事廬守墓側朝夕悲泣有黄貓隨應紫燕二巢累年)¶
　(不去成化初旌/為孝子  省志)金迪(扶溝人天順甲辰進士厯陞户/部郎中奉勑督運漕糧時河南)¶
　(陜西饑迪為賑恤/民賴之  省志)陳鎧(祥符人早喪母事繼母極孝/及卒葬祭成禮父遘痿痺疾)¶
　(十餘年鎧家貧孤立妻死不/再娶躬執爨和藥餌無少懈)劉忠(陳留人由進士厯/官中外為世名臣)¶
　(見名/臣録)劉憬(鄢陵人由進士除刑部主事厯陞四川叅/政山東左右布政使都察院右副都御史)¶
<pb:KR2k0008_WYG_027-36a>¶
　(所至有聲累官刑部侍/郎政績茂著  省志)¶
列女荀氏(名采漢潁人荀爽女隂瑜妻年十九而寡且/無子後爽詐病召采强以嫁同郡郭奕采懐)¶
　(刃将自殺爽命傅婢奪之既至因入浴/掩户以粉書扉曰屍還隂氏遂自縊死)蔡琰(陳留人/邕之女)¶
　(博學妙音律初適衛仲道為胡騎所獲曹操以金璧/贖還再嫁屯田都尉董祀祀犯法當刑琰詣操請罪)¶
　(文辭清辯杞獲免操因問汝家多書能識之不琰曰/亡父賜書四千餘卷今所誦憶裁四百餘篇自著有)¶
　(胡笳十八拍/及悲憤詩)辛氏(名憲英陽翟人魏侍中毗之女嫁/為羊耿妻聰明有才鑒初文帝立)¶
　(為太子抱毗頭曰辛君知我喜不憲英聞之曰太子/代君主宗廟社稷者宜戚而喜何以能久魏其不昌)¶
　(乎其明/鑒類此)謝道韞(陽夏人晉安西将軍奕之女幼聰敏/才辯嘗内集雪下叔父安曰何所似)¶
<pb:KR2k0008_WYG_027-36b>¶
　(從子朗曰撒鹽空中差可擬道韞曰未若栁/絮因風起安大竒之所著有詩賦誄頌)荀小女(名/灌)¶
　(潁川人父崧晉襄城太守為杜曾所圍欲求救於故/吏平南将軍石覽計無從出灌時年十三乃率勇士)¶
　(數十人踰城夜突出詣覽乞師又為崧書與南/中郎將周訪請援覽與訪合力救之遂解圍)董氏¶
　(名徳貞浚儀人賈直言妻直言坐事貶嶺南以妻少/乃訣曰生死不可期長去可亟嫁徳貞不答引繩束)¶
　(髮封以帛使直言署曰非君手不可/解直言貶二十年乃還署帛宛然)楊烈婦(唐項城/縣令李)¶
　(侃妻建中末李希烈䧟汴州其别將抵項城侃以兵/少財乏難於守楊曰請重賞募死士尚可濟侃用其)¶
　(言率吏民死守㑹賊将中矢棄去城遂/得完詔遷侃太平令旌異楊氏號烈婦)朱氏(宋開封/民婦夫)¶
　(日與俠少飲博犯法徙武昌父母欲奪而嫁之失将/行一夕朱自經死且曰及吾夫未去使知我不為不)¶
<pb:KR2k0008_WYG_027-37a>¶
　(義屈/也)丁氏(宋新鄭人張晉卿妻靖康中與夫避兵大/隗山為金兵所得挾之鞍上丁自投於地)¶
　(㦸手大罵連呼曰我死即死誓不受辱復挾/上馬再三駡不已卒奮然舉杖縱擊死杖下)白氏(金/許)¶
　(州人蘇嗣之之母宋蘇轍五世孫婦也年二十餘寡/居除服外家議迎歸改醮白曰我蘇學士家婦又有)¶
　(子乃欲使我失身乎自是不往外家天興初許被兵/嗣之為汴廂官白時年七十餘矣拜祠二蘇先生前)¶
　(曰兒子往京師老婦/死無恨矣即自縊死)霍氏二婦(尹氏楊氏夫家鄭州/人元至元間尹氏夫)¶
　(耀卿歿姑命其更嫁尹曰再嫁失節妾不忍為也姑/不能强楊氏夫顯卿繼歿慮姑欲其嫁即先白姑願)¶
　(與尹共修婦道姑曰汝果能如是吾/何言哉於是同處數十年節孝著聞)衣氏(元汴梁人/孟志剛妻)¶
　(志剛儒士貧無子及卒有司給棺木衣氏紿匠者曰/棺可寛大吾夫有遺衣欲盡置其中匠者然之是夕)¶
<pb:KR2k0008_WYG_027-37b>¶
　(衣氏祭其夫畢自經死有侯氏者鈞州曹徳妻徳病/死侯曰欲守志而亂離如此其能免乎遂縊死於墓)¶
　李氏(汴梁人丁尚賢妻年二十餘有姿容元至正中/賊至欲虜之李怒曰吾家六世義門安能從賊)¶
　(以辱身乎於是闔門/三百餘口皆遇害)李順兒(元許州儒士李讓之女/性聰慧頗涉經𫝊年十)¶
　(八未嫁至正中賊䧟鈞州其父母憂曰此女必累我/女聞之泣曰父母可自逃難勿以我為憂須臾於後)¶
　(園自/經死)孫氏(陽武人陳子英妻子英充飛虎衛小旗本/朝洪武初從征迤北金山謂孫曰吾生死)¶
　(未可知幸有二弱息汝肯撫育乎孫曰君但盡忠報/國吾母子毋煩憂也子英果死於戰父母欲奪其志)¶
　(孫泣曰吾不忍背夫而生/即欲自盡父母懼乃止)萬氏(密縣人王佐妻佐疾/亟顧萬氏曰我死後)¶
　(汝善事人萬氏泣誓曰吾與汝同死豈能再適須臾/佐卒是夜萬氏自縊遂雙棺合葬郷人無不傷嘆洪)¶
<pb:KR2k0008_WYG_027-38a>¶
　(武中有司上其/事特旌異之)時氏(祥符人魏安仁妻安仁登進士/第厯官未久卒時年二十三奉)¶
　(事舅姑盡孝以女工易甘脆父母家貲素饒累有所遺/皆卻之或問其故曰以養舅姑累父母非吾願也宣)¶
　(徳中旌/表其門)于氏(長葛人程黼妻黼任寧津知縣未幾卒/于官子顯在襁褓于氏時年二十六歸)¶
　(葬其夫堅志守節撫育其子及冠為娶婦王氏生子/玘未踰嵗顯卒王氏時年二十四家道且貧或諷其)¶
　(他適王氏喟然曰吾姑守節若不能繼生無以見姑/死無以見夫孀居數十年姑婦俱無恙正統中旌為)¶
　(雙/節)張針姑(陳州人年十四許同郡孟七保為婚未幾/七保輸税於開封卒𦵏祥符之蘇村父母)¶
　(欲嫁之針姑曰既許孟氏今雖亡其母無所依願歸/以養之父母重其義從之乃與姑詣祥符負其夫尸)¶
　(還𦵏誓養姑終洎姑卒以禮𦵏之立志/愈堅年幾六旬有司上其事旌表其門)段門雙節(儀/封)¶
<pb:KR2k0008_WYG_027-38b>¶
　(人段整妻魏氏二十三夫亡矢志自守力織紝自給/卒養翁姑以天年終三子亦皆成立未幾長子安其)¶
　(妻胡氏年十九守節如其姑成化/四年事聞旌其門曰雙節  省志)于氏(儀封人李嵩/妻嵩随父任)¶
　(南京副都御史未至而卒於途于年十九都憲公憐/其少将改配而于聞之乃以死自誓不復適人居孀)¶
　(四十餘年郷里不識其面子清孤時甫三月卒至成/立授吉府奉祀成化五年有司上其事旌其門曰貞)¶
　(節志/省)吳氏(封丘人庠生彭儀妻儀卒守志不三載而/姑亡子殀其母利富人之財欲令改適吴)¶
　(泣曰妾聞失節事極大異日何面目見夫乎于是更/衣沐體潜行至夫墓所以手扒墓側深尺餘欲進而)¶
　(不得痛哭至夜分淚竭血繼衣有痕漬自縊於棠樹同/下而死面色猶生見者莫不流淚鄉人為置棺與夫)¶
　(穴至其年仲冬獨所縊棠樹花生殊甚時有盛雪寒/風花不隕蘀人皆以為貞烈所感有司上其事特旌)¶
<pb:KR2k0008_WYG_027-39a>¶
　(異之志/  省)趙氏(鄭州人李讓妻讓蚤逝遺腹生子名福/舅姑欲奪其志誓不再醮奉養唯謹竟)¶
　(終所守成化六年事/聞旌為節婦  省志)鄭氏(太康人年十六適邑人趙/泰越一載趙役京師卒翁)¶
　(姑欲奪其志趙援髪誓曰生為趙家人死為趙家鬼/姑卒墓前植樹有雙鳩來巢乳雛連年不去成化庚)¶
　(寅事聞特旌表/其門  省志)王氏(太康人王傑女傑任刑部郎中/贅郭浩為婿浩卒王年二十哀)¶
　(毁骨立遺子杲尚童稚誓不他適後杲與妻繼逝/僅一孫王教之底於成成化庚寅旌異之  省志)裴¶
　氏(陳州趙璧妻璧貢入監囑裴曰爾為我奉父母撫/小兒裴諾未幾趙卒舅姑議欲嫁之裴泣曰許夫)¶
　(以諾而不能信則狗彘之不若終養/舅姑成其子事聞詔旌之  省志)張氏(太康人晉/嵩妻生女)¶
　(甫一嵗嵩病篤謂曰我死後寡守何如張痛哭不言/私命匠者造大棺迨殮畢竟自縊合棺而葬事聞旌)¶
<pb:KR2k0008_WYG_027-39b>¶
　(表志/省)李氏(項城人趙二妻二病劇謂李曰汝盛年無/子吾死後不宜自守李泣曰夫死謂之未)¶
　(亡人若有異志他日何以相見於地下未幾遺腹生/子長嘆曰妾不幸不得事夫今得撫孤成立不墜趙)¶
　(祀幸矣事聞旌/表其門  省志)許氏雙節(襄城人兵部尚書許擴二/女長淑真贅盛全次淑英)¶
　(贅尉善盛尉俱早亡時長年二十三次年二十皆以/死自誓不再適事聞旌表其門曰許氏雙節  省志)¶
　路氏(氾水人趙三妻年二十五而夫亡路誓不再適/孀居四十餘年孝養舅姑撫子安成立入太學)¶
　(安以狀聞旌/表  省志)¶
仙釋劉諷(潁川人漢景帝時仕為公車司馬事司馬季/主得服日月精華之道晚歸郷里託形杖屨)¶
　(而/去)鮑靚(陳留人事漢為南海太守嘗遇隂長生授道/訣一日行部入海遇風饑甚取白石煑食之)¶
<pb:KR2k0008_WYG_027-40a>¶
　(又與葛洪善以女妻洪靚還丹陽卒𦵏石子岡蘇峻/之亂盜𤼵其棺無尸唯大刀一柄盜欲取之聞左右)¶
　(兵馬之聲刀亦有聲/如雷盜驚懼乃止)上成公(東漢密縣人出行久而/不還後歸語其家云我)¶
　(已得仙因辭家而去家人見其舉步/稍髙良久乃没陳寔韓韶同見其事)李根(許昌人有/趙買者聞)¶
　(其父祖言已見根比買事根年已八十四而根年少/自若有得根素書讀之其自記云以漢元封中學道)¶
　(於某甲計之己/七百餘嵗矣)張拱(汴人宋舉進士不第賣藥宜春/門忽有道士抵其肆授以棗七)¶
　(枚食之自是不食踰二年溲矢俱絶神氣/明爽日可行數百里後遊名山不知所終)郭上竈(宋/天)¶
　(禧中以傭瀹湯滌器汴州橋茶肆中一日遇呂嵓随/去十餘年始歸謁趙長官曰大數垂盡願施一小棺)¶
　(乞於棺首穿一穴插通節竹於穴中以通氣明日汲/水浣身卧槐下遂絶葬于河岸是秋水漲趙往視焉)¶
<pb:KR2k0008_WYG_027-40b>¶
　(獲棺/無尸)張九哥(宋慶厯中居京師雖盛冬單衣燕王竒/之嘗召見與之酒嵗餘見王曰将逺遊)¶
　(故來别有小技欲以悦王乃取羅重疊剪為蝴蝶狀/随剪皆飛去莫知其數少頃呼之蜂蝶皆來復為羅)¶
　(王曰吾夀幾何九哥曰與開寳/寺浮圖齊堅後浮圖災王亦薨)侯先生(不知何許人/慶厯間貨藥)¶
　(京師年四十餘無鬚眉瘤贅隠隠徧肌體常半醉遇/夜與丏者同處有馬元者盛夏随之出閶闔門浴池)¶
　(中元因就視乃一蝦蟆元遽引退侯浴出著衣元前/揖之笑曰子適見我乎乃召元飲酒肆中出藥一粒)¶
　(曰服之令子夀百嵗自此不復見/有自蜀中來者見其貨藥於市)訾亘(嘗師丹陽馬/鈺長春丘處)¶
　(機自號寧真子人稱訾仙翁遊厯濟南抵鄭之釣臺/金泰和間大雪丈餘亘不出已十餘日人以為死矣)¶
　(衆除雪視之端坐儼然殊無寒餒色貞祐間大兵破/闗陜軍民恐懼亘曰無妨已而果然哀宗幸蔡問曰)¶
<pb:KR2k0008_WYG_027-41a>¶
　(天下城池攻䧟殆盡此城獨安何也僉以訾/仙翁對亘遂溘然羽化未及𦵏翌日城䧟矣)神秀(尉/氏)¶
　(人少親儒業訪道至蘄州雙峰東山寺禮五祖忍師/為弟子唐武后召至都命舊山置度門寺以旌異之)¶
　(張説問法秀曰一切佛法本自心有将心外/求捨父逃走神龍初入滅諡曰大通禪師)志言(本/姓)¶
　(許氏自夀春來居東京景徳寺為人卜休咎書紙揮/翰甚疾初不可曉其後多騐宋仁宗以儲嗣未立黙)¶
　(遣内侍詣志言所即書十一郎字付之人皆莫測後/英宗以濮王十一子入繼衆始悟有具齋薦鱠者則)¶
　(又食之臨流而吐化小鮮羣泳而去仁宗/以其真身塑像置寺中榜曰顯化禪師)文通慧(姓/張)¶
　(氏脱俗白雲寺師令掌厠盥盆忽有市鮮者沃於盆/文偶擊之仆地死文懼奔華州總持寺久之為長老)¶
　(忽曰三十年前一段公案今日當了衆問故曰日午/當自知之遂趺坐以待時張浚統兵至闗中一卒持)¶
<pb:KR2k0008_WYG_027-41b>¶
　(弓矢至法堂瞠目視文将射之文笑曰老僧相候久/矣卒曰一見即欲相害不知何讎文語以故卒悟曰)¶
　(寃寃相報何時了刼刼相纒豈偶然不若與師俱解/釋如今立地往西天視之已立化矣文即索筆書偈)¶
　(云三十三年飄蕩救了幾番模様誰知今/日相逢却是在前魔障書畢泊然而化)¶
　　歸徳府(東至直隸鳯陽府宿州界二百一十里/西至開封府杞縣界二百二十里南至)¶
　　　(鳯陽府太和縣界一百三十里北至山東兖/州府曹縣界四十里自府治至京師一千五)¶
　　　(百五十里至南京/一千一百八十里)¶
　　　(糧七萬七千/六百石零)¶
建置沿革禹貢豫州之域天文房心分野古商丘湯所¶
<pb:KR2k0008_WYG_027-42a>¶
　居亳都地周封微子於此為宋國戰國齊楚魏三分¶
　其地秦為碭郡漢改為梁國後漢晉俱因之後魏置¶
　梁郡後周改曰梁州隋初置宋州大業初改為梁郡¶
　以宋城等八縣屬焉唐初仍為宋州尋改為睢陽郡¶
　五代梁置宣武軍唐改歸徳軍以滅梁袁象先入朝¶
　故名宋陞為南京應天府治宋城金改府曰歸徳元¶
　仍舊本朝洪武初降為州屬開封府嘉靖中復為歸¶
　徳府直𨽻河南布政使司而增以睢州等縣焉領州¶
<pb:KR2k0008_WYG_027-42b>¶
　一縣八¶
　商丘縣(附郭本髙辛氏子閼伯所居商丘也相土代/之繼主火祀秦為碭郡地漢置睢陽縣屬梁)¶
　(國後漢魏晉俱因之南北朝劉宋改縣曰夀春尋復/為睢陽屬南梁郡後魏置梁郡隋開皇初改郡曰宋)¶
　(州改縣曰宋城大業初復置梁郡唐為睢陽郡治宋/為宋城縣金為睢陽縣元以姑熟縣省入本朝洪武)¶
　(初降歸徳府為州省睢陽縣嘉靖二十四/年陞州為府置商丘縣編户二十七里)寧陵縣(在/府)¶
　(城西六十里本古葛伯國又為甯城春秋時宋地秦/為碭縣地漢元狩初置寧陵縣屬陳留郡後屬梁國)¶
　(晉屬譙郡又屬陳留北齊廢隋復置屬宋州唐因之/宋屬拱州後屬應天府金屬歸徳府元仍舊本朝因)¶
　(之編户/七里)鹿邑縣(在府城南一百二十里春秋晉邑本/曰鳴鹿左𫝊諸侯侵陳至于鳴鹿即)¶
<pb:KR2k0008_WYG_027-43a>¶
　(此漢為鄲縣地屬沛郡東漢析置武平縣屬陳國晉/屬梁國隋始改鹿邑縣屬陳州唐屬亳州宋金元仍)¶
　(舊本朝改今屬/編户三十四里)夏邑縣(在府城東一百二十里戰國/時下邑地秦屬碭郡漢置下)¶
　(邑縣屬梁國後魏置碭郡於此北齊以已吾縣省入/下邑隋屬亳州後屬宋州金始改夏邑縣屬永州元)¶
　(初併入睢陽尋復置屬歸徳以穀熟/縣省入本朝因之編户一十四里)永城縣(在府城/東一百)¶
　(八十里本春秋芒縣地亦名犬丘西漢為芒犬丘二/縣東漢改芒曰臨睢犬丘曰太丘三國魏二縣俱廢)¶
　(晉為譙郡蘄縣地隋始置永城縣屬譙州後廢唐復/置屬亳州宋仍舊元屬歸徳本朝因之編户二十四)¶
　(里/)虞城縣(在府城東北六十里本古虞國即禹封商/均之地漢置虞縣屬梁國後魏屬沛郡北)¶
　(齊省隋復置屬宋州唐置東虞州尋廢改縣曰虞城/五代梁置輝州宋廢以縣屬宋州後屬應天府金廢)¶
<pb:KR2k0008_WYG_027-43b>¶
　(元復置屬東平路後屬濟寧路/本朝改今屬編户一十四里)睢州(在府城東一百/二十里春秋時)¶
　(宋陳地秦置襄邑縣漢屬陳留郡北齊併襄邑入雍應/丘隋復置襄邑屬宋州唐屬杞州後仍屬宋州宋屬)¶
　(天府崇寧間建拱州以為東輔大觀中廢拱州後復/置金改睢州元因之並以襄邑縣為附郭本朝省入)¶
　(州屬開封府嘉靖二十四年改/今屬編户三十九里領縣二)考城縣(在州城東北/九十里本周)¶
　(之戴國春秋時鄭取之改名穀城秦置甾縣漢屬梁/國東漢始改考城屬陳留郡晉省後魏置考陽縣北)¶
　(齊又改為城安縣屬濟隂郡隋復為考城縣屬宋州/唐置東梁州尋廢以縣屬曹州五代晉漢屬開封府)¶
　(宋屬拱州後仍屬開封金屬曹州又改屬/睢州元仍舊本朝因之編户一十一里)柘城縣(在/州)¶
　(城東南九十里古朱襄氏邑春秋時為陳株野地漢/置柘縣屬淮陽國以邑有柘溝故名晉廢隋復置改)¶
<pb:KR2k0008_WYG_027-44a>¶
　(曰柘城縣屬宋州唐省入穀熟寧陵二縣永淳初復/置宋屬應天府崇寧中改屬拱州金屬睢州後省元)¶
　(復置本朝因/之編户九里)¶
郡名睢陽(唐/名)¶
形勝控江淮聯蕭碭(府志平衍四達控江淮聯蕭碭/袵河脇洛此其地豈不最重哉)居¶
　天下膏腴地(遷史謂梁為天中/居天下膏腴地)精氣上應列星(説者/謂商)¶
　(丘之精氣上應列/星世稱閼臺是也)¶
風俗有先王遺風(漢志睢陽古郡猶/有先王之遺風)重厚多君子(同上/重厚)¶
　(多君子好稼穡惡/衣服而致富蔵)人皆有忠義(異聞集人皆有忠義/之風其本於張巡許)¶
<pb:KR2k0008_WYG_027-44b>¶
　(逺之表/倡歟)土沃俗淳(官制土沃俗/淳事簡易治)¶
山川幸山(在府城南三里宋髙宗即皇帝位于此本朝/李嵩詩宋家事業已荒蕪原廟猶存故里區)¶
　(最是翠華臨馭地/土人今作幸山呼)恒山(在睢州城西/北一十二里)隂靈山(在鹿邑/縣一十)¶
　(一/里)隠山(在鹿邑縣東一十三里與隂靈/山對峙世傳陳摶煉丹之處)虞山(在永城/縣北九)¶
　(十名一名漁山山/前有釣臺存焉)碭山(在永城縣北八十里即漢髙/隠處又名磨山白毛山石洞)¶
　(山黄土山戲山/綿亘幾二十里)栢山(在永城縣東南二十五里/澮河之北山下有栢山集)廓山¶
　(在柘城東/北二里)甘露嶺(在寧陵縣西五里隋文帝/幸岱至此甘露降因名)金鎖嶺¶
　(在睢州州治後其形窿然而/髙避水患者多屋于其上)夫子巖(在永城縣北世/傳夫子經此後)¶
<pb:KR2k0008_WYG_027-45a>¶
　(人因肖/像壁間)駱駝岡(在睢州襄公臺後其形起伏如駝故/名環岡佳木鬱葱地頗幽勝説者謂)¶
　(襄公遊/玩地)葛岡(在考城縣南二里世傳葛洪煉/丹處又曰葛伯所築未知孰是)卧龍岡¶
　(在考城縣南十五里世傳/諸葛亮游寓於此故名)霸王岡(在柘城縣西三十/里世傳項羽将臺)¶
　(與漢髙/拒兵處)黄河(在府城北三十里丁家道口北達于徐/又鹿邑縣北距黄河二十里睢州東距)¶
　(河一十八里考城縣北距河八里柘城/縣南距河三里縣東距河二十五里)𤣥明河(在府/城南)¶
　(六里宋太祖為歸徳節度使/嘗飲馬于此又名飲馬池)賈魯河(在府城西北四/十里元工部尚)¶
　(書賈魯督/脩因名)沙河(在府舊城南門外源/出汴梁流入于亳)沁河(在府城北/三十五里)¶
　(源出綿山自武陡/經本府合流于徐)白河(在府城東三十五里經/夏邑永城達於小黄河)清河¶
<pb:KR2k0008_WYG_027-45b>¶
　(俗稱清河嘴乃賈/魯河入沁之處)馬膓河(在府城西南二十五里/源出舊黄河達于淮)桃¶
　源河(在縣陵縣北三十里又韋家河/張弓河陽驛河皆黄河故道)汴河(一名睢河/當寧陵縣)¶
　(之衝由陳留/下達于徐)巴河(安平城舊縣南一十里/自考城下流入碭山)南湖(在府/城南)¶
　(五里宋晏元獻放馴/鷺于湖中蘇轍有記)西湖(在睢州城西駱駝/嶺後周四十里)睢水(在/睢)¶
　(水北七里州之得名以此按睢水在梁郡受汴入泗/韓信敗龍且睢水為之不流此即其上流也夏邑縣)¶
　(南二十里有睢水經永城/縣合沙白水達于宿州)孟瀦澤(在虞城縣西北一/十里爾雅作孟諸)¶
　(禹貢所謂導菏澤被孟諸即此髙適詩有/我本漁樵孟諸野一生自是悠悠者之句)空桐澤(在/虞)¶
　(城縣南一十里睢水東/南流經此澤有空桐亭)䝉澤(在考城縣東三十里僖/公十六年宋萬弑閔公)¶
<pb:KR2k0008_WYG_027-46a>¶
　(于䝉澤即此或/謂即荘周故里)靈井(在府城南四十里髙辛廟中世/傳井始有四今存其一在東廊)¶
　(四時不竭遇旱/土人取水禱雨)石井(在府城内/大隅西)雙硯井(在府舊城儒/學内今廢)¶
　聖水井(在寧陵縣/長樂郷)黄龍井(在寧陵縣東界甘露/四年雙龍見井中)九龍¶
　井(在鹿邑縣東皋郷之太清宫世傳老子誕生九龍/吐水今太極殿有井存焉又有煉丹二井在太清)¶
　(宮之左右或謂/老子煉丹處)李令泉(在虞城縣治内舊井水清而爾/味苦縣令李錫下車嘗之莞)¶
　(笑曰既苦且清足以符吾志遂汲而用之/因名焉錫卓有清操李白為撰去思頌)黄池(在府/城西)¶
　(三十里梁恵王十六年侵/宋黄池宋復取之即此)清泠池(在梁園内李白在/清泠池作鳴皋歌)¶
　(即/此)蓮花池(在永城縣南城/濠外寛二里許)濯錦池(在睢州治西相傳/昔人有善織錦者)¶
<pb:KR2k0008_WYG_027-46b>¶
　(世居此/因名)鳳凰池(在睢州章煥詩天池一曲遶宮牆江/漢同流聖澤長不用當年嗟未至祇)¶
　(今鳳鳥/耀文章)靈溪池(在鹿邑縣太清宮前世傳/九龍吐水浴老子池也)觀渙池(在/鹿)¶
　(邑縣城内/西北隅)燕子池(在柘城縣/城内南隅)濟瀆池(在柘城西西濟/瀆廟前遇旱禱)¶
　(雨輒/驗)漆溝(在府城北一名隕石河春秋隕石/于宋五相傳溝水涸時五石即見)清溝(在/永)¶
　(城縣東縣南有/黄溝同入澮河)洪溝(在永城縣北六/十里芒碭山前)白洋溝(在永城/縣北接)¶
　(巴河入/于澮)漻隄(自汴至宋二百餘里世傳梁/孝王徙居睢陽時築今廢)隋隄(在府/舊城)¶
　(外三里築于隋故名唐秦韜玉詩種栁開河為勝遊/隄前常使路人愁隂埋野色萬條思翠束寒聲千里)¶
　(秋西日至今悲兔苑東波終不返龍舟/逺山應見繁華事不語青青對水流)古隄(在府舊/城外五)¶
<pb:KR2k0008_WYG_027-47a>¶
　(里今/淤)護城隄(有二一在府城郭外嘉靖中築四面環/郭門周十有六里髙視城之半一在考)¶
　(城縣郭外𢎞/治間重脩)賈魯隄(在寧陵縣南七里元尚/書賈魯築以障河故名)隋隄(在/夏)¶
　(邑縣南三十里隋/煬帝時築因名)新隄(在夏邑縣/南三里)巴河隄(在夏邑縣/北二十里)¶
　(黄河南岸東接蕭縣西/抵商丘嘉靖十年築)長隄(在考城縣北一十八里/黄河南岸正徳十一年)¶
　(重/脩)¶
土産枸杞子　香附子　瓜蔞仁　何首烏　蟾酥¶
　半夏　天南星　天花粉　茱萸　麥門冬　兔絲¶
　子　地骨皮(俱各/縣出)¶
<pb:KR2k0008_WYG_027-47b>¶
公署直𨽻歸徳衛(在府/治東)睢陽衛(在睢州治東南俱/洪武二十二年建)¶
學校歸徳府學(在府治東舊在東北宋初為應天府書/院大觀改南京國子監金元為歸徳府)¶
　(學本朝初為州學𢎞治中圮/于水遷今地嘉靖中改今學)睢州學(在州治北洪武/三年建正統𢎞)¶
　(治中俱/重脩)寧陵縣學(在縣治後舊在縣治西南洪武三/年建成化十四年圮于水改建于)¶
　(此/)鹿邑縣學(在縣治東洪武三/年建嘉靖初重脩)夏邑縣學(在縣治東/南金大定)¶
　(間建本朝洪武三/年重建嘉靖間脩)永城縣學(在縣治西南元建本/朝洪武三年重建)虞¶
　城縣學(在縣治南舊在縣治西元建本朝洪武/四年重建嘉靖九年圯于水遷今地)考城¶
　縣學(在縣治東南洪武二十四/年建圯于水正統間重建)柘城縣學(在縣治東舊/在東南金大)¶
<pb:KR2k0008_WYG_027-48a>¶
　(定初建本朝洪武四年重/建嘉靖間圯于水遷今地)¶
書院應天書院(在府城西北隅宋有勑賜碑在/舊城内廢嘉靖間以社學改建)崇正書¶
　院(在夏邑縣慈勝寺/西嘉靖間重建)澮濱書院(在永城縣南甫城郷/元縣尹張思立建)¶
　錦襄書院(在睢州駱駝岡舊為/僧寺嘉靖初改建)¶
宮室沃宮(在府舊城内/宋内宮名)曜華宮(在府城梁/孝王建)歸徳殿(在府/城宋)¶
　(建南京行/宮正殿也)鳴鳳樓(在睢州章煥詩朱甍碧瓦瑞烟浮/鳳翼分明展鳳樓解道鳳鳴諧律)¶
　(吕和聲今/已動中州)五老堂(在府城内宋太子少師杜衍居睢/陽時禮部侍郎王煥司農卿華世)¶
　(長兵部郎中朱貫駕部郎中馮平俱以年八十餘致/仕居郷里衍用唐白樂天香山九老故事作五老堂)¶
<pb:KR2k0008_WYG_027-48b>¶
　(賦詩酬唱時人形於繪/像留守錢明逸有序)照碧堂(在府舊南城上宋置/南都建于城上以臨)¶
　(南湖故名晁/補之有記)横亭(在府城昭公二十一年/五月壬寅禦諸横即此)妙峰亭(在/府)¶
　(城新亭凡十二妙峰其一也宋留/守王勝建蘇軾題榜秦觀有詩)觀光亭　望雲亭¶
　(俱在府舊城内南都賦聨觀光/與望雲指中天之魏闕即此)韓公亭(在永城縣治/内宋韓忠獻)¶
　(公為令/時建)鴻口亭(在虞城縣應善南郷昭公三十一年/齊師宋師敗吴師于鴻口亭即此)¶
　黄門亭(在睢州恵公拜/宋師于黄即此)滑亭(在睢州荘公二/年次于滑即此)文雅臺¶
　(在府城東南里許世傳孔子適宋與羣弟子習禮大/樹下即此後梁孝王時鄒枚相如之徒相與游咏其)¶
　(間/)三陵臺(在府城西一十八/里三峰並峙因名)平臺(有二一在府城東/梁孝王築一在虞)¶
<pb:KR2k0008_WYG_027-49a>¶
　(城縣西春秋/宋平公築)儀臺(在府城梁恵王六/年取宋儀臺即此)六忠臺(在府城/南舊城)¶
　(上世傳雷萬春/面被六矢之地)議事臺(在寧陵縣西南八里周二百/步髙丈餘世傳諸侯議事于)¶
　(此因/名)思陵臺(在鹿邑縣西南四十里漢/光武幸此築以望親因名)造律臺(在永/城縣)¶
　(西南三里上有/漢鄼侯蕭何廟)拜將臺(在芒碭山世傳/漢髙拜将處)西臺(在虞城/縣西二)¶
　(里世傳漢/髙祖將臺)靈臺(在虞城縣西哀公二十五年衛侯出/奔宋為靈臺于舊圃與諸大夫飲焉)¶
　淩霄臺(在睢州章煥詩環城佳氣鬱岧嶤引領層臺/去路遥綵羽雙翔威鳳起直看平地是青霄)¶
　鳳凰臺(在睢州章煥詩滄波滉瀁錦城隈瀛島疑從/海上來一自鳯凰飛舞後波邊今有鳯凰臺)¶
　楚王臺(在柘城縣西一十/五里楚項籍築)老子臺(在柘城縣北二十/里即升仙臺相傳)¶
<pb:KR2k0008_WYG_027-49b>¶
　(為老子/遺蹟)忘憂館(在府城梁孝王遊於忘憂/之館集諸遊士各使為賦)連中館(在/虞)¶
　(城縣南空桐澤之後哀公二十六年冬十月景公游/于空澤辛巳卒于連中大尹奉公自空桐入于沃宮)¶
　(即/此)¶
闗梁武津闗(在府城東南三十里世/傳伍子胥過昭闗即此)睢隂橋(在府城/北門外)先¶
　春橋(在府城/東門外)通濟橋(在府舊城南/門外跨沙河)海鴈橋(在府城南/五里宋夏)¶
　(竦自青社攜二鴈置南湖中因名夏竦詩海鴈橋邊/春水深畧無塵土到花隂忘機不管人知否自有沙)¶
　(鷗信/此心)石橋(在寧陵縣北/一十二里)㑹仙橋(在鹿邑縣東一/十里太清宫後)乗駟¶
　橋(在鹿邑縣/北門内)鄼城橋(在永城縣南二十五里或/云圯橋即張良進履處)南津¶
<pb:KR2k0008_WYG_027-50a>¶
　橋(在虞城縣/南二里)西津橋(在虞城/舊縣西)¶
寺觀隆興寺(有二一在府治南唐建本朝洪武/初重建一在鹿邑縣西天順初建)清涼寺¶
　(在府城西南正統初建/鹿邑縣亦有清涼寺)開元寺(有三一在府城東南/二十里一在寧陵縣)¶
　(西南一在虞城縣治東皆唐/建本朝洪武正統中重建)聖夀寺(在睢州南元建/本朝正統中重)¶
　(建/)興國寺(有二一在睢州治西元建本朝洪武中/重建一在永城縣北三十里景泰中建)慈¶
　勝寺(在夏邑縣南金建/本朝成化中重建)白塔寺(在柘城縣治東宋建/本朝正統初重建)¶
　廣靈觀　安静觀(俱在鹿邑縣元建/本朝正統中重建)玉皇觀(在考城/縣南三)¶
　(里舊廢於河/景泰間重建)三清觀(在柘城縣治西/南洪武中重建)洪慶萬夀宮(在/府)¶
<pb:KR2k0008_WYG_027-50b>¶
　(城北正統間/因廢址重建)太清宮(在鹿邑縣東一十里唐建/初名明道宮宋改今名)¶
祠廟帝嚳廟(在府城東南四十五/里祀帝嚳髙辛氏)閼伯廟(在府城西南/三里商丘之)¶
　(顛/)伊尹廟(在府城東/南四十里)微子廟(在府城内西南舊在府/城東一十二里宋行新)¶
　(法鬻祠廟閼伯微子廟皆為賈區張方平留守南京/上言宋王業所基閼伯封於商丘以主大火微子為)¶
　(始封之君亦不得免乎神宗震怒於是祠廟/皆得不鬻廟累遷徙本朝嘉靖初徙建于此)荘子廟¶
　(在府城東南一十五里/祀荘周宋蘇軾有記)協忠廟(在府城隍廟西舊在/州治東祀唐忠臣張)¶
　(巡許逺以雷萬春南霽雲姚誾賈賁附焉本朝宣/徳間命有司致祭尋圯于水正徳初徙建于此)禹¶
　廟(在睢州/城北)漢髙帝廟(在永城縣/芒碭山中)宋仁宗廟(在虞城縣/治東北隅)¶
<pb:KR2k0008_WYG_027-51a>¶
　顔魯公祠(在府城南里許嘉靖中/因唐開元寺舊址建)五老祠(在府城垤/澤門外舊)¶
　(有祠祀杜衍王渙畢世長朱貫馮平𢎞治中重建呂/柟有記李嵩詩洛社香山豈異盟江湖廊廟本同情)¶
　(誰言林下一人少/試看睢陽五老并)旌忠祠(在寧陵縣治/東祀唐劉昌)褒忠祠(在協/忠廟)¶
　(後祀同死事同/知董綸陳聞)栗王祠(在夏邑縣城北舊有祠𢎞治/間重建祀漢耿夔以功封栗)¶
　(邑侯追/封栗王)雷侯祠(在夏邑縣城西/祀縣侯雷時成)¶
陵墓遂皇陵(在閼伯臺/西北二里)帝嚳陵(在府城東南/四十五里)閼伯墓(在/府)¶
　(城西南三里一名商丘又名閼伯臺/世傳髙辛子閼伯𦵏此其側有廟)伊尹墓(在府城/東南四)¶
　(十里墓/前有廟)微子墓(在府城西南一十二里/其側有廟唐賈至作碑)雷萬春墓(在/故)¶
<pb:KR2k0008_WYG_027-51b>¶
　(睢陽城/東一里)杜衍墓(在宋城仁孝原/歐陽修作墓志)趙槩墓(在宋城天巡/郷蘇軾神道)¶
　(碑/銘)王堯臣墓(在宋城平臺郷/歐陽修墓志銘)張方平墓(在宋城/永定郷)潘禮¶
　墓(在府城西北七里禮/官侍郎卒賜葬祭)褒聖侯墓(在寧陵縣褚堌村/唐貞觀初孔子三)¶
　(十六代孫璲嗣/褒聖侯葬此)魯秋胡妻墓(在鹿邑縣西/四十一里)虞詡墓(在/鹿)¶
　(邑縣西北/四十里)汲黯墓(在鹿/邑縣)朱買臣墓(在夏邑縣東南三/十五里買臣村)¶
　梅思祖墓(在夏邑縣南白河右思/祖本朝功臣封汝南侯)邵平墓(在永城縣/北平春秋)¶
　(時人秦封/東陵侯)張堪墓(在永城縣西/北保安郷)陳平墓(在永城縣保/安郷太丘城)¶
　(之/北)朱仁軌墓(在永城縣東北/諡曰孝友先生)曹武恵王墓(在永城縣/西太丘城)¶
<pb:KR2k0008_WYG_027-52a>¶
　商均墓(在虞城縣/西南三里)張全禮墓(在虞城縣/西郭門)宋襄公墓(在/睢)¶
　(州東一名古襄陵襄/公春秋五霸之一)李密墓(在睢州/恒山南)李孟暘墓(在睢/州城)¶
　(西孟𤾉本朝人仕至/工部尚書卒賜葬祭)蔡天祐墓(在睢州城南天祐本/朝人仕至兵部侍郎)¶
　(卒賜/葬祭)黄霸墓(在考城縣東/南二十里)李勣墓(在考城縣/南三十里)江淹墓¶
　(在考城縣西/南一十里)夏御叔墓(在柘城縣北門内御/叔周時人為陳大夫)軒輗墓¶
　(在柘城縣/西三里)孔氏先塋(在夏邑縣北還郷里自鄼/臺龍堽遷此碑碣具存)雙塚¶
　(在柘城縣北三里世/傳長沮桀溺葬此)¶
古蹟亳城(在府城東南四十五里契父帝嚳都亳湯自/商丘遷焉鄭𤣥云亳今河南偃師縣漢書音)¶
<pb:KR2k0008_WYG_027-52b>¶
　(義曰濟隂亳縣杜預曰梁國䝉縣皇甫謐曰孟子稱熟/湯居亳與葛伯為鄰葛即今寧陵縣葛郷亳乃今穀)¶
　(縣也蒙為北亳即景亳湯受命之地穀熟為南亳湯/所都偃師為西亳即盤庚所徙書立政所謂三亳是)¶
　(也古書亡滅未/知孰得其實)宋故城(在府城南周封微/子于宋即此城)龍亢城(在/府)¶
　(城西南/漢置縣)小䝉城(在府城南二十里即荘周本/邑又城北四十里有大蒙城)新城(文/公)¶
　(十四年㑹于/新城即此)貫城(僖公二年齊侯/盟于貫即此)大棘城(在寧陵縣/西南七十)¶
　(里宋華元鄭公子歸/生戰于大棘城即此)沙隨城(在寧陵縣北七十里成/公十六年秋公㑹晉侯)¶
　(齊侯衛侯宋華元/邾人于沙随即此)已吾城(在寜陵縣南二十里舊/為縣北齊省入下邑)葛¶
　城(在寧陵縣北一十五里古葛/國今偃師亦有之未知孰是)舊鹿邑縣城(在鹿邑/縣西六)¶
<pb:KR2k0008_WYG_027-53a>¶
　(十/里)鄼縣城(在永城縣西南漢置縣屬沛/郡鄼音嵯非是蕭何食邑)保安鎮城(在/永)¶
　(城縣北碭山之東/南即漢髙斬蛇處)永平城(在永城縣西/南漢置縣)首止城(在睢/州南)¶
　(僖公五年諸侯/會于首止即此)匡城(在睢州城西三十里/孔子畏于匡即此)棘故城(宣/公)¶
　(三年鄭敗宋師/于大棘即此)鄫城(在睢州南襄公元年仲孫蔑㑹/齊杼曹人邾人杞人次于鄫)¶
　(即/此)藏里城(在柘城縣西三十里/項羽蔵兵于此故名)廢穀熟縣(在府城東/南四十里)¶
　(即南亳成/湯所都)廢睢陽縣(在府城/南門外)廢安平縣(在鹿邑縣北/四十里大棘)¶
　(郷故安/平縣也)商丘(在府城西南三里髙百尺周二百步説/者謂丘之精氣上應列星世稱閼臺即)¶
　(此唐髙適詩商丘試一望隠隠帶秋天地與星辰在城/将大路遷干戈悲昔事墟落對窮年即此傷離緒凄)¶
<pb:KR2k0008_WYG_027-53b>¶
　(凄賦/酒筵)楚丘(在府城北四十里即古/戎州己氏之邑唐縣)穀丘(在府城南四/十里春秋桓)¶
　(公㑹宋公燕人/盟于穀丘即此)葵丘(在考城縣治東春秋/諸侯盟于葵丘即此)梁園(在府/城東)¶
　(一名梁苑或曰即莵園漢梁孝王武所築内有百靈/山山之巔有落猿巖棲龍岫望秦嶺又有鴈池池間)¶
　(有鶴洲鳬九域志曰菟園/中有脩竹園舊志名脩竹)漆園(在小䝉城内荘子嘗/為漆園吏即此唐王)¶
　(維詩古人非傲吏自闕經世/務偶寄一微官婆娑數枝樹)碎錦園(在夏邑縣/東門外)兔園¶
　(在虞城縣西南五/十里亦梁孝王築)䝉門(宋城門名春秋宋公及諸侯/之大夫盟于䝉門之外即此)¶
　盧門(宋城東門名昭公二十一年華/氏居盧門南里以拒元公即此)桐門(宋城北門/名春秋叔)¶
　(孫婼聘于宋/桐門即此)垤澤門(宋城西/門名)三仁街(在府舊城内/微子廟前)髙¶
<pb:KR2k0008_WYG_027-54a>¶
　辛里(在府城/東門内)定㛰店(在府舊城内唐韋/固遇月老卜㛰處)梁王宅(在睢/陽城)¶
　(内魏元忠詩大君敦官賞萬乗下梁園酒助閑平樂/人霑雨露恩榮光開帳殿佳氣滿旌門願陪南嶽夀)¶
　(長奉北/宸尊)杜衍宅(在南京/驛舍)杏壇碑(在夏邑縣/文廟前)¶
名宦殷微子(成王封於宋奉湯祀/殷之餘民甚愛戴之)漢張武(元帝初拜為/梁相是時梁)¶
　(王驕貴民多豪强號為難治兄厰問武何以治梁武/應曰馭黠馬者利其銜策梁國大都吏民凋敝且當)¶
　(以柱後惠文彈治之耳厰笑曰審如掾言必/辯治梁矣武既到官其治有迹亦能吏也)王渙(考/城)¶
　(令律身剛方政尚嚴猛聞邑人仇覽以徳化陳元/署為主簿尋遷洛陽令卒桓帝錄其子石為郎中)三¶
　國盧毓(魏文帝時睢陽典農校尉心在利/民躬自臨視擇居美田百姓賴之)南北朝宼¶
<pb:KR2k0008_WYG_027-54b>¶
　雋(魏大統中為梁州刺史民俗猛悍多盜賊雋令郡/縣為庠序勸耕桑教以禮讓數年之中風俗頓革)¶
　(尋拜秘書監/散騎常侍)唐郭孝恪(宋州刺史與李勣經畧武牢/以東竇建徳援洛孝恪謁秦)¶
　(王進計曰若固守武牢以軍氾水逐/機應變擒殄必矣王然之賊遂平)姚崇(厯亳宋許/三州刺史)¶
　(所至政條簡/肅吏民懐之)張巡(以真源令起兵討賊至睢陽城䧟/與許逺南霽雲雷萬春姚誾俱被)¶
　(執遇/害)許逺(為睢陽太守賊攻睢陽逺求救張巡巡至/與逺合兵出戰勵士不衰食盡衆議棄城)¶
　(走逺與巡謀曰睢陽江淮之保障若棄之是無江/淮也不如堅守待之城䧟與巡等俱被執而死)劉¶
　昌(代宗時守寧陵李希烈衆五萬來攻昌拒之凡四/十日賊數敗乃解去更攻陳州昌薄其軍大戰破)¶
　(之希烈奔/還蔡州)曲環(李希烈反環以行營節度使守寧陵/戰於陳州克之改陳許節度使二州)¶
<pb:KR2k0008_WYG_027-55a>¶
　(民苦剽鹵客他縣環勤身節用寛賦斂簡條/教不三嵗歸者襁係訓農治兵穀食豐衍)李錫(天/寳)¶
　(中任虞城令下車以清苦自/勵有井變為甘泉李白撰頌)李仲華(柘城尹居官㢘/慎不阿權要愛)¶
　(民如子政聲大著/百姓立碑頌焉)髙承簡(徳宗時為宋州刺史時汴/州逐其帥以部将李㝏行)¶
　(帥事㝏責宋官私財物承簡執其将斬之威震郡中/及㝏兵大至宋州凡三城已䧟南一城承簡保北兩)¶
　(城以拒凡十餘/戰賊竟引去)劉𤣥佐(貞元間宣武節度使有威畧/每李納使至𤣥佐厚結之故)¶
　(常得其隂事先為之備納憚之其母雖貴日織絹一/疋每謂𤣥佐曰汝本寒族天子富貴汝至此故𤣥佐)¶
　(始終不/失臣節)董晉(貞元間宣武節度副大使汴士素驕怙/亂嘗介勇士伏幕下晉一罷之麾下鄭)¶
　(惟恭謀亂晉覺之械/至京師流之汀州)韓充(以宣武軍節度使兼統義/成軍討叛将破之留鎮汴)¶
<pb:KR2k0008_WYG_027-55b>¶
　(有善政子孫/遂家太康)韓𢎞(憲宗時宣武軍節度使汴自劉士/寧以來軍益驕主帥勢輕不可制)¶
　(𢎞察素恣横者數其罪斬之/自是訖𢎞去無一敢横者)令狐楚(敬宗時宣武軍/節度使以仁恵)¶
　(解去酷烈人人/悦喜遂為善俗)裴休(宣宗時宣武軍節度使不為/皦察行所治吏下畏信之)五¶
　代陳省躬(鹿邑令居官有/異政民思之)宋髙懐徳(留守睢陽時杜/仲威降契丹京)¶
　(東羣盜大起懐徳堅壁清野敵不/能入建隆初累遷歸徳節度使)竇偁(開寳中為歸/徳軍節度判)¶
　(官遷知宋州尋為開封判官時太宗為府尹嘗宴諸/王偁與推官賈琰預㑹琰言矯誕偁叱其巧言令色)¶
　王曾(天禧中知應天府民間訛言有妖起若飛帽/夜搏人曾下令敢倡言者即捕之卒無妖)李¶
　防(真宗時知應天府鑿府西漳口為斗/門洩汴水溉田數百頃民甚利之)張知白(知應/天府)¶
<pb:KR2k0008_WYG_027-56a>¶
　(先是與王欽若不合至是欽若分司南京衆/謂知白必報之既至待欽若加厚議者多之)燕肅(知/考)¶
　(城縣有政績子度知陳留縣京東蝗饑盜𤼵度勸/邑豪出粟以濟民又行保伍法以察盜善政日聞)晏¶
　殊(天聖間知應天府延范仲淹以教生徒自五代以/來天下學校久廢興學自殊始後又厯知陳州許)¶
　(州遇事即決/庭無滯訟)張先(天聖中知鹿邑/縣吏畏民懐)韓琦(為永城令政/平訟理境内)¶
　(清夷民敬畏/之若神明)劉航(厯知虞城犀浦二縣虞城多猾狡/喜宼盜犀浦民弱而馴航為政寛)¶
　(猛急緩不同/兩縣皆治)劉安世(知虞城縣縣多姦猾喜宼/盜安世乗之以猛遂稱治)賈昌¶
　朝(知應天府後弟昌衡及從子/炎相繼知應天政蹟並著)孔道輔(孔子四十五/世孫仁宗時)¶
　(知應天府遇事即/剖㫁不狥私請)蘇頌(神宗時知應天府呂恵卿諷/以一詣我執政可得頌笑而)¶
<pb:KR2k0008_WYG_027-56b>¶
　(不答又知開封府頗嚴鞭朴頌謂/京師浩穰當以柱後恵文治之耳)劉摯(簽書應天府/判官時司農)¶
　(新令税及天下祠廟摯/白留守張方平奏罷之)曾肇(以待制尹應天府天資/仁厚剛大之氣粹然見)¶
　(於面人望之知其為成徳君子/也文學徳行皆可為後人式)苗時中(主寧陵簿邑/有古河久湮)¶
　(請開導以溉田為利/甚博人謂之苗公河)章炳文(為虞城令脩舉廢墜盡/力於所當為採事蹟可)¶
　(行者刻石紀之/必行而後已)淩唐佐(建炎初知南京及南京䧟劉/豫因使為守唐佐密疏其虗)¶
　(實遣人持蠟書告/於朝事泄遂遇害)王慥(靖康中為拱州守仁愛公謹/金烏珠寇河南慥拒之力不)¶
　(能支遂全/家死焉)金尹升卿(大定中為寧陵令以㢘能當升/除金主謂㢘能者即與升除無)¶
　(以慰百姓愛留之/意但命進升卿官)王徳彰(以進士知夏邑縣在任起/廢植仆興學課農化行俗)¶
<pb:KR2k0008_WYG_027-57a>¶
　(善人以良/吏稱之)元商晦(世祖時知夏邑縣重儒術禮賢士/課農桑鄰邑流亡悉歸之號稱樂)¶
　(土/云)宋世元(至大中永城縣令務徳化不任刑罰是年/夏麥雙岐又明年秋嘉禾並秀蝗不入境)¶
　(民思之立/誦徳碑焉)卜天璋(皇慶初為歸徳知府勸農興學復/河渠河患遂弭時群盜據要津商)¶
　(旅不通天璋禽百數人/悉磔以狥盜為止息)孫旭(柘城令性溫和存心正/大吏不敢欺民有誣訟)¶
　(者自揣其欺輒望縣而/止陞去百姓遮道送之)張廷珍(南京路總管兼開封/府尹勤於民事脩舉)¶
　(廢墜嵗大旱𤼵廩/賑濟流民悉還)志能(知歸徳府㢘明剛㫁𤼵擿如/神民有銜寃不直者雖數十)¶
　(年前事皆千里奔走來/訴立為剖決旬日悉清)趙璧(泰定中知寧陵縣值嵗/歉請賑至再嘗化蝗出)¶
　(境時論/異之)嚴瑜(知歸徳府多善政民/為立去思碑懐之)梁思溫(知睢陽縣/器識髙邁)¶
<pb:KR2k0008_WYG_027-57b>¶
　(得牧/民體)李守中(方正有守知歸徳政/清訟簡尤加意學校)張思立(至順中永/城縣尹有)¶
　(文學通象緯為政/明决人稱神明)游居敬(元統間知虞城縣持己㢘/介為政勤勞任滿去人勒)¶
　(碑頌/徳焉)劉承事(柘城縣尹蒞任首以鋤强暴為務凡素/豪悉斂迹有學田為世家所并承事即)¶
　(追復之時大蝗害稼承事齋沐以禱/遂悉出境及歸民思之因立碑頌焉)許義夫(順帝時/夏邑縣)¶
　(尹每親詣郷舍教民稼穡勤者出已/俸賞之怠者罰之及三年境内富庶)吴肯搆(鹿邑縣/尹多幹)¶
　(濟尚氣節為政/以厚風俗為先)劉得新(知柘城縣性慈愛值嵗饑勸/民賑貸又大疫出俸市藥以)¶
　(療病者民/賴以全活)埜僊(至正中尹柘城縣捕盜賑饑舉有成/績流民多歸之後民立碑祠祀焉)¶
　本朝蔡祥(洪武初由人材知寧陵縣㢘幹正直/撫民有方賦平訟息陞去民思之)梅克¶
<pb:KR2k0008_WYG_027-58a>¶
　讓(洪武初知永城縣教稼/穡植桑棗民甚利之)陳紹(睢州知州以㢘勤自/勵分賦役之等以革)¶
　(其姦時蝗傷稼民饑紹憂形於色親詣上户/室自貸粟以賙給之人以為得子民之道)段嗣輝¶
　(洪武間知歸徳州蒞/政公勤脩舉廢墜)陶文昌(洪武間鹿邑縣尹政勤/敏多撫字勸農興學禁)¶
　(邪革弊時/稱治焉)李學可(洪武中知歸徳州政/尚勸化有循吏風)任思道(鹿邑/縣尹)¶
　(躬循田野督民稼穡不數年/民以殷富及去民遮道送之)扈俊臣(洪武中知歸徳/州民有賈五之)¶
　(子娶李聚女為妻不順舅姑責之投河而死聚與其/黨威脅賈五父子俱縊死事久不白俊臣察得其情)¶
　(置于法郷/人快之)程寧可(洪武末夏邑知縣為政精勤律己/㢘慎凡遇科辦不擾於民時課生)¶
　(徒業精者奨進之姦/弊日革吏民畏服)楊廣仁(永樂初虞城知縣興學/勸農而民知禮讓人仰)¶
<pb:KR2k0008_WYG_027-58b>¶
　(足給民家嘗失火廣仁望空/禱之驟雨随至火遂不然)周𢎞(永樂中柘城知縣/寛厚㢘謹治官如)¶
　(家愛民猶子戢暴横以安良善/節用度以安民困一邑大治)梁祖榮(永樂中柘城/知縣嵗值霖)¶
　(雨教民疏濬溝澮邑無水災民有負租者貧無以償/祖榮首捐己俸以倡富民出粟助之由是官無負租)¶
　(而民不/失所)夏子芳(歸徳州學學正經學詳明/教法嚴謹士多成立焉)方正(宣徳/間知)¶
　(考城縣寛刑薄賦守法/奉公大得為政之體)周普(正統初夏邑知縣蒞政/精勤㫁獄平允脩理學)¶
　(校增築城垣士/民至今懐之)仲廣(正統中睢州知州修葺學舍訓/勵生徒值嵗饑乃禮勸富家出)¶
　(粟萬餘以資賑濟尋以内艱去/州人赴闕奏留詔奪情復任)王理(正統間考城知/縣性沈識敏剖)¶
　(㫁盡情人不敢飾其/非厯九年風化大行)彭崑(睢州知州性資狷介政事/詳明興學課農大有政績)¶
<pb:KR2k0008_WYG_027-59a>¶
　(㑹當道有橈之/者遂乞休去)蔣魁(天順初知歸徳州㢘而不激寛/而有制愛惜人材脩舉廢墜治)¶
　(績甲於/諸郡)宋景(睢州知州明敏剛方不避權要時廖某/横於河南誅索無己凡文移至郡景悉)¶
　(罷閣弗行廖欲中以禍無從偵/隙後改監察御史直聲益振)王恂(成化初知睢州/節財愛民抑强)¶
　(扶弱以績著特賜綵幣/旌勞秩滿民乞留從之)李敬(成化間知考城縣清慎/嚴明吏民畏服嘗建學)¶
　(掘地得錢若干緡悉以助役後/卒于官士民思之立祠祀焉)魏𢎞(成化間考城縣/典史時邑人張)¶
　(彬夜為仇所殺莫知其人𢎞以誠禱于神忽風起晝/暝有一人仆階下訊之乃殺人者至今傳頌以為異)¶
　(政/)畢用(成化末知歸徳州性剛毅不事媕阿㢘恤民/隠時黄河潰溢用為築月堤水不得入廓且)¶
　(疏蠲嵗租曲為賑濟民賴以不魚有巨閹過郡强用/拜跪用與抗閹怒誣奏逮繫京師竟直其寃得復秩)¶
<pb:KR2k0008_WYG_027-59b>¶
　(人以畢鐵腿稱之陞去民遮拜泣/留至不得行為立仁政碑頌焉)沈杰(與畢用俱成/化丙戌進士)¶
　(相繼為守律己㢘勤敷政平恕士/民賴之每頌曰畢沈比漢召杜焉)唐相(𢎞治初以御/史謫任永城)¶
　(縣丞聴㫁如神/至今民思之)汪嵩(𢎞治中知睢州立心平恕處事/公勤厯官八年以清白自守日)¶
　(用恒不/自給)李紀(鹿邑縣尹才識明敏案無滯留有/餘閑則課校生徒境内肅然稱治)王鼎¶
　(正徳初知永城縣時流賊攻城鼎率衆守禦及城䧟/鼎取印綬繫於身瞑目端坐以待賊入被執不屈死)¶
　(之事聞詔贈/其官及其子)劉信(歸徳州知州性剛毅有才智明習/吏事人不敢欺時遷城初庶務草)¶
　(創劉公經畫區處極為精密簿書之暇課訓生儒/衛官有治具延飲者以廢政長玩不往人敬憚之)安¶
　宣(正徳中授夏邑縣丞時流賊楊虎等擁衆逼城宣/尚未至任聞之兼程而進或止之宣以義辭遂入)¶
<pb:KR2k0008_WYG_027-60a>¶
　(城分守及城破死/焉事聞錄其子)張濂(正徳間由進士授鹿邑縣知/縣性嚴重人不敢以私嘗曰)¶
　(牧民如牧牛羊能弗擾之而已/在任二年政教旁達人咸頌之)雷時成(嘉靖元年知/夏邑縣多善)¶
　(政時饑設方濟之存活者萬人又申復原代獲/嘉洧川賦金七百兩有竒民甚懐之立祠祀焉)盧瓉¶
　(嘉靖初知虞城縣守己奉法教養備舉厯政六年/盜息訟理吏畏民安民之孤惸賴成立者尤衆)華¶
　淳(鹿邑縣知縣性寛厚務持大體暇則為/諸生講析經義及去民送之有泣下者)陸冕(嘉靖/初由)¶
　(進士同知歸徳州徳器簡重/學術純確諸士多師法之)夏寳(鹿邑縣尹在任不/欈妻子後聞母喪)¶
　(遂即日去/行李蕭然)馮鉞(嘉靖中知柘城縣薄賦緩刑百姓親/之如父母嘗有門吏夜代之賂鉞厲)¶
　(聲叱之後卒于官/百姓皆哭奠罷市)蔡汝楠(由進士第有才名嘉靖二/十四年創府首任當新造)¶
<pb:KR2k0008_WYG_027-60b>¶
　(時政以節省便民為務未幾/以憂去民感之至今不置)郭忠顯(商丘縣尹性執/固不依阿上官)¶
　(上官事少不便民/者即以身當之)南逢吉(嘉靖中由進士知歸徳府/性剛果有治才政尚嚴整)¶
　(寮屬肅然/敬憚之)鞠躬(歸徳府推官性冲雅持法平恕審/編屬邑賦役人多其公有去思)王¶
　有為(嘉靖三十二年知歸徳府當兵火後拊循調適/威恵並行脩築城堞樓臺民不知勞費待士有)¶
　(禮衛官以/嚴見憚)董綸(歸徳府經厯時逆賊師尚詔潜伏於/柘城墟中招集亡叛日夜剽掠綸憂)¶
　(之乃白於知府尹曰賊勢未熾宜急捕之且請往尹/不許居數月尚詔果䧟歸徳綸為賊所執不屈且罵)¶
　(不置口賊怒遂殺之妻賈氏與子奎皆/遇害事聞詔贈其官仍建祠以祀之)陳學䕫(歸徳/府知)¶
　(府政持大體不寄人耳目遇事/立㫁豪右屏迹尤奨成士類)羅復(嘉靖間以監察/御史知歸徳府)¶
<pb:KR2k0008_WYG_027-61a>¶
　(鋤强植弱政務宜民正疆界均賦役一時詭/隠杜絶懐慶衛輝欲加賦歸徳復力争止之)¶
流寓田京(宋滄州人徙鹿邑舉進士累官兵部郎中知/滄州拜右諌議大夫卒京為人尚氣節喜論)¶
　(議著天人流術論/通孺子十數書)杜衍(會稽人寓家睢陽宋慶厯中/為宰相出知兖州後以太子)¶
　(少師致仕衍清介舊無居第既退方/輯舍南都出入如平日無軒冕者)王渙(本太原人/累官禮部)¶
　(侍郎致仕/家睢陽)畢世長(本雲中人父士安事母以孝聞嘗/求友於宋世長累官衛尉司農卿)¶
　(致仕遂/家睢陽)馮平(本始平人以駕部郎/中致仕遂家南都)朱貫(本沛國人以/兵部郎中致)¶
　(仕家/南都)趙天麟(元東平人僑居夏邑博學能文舉/郷貢所著有太平金鏡策行于世)¶
人物周李耳(楚苦縣人母懐之八十一嵗乃生生即白/首因號老子又曰老聃仕周為守蔵史又)¶
<pb:KR2k0008_WYG_027-61b>¶
　(為柱下史博古通今孔子往問禮焉老子曰良賈深/蔵若虚君子盛徳容貌若愚孔子退曰老子其猶龍)¶
　(乎後見周衰乃西出函闗隠去闗尹喜求長生術為/著道徳五千言其言曰天地所以能長且久者以其)¶
　(不自生又曰我無為而民自化後世治/天下者多用其術學仙之士皆宗焉)司馬耕(宋人/即子)¶
　(牛孔門弟子雖兄弟為亂能潔/身而脱之後世追封楚丘侯)原憲(宋人孔子弟子/原思也為人狷)¶
　(介所居蓬樞甕牖子貢過之曰夫子病乎憲曰無財/之謂貧學道而不能行之謂病若思貧也非病也)¶
　莊周(戰國䝉人嘗為䝉漆園吏其學無所不闚楚威/王聞其賢遣使厚幣迎之周曰千金厚利卿相)¶
　(尊位也子獨不見犧牛乎我寧遊戲以快吾志焉著/書十餘萬言大抵寓言洸洋自恣雖當世宿學不能)¶
　(自解/免也)漢欒布(梁人彭越為家人時嘗與布游及越為/梁王請布為大夫越被誅布祠而哭之)¶
<pb:KR2k0008_WYG_027-62a>¶
　(髙帝欲烹布布請就烹帝壯其/義拜為都尉後以功封鄃侯)灌嬰(睢陽人嘗以販/繒為業從髙帝)¶
　(定天下封潁隂侯後與周勃平諸呂共立/文帝以功進太尉右丞相卒諡曰懿侯)申屠嘉(梁/人)¶
　(以擊項籍功封闗内侯性㢘直不受私謁文帝時為/丞相封故安候是時鄧通寵幸驕踞嘉檄召通至責)¶
　(以朝廷大禮令斬之帝知使使/持節召通乃免卒諡曰節侯)丁寛(梁人為梁孝王/将軍初受易於)¶
　(田何及東歸何謂人曰吾易東矣作易説三萬言寛/授同郡田王孫王孫授施讎孟喜梁丘賀由是易有)¶
　(施孟梁/丘之學)韓安國(睢陽人嘗學韓子雜説初事梁孝王/為中大夫吴楚反安國捍吴兵於東)¶
　(界後累官/御史大夫)韓伯俞(梁人嘗有過母笞之泣母曰他日/笞子未嘗泣今泣何也對曰他日)¶
　(笞常痛今母之力不/能使痛是以泣也)平當(下邑人以明經為博士元/帝朝奏復髙帝寢廟園累)¶
<pb:KR2k0008_WYG_027-62b>¶
　(官大中大夫哀帝即位徵為光/祿大夫位丞相賜爵闗内侯)夏恭(䝉人習韓詩孟/氏易講授生徒)¶
　(常千餘人王莽末盜賊從起攻沒郡縣恭以恩信為/衆所推擁兵固守獨安全光武即位嘉其忠果召拜)¶
　(郎中再遷大山都尉和集百姓甚得其歡/心恭善為文著賦頌詩勵學凡二十篇)申屠剛(梁/人)¶
　(質性方直當平帝時王莽専政剛舉賢良因對策及/之書奏罷歸田里隗囂據隴右剛説以大義後拜尚)¶
　(書令帝嘗出游剛叩馬諌曰隴蜀未平不宜游逸/願陛下裁之帝不聴遂以頭軔乗輿輪帝為之止)桓¶
　榮(沛郡龍亢人治歐陽尚書光武召授太子經官至/太子少傅明帝即位尊以師禮賜爵闗内侯子郁)¶
　(傳父業官至太常郁子焉明經篤行/官至太尉郁曽孫典官至侍御史)虞詡(武平人祖/父經為獄)¶
　(吏平允寛恕詡年十二通尚書孝養祖母舉順孫為/郎中出為朝歌長縣多盜詡曰不遇盤根錯節何以)¶
<pb:KR2k0008_WYG_027-63a>¶
　(别利器即有治聲厯遷武都太守増/竈進兵大破羌人官至尚書僕射)仇覽(陳留考城/人一名香)¶
　(為蒲亭長有陳元者母訟其不孝覽以徳言喻之元/感泣遂為孝子考城令王渙聞之舉署主簿尋資之)¶
　(入太/學)夏侯訢(寧陵人侍母疾衣不解帶者二年母憐/其苦令出便寢息訢方假寐忽夢其父)¶
　(告之曰汝母疾沈痼非凡藥可愈天帝憐汝至孝賜/以仙藥在室後桑枝上訢忽驚起往視果得藥進之)¶
　(母病/頓瘥)三國衛臻(陳留襄邑人父兹有大節曹操初至/陳留兹曰平天下者此人也後討董)¶
　(卓戰於滎陽而卒操追錄兹勲賜臻爵闗内侯/魏建國以為散騎常侍累遷至司徒封長垣侯)梁習¶
　(柘人曹操辟為漳長累遷下邳令所至有治聲後領/并州刺史拜議郎入魏累官大司農習在并二十餘)¶
　(年居處貧窮無方/面珍物文帝異之)晉衛京(襄邑人自南陽大守遷河/内時尉氏阮冲遷平原相)¶
<pb:KR2k0008_WYG_027-63b>¶
　(與京俱拜武帝望而歎曰/二千石皆若此何憂乎)蔡謨(陳留考城人世為著/姓父克少好學博涉)¶
　(書記謨弱冠察孝㢘舉秀才皆不就後累官吏部/尚書深謀逺畧為時所重康帝時遷侍中司徒)南¶
　北朝蔡廓(謨曾孫博涉羣書宋武帝以廓剛直補御/史中丞多所糾奏後為吏部尚書少子興)¶
　(宗行己恭恪家行尤謹亦官吏部尚書封樂安公/孫撙仕梁累官吏部尚書有清操官至中書令)江¶
　秉之(濟陽考城人少孤友其弟妹甚篤仕宋厯烏程/建康山隂令皆有政績累遷新安臨海太守所)¶
　(至以簡約見稱在郡嘗作/一書案去官留以付庫)江淹(考城人父康之長沙/令雅有才思淹少孤)¶
　(采薪以養母仕齊梁累官御史中丞彈劾不避貴近/風采肅然天監初為㪚騎常侍後封醴陵侯所著有)¶
　(詩/賦)江悦之(濟陽考城人統七世孫好讀兵書有将畧/仕宋厯諸王将軍入南齊進冠軍将軍子)¶
<pb:KR2k0008_WYG_027-64a>¶
　(文遥仕至咸陽太守悦之族弟子一慷慨有大志仕/梁為王國侍郎制行髙潔不趨勢要弟子四累官尚)¶
　(書右/丞)江革(考城人六嵗能文事母以孝稱雖貧寒嗜/學不倦仕南齊累官度支尚書以直道忤)¶
　(時謝病歸除光祿大/夫以詩酒自娱樂)范岫(考城人少孤以孝聞仕南/齊為太子家令沈約輩服)¶
　(其該博入梁為祠部尚書/卒所著有禮論雜義字訓)江湛(考城人父夷湘州刺/史湛以孝聞為太子)¶
　(中舍人義康之盛人競求泥惟湛自䟱出為武陵内/史孫斆為秘書監斆子蒨雅有風格終光祿大夫蒨)¶
　(子紑有孝行紑子總篤學/有文仕陳累官左户尚書)蔡景厯(考城人俊爽有孝/行家貧好學攻草)¶
　(隸為文不尚雕琢長於叙事仕梁累官度支尚書子/徵聰敏强記事後母至謹擢中書令入隋為給事中)¶
　李彦(夏邑人少有節操好學慕古仕陳拜尚書左丞/在尚書十有五載屬軍國草創庶務殷煩彦留)¶
<pb:KR2k0008_WYG_027-64b>¶
　(心省閣未嘗懈怠㫁決如流畧無疑滯臺閣莫不嘆/其公勤畧遷兵部尚書卒謚曰敬子昇明仕隋終齊)¶
　(州刺/史)朱昌寧(永城人有孝行母病思瓜時初四月瓜/未熟昌寧於瓜田中號泣一夕瓜盡熟)¶
　(取之以奉母母病頓瘥開/皇中有司上其事詔旌之)翟普林(楚丘人事親以孝/聞州郡辟皆不就)¶
　(躬耕色養郷閭稱為楚丘先生父母疾親易燥濕不/解衣者七旬及卒廬于墓側負土成墳盛冬不衣繒)¶
　(絮唯著單縗而已家有烏犬随墓所普林哀痛犬亦/悲號見者嗟異有二鵲巢廬前栢樹入廬馴狎無所)¶
　(驚恐大業初司隸巡察/奏其孝感擢授孝陽令)唐盛彦師(虞城人隋末為澄/城長髙祖兵至汾)¶
　(陽彦師率賓客上謁授行軍總管/鎮宜陽以斬李密功封葛國公)魏元忠(宋州宋城/人為太學)¶
　(生少學兵術髙宗時吐蕃數盜邊元忠上封事言命/将用兵之要累官御史中丞以直道自立中宗時拜)¶
<pb:KR2k0008_WYG_027-65a>¶
　(中書令封/齊國公)朱仁軌(亳州永城人隠居養親嘗誨子弟/曰終身遜路不枉百步終身遜畔)¶
　(不失一段及卒諡為孝友先生弟敬則好學重氣節/累官同鳳閣鸞臺平章事每以用人為先務以直忤)¶
　(時出為鄭州刺史敬則與三/從昆弟居四十年貲産無異)鄭惟忠(宋州人天授中/以制舉召見武)¶
　(后問舉者何所事為忠惟忠曰外揚君之美内正君/之惡后曰善擢黄門侍郎時議禁嶺南酋户不得蓄)¶
　(兵惟忠曰善為政者因其/俗禁之得無擾乎乃止)程袁師(宋州人母病十旬/不榹帶藥不嘗不)¶
　(進母終因負土築墳號㿑人不復識嘗/有白狼黄蛇馴墓左每哭羣鳥鳴翔)曹華(宋州楚/丘人憲)¶
　(宗時拜兗海軍觀察使身見儒士春秋祀孔子祠立/學官講誦斥家貲佐贍給人乃知教成就諸生徙鎮)¶
　(義成軍雖出戎伍而動必由禮愛重士/大夫至厮豎必待以誠信人以為難)五代張廷蘊¶
<pb:KR2k0008_WYG_027-65b>¶
　(襄邑人仕唐嘗從莊宗征伐先登力戰金瘡滿體荘/宗壯之以為指揮都虞侯後以破李繼韜功遷羽林)¶
　(都指揮使左監門衛上将軍開運中以疾卒/廷蘊性㢘重士厯刺七州卒之日家無餘貲)張誼(襄/邑)¶
　(人幼孤好學諸父使督耕隴上誼閲書樹下舉後唐/進士仕晉累官中書舍人初和凝拜端明殿學士署)¶
　(門不接賓客誼即致書以為四方利害所宜詢/訪若不接賓客聾瞽耳目坐虧職業凝大竒之)宋楚¶
　昭輔(宋州宋城人有才幹善心計初隸太祖麾下陳/橋推戴時遇入京安母后累官樞密使性勤介)¶
　(不可干以私卒贈侍中/從孫随咸皆進士及第)劉熙古(寧陵人博通經史旁/究隂陽象緯算書五)¶
　(代時擢第仕周為髙州推官入宋累官叅知政/事雖貴顯不改寒素所著有厯代紀要五十卷)劉䝉¶
　叟(熙古子兄蒙正善騎射累官内蔵庫副使後出知/滄冀棣三州䝉叟好學善屬文乾徳中進士厯知)¶
<pb:KR2k0008_WYG_027-66a>¶
　(廬亳滁汝四州以太常少卿致仕所著有/五運甲子編年厯子宗弼宗誨皆進士)李惟清(夏/邑)¶
　(人開寳中以三史解褐涪陵尉累官京西歸運使太/宗将大舉取幽州惟清以為兵食未豐不可輕動至)¶
　(道初同知樞密院事子永/錫光祿寺丞永徳殿中丞)戚同文(楚丘人幼孤養祖/母以孝聞師邑人)¶
　(楊慤不終嵗畢誦五經從其學者不逺千里而至既/卒門人號堅素先生有集二十卷二子維以文行知)¶
　(名舉進士累官太常少卿綸篤於古/學善訓子弟雖至清顯不改純儉)陳摶(亳州真源/人幼聰悟)¶
　(讀書一見成誦不求祿仕隠武當山移居華山寢處/百餘日不起周世宗召至拜諫議大夫不就宋太宗)¶
　(時來朝待之甚厚宰相宋琪曰先生得脩養之道可/以教人乎摶曰假令白日冲天何益於世今君臣同)¶
　(徳興化勤行脩煉無出於此帝益重之賜號/希夷先生所著有指𤣥篇及寓言鈞潭等集)許驤(睢/陽)¶
<pb:KR2k0008_WYG_027-66b>¶
　(人風骨秀異師事戚同文年十三能屬文善辭賦太/宗朝中進士甲科累官右諌議大夫知單州驤雖無)¶
　(他材畧而人以儒厚長/者稱之子宗夀殿中丞)宗翼(虞城人篤學恭謹負米/養母經籍一見即能黙)¶
　(寫學歐陽虞栁書俱得其楷法能屬文隠而不仕戚/同文稱其有古人風子度舉進士至侍御史厯京西)¶
　(轉運使預脩/太祖實錄)盛度(應天府人父豫終尚書度支郎中/度舉進士累遷尚書屯田員外郎)¶
　(嘗奉使西域繪圖以獻條陳邊計十事真宗每嘉納/之仕終叅知政事卒贈太子少保諡文肅度好學家)¶
　(居列圖書每歸未嘗釋手兄京/有吏能以尚書工部侍郎致仕)張去華(誼子幼勵學/敏於屬辭建)¶
　(隆間舉進士甲科累官工部侍郎致仕去華善談論/尚義節嘗獻元元論大㫖以養民務穡為急真宗命)¶
　(寫其論列置龍圖閣四壁有文集十五卷/子師古師顔皆國子博士師錫殿中丞)侯義(楚丘/人貧)¶
<pb:KR2k0008_WYG_027-67a>¶
　(無産傭田以事母卒葬不掩壙晝則負土築墳夜則/慟哭柩側踰年墳間木連理野鴿馴而不去嘗遇盜)¶
　(刼其衣服既而知/為義物悉還之)郭贄(開封襄邑人乾徳中進士累/官叅知政事時曹彬為弭徳)¶
　(超所譛贄辨其誣嘗對太宗曰臣受遇不次惟以愚/直報上太宗曰愚直何益贄曰猶勝姦邪仕終禮部)¶
　(尚書所著有/文集十三卷)張師徳(去華子最見器重真宗祀汾隂/獻大禮頌於行在是嵗舉進士)¶
　(第一累官至右諌議大夫孝謹有/家法時相頗不悦之有文集十卷)石延年(宋城人少/以氣自豪)¶
　(遺落世事自顧不合時乃隠於酒真宗時為太子中/允嘗進備邊策不報已而西北用兵帝思其言欲召)¶
　(用之而延年死矣其為/詩文尚勁健稱其意氣)趙槩(虞城人少篤學自力器/識宏逺中進士仁宗時)¶
　(累官樞密使叅知政事以太子太師致仕退居十五/年嘗為諌林百二十卷上之神宗詔褒之卒年八十)¶
<pb:KR2k0008_WYG_027-67b>¶
　(八諡康靖槩秉心和平雖在事/如不言然隂以利物者不少)李紘(宋州楚丘人第/進士知歙剡縣)¶
　(治有恵愛累遷龍圖直學士知秦州其從父昌齡太宗/時進士累官叅知政事昌齡兄昌圖國子博士弟昌)¶
　(言太子中舍昌言子晉卿/仲卿耀卿並進士及第)王堯臣(虞城人舉進士第/一累官翰林學士)¶
　(陜西用兵為體量安撫使使還上書言邊事又薦种/世衡狄青有将帥才後拜樞密副使務裁抑徼倖尋)¶
　(叅知政事/卒諡文安)王洙(宋城人舉進士累官翰林學士汎覽/博記至圖緯算數音律詁訓篆隸之)¶
　(學無所不通著易傅十卷雜文千餘篇子欽臣清亮/有志操賜進士及第累官集賢殿待制知成徳軍平)¶
　(生為文至多蔵書數/萬卷皆手自讐正)劉随(考城人進士及第通判益/州後遷右司諌終天章閣)¶
　(待制随為言官以清直聞在蜀臨事明鋭人號/為水晶燈籠比卒帝憐其家貧賜錢六十萬)嵇頴¶
<pb:KR2k0008_WYG_027-68a>¶
　(宋城人父適石首主簿有仁政穎天聖中進士累官/翰林學士王曾張知白嘗見穎謹厚篤學謂其子弟)¶
　(曰若曹師表也張堯封嘗從頴學文其女入禁中/甚被寵求編次其父藳為序以獻之頴竟不答)李¶
　師中(楚丘人年十五上封事言時政舉進士累官河/東都轉運使在官不貴威罰務以信服人包拯)¶
　(叅知政事或云朝廷自此多事矣師中曰包公何能/為王安石眼多白他日亂天下者必斯人也後二十)¶
　(年言/乃信)蔡抗(宋城人中進士自廣東轉運召為三司判/官都城大水抗推原變異大臣畏其諌列)¶
　(白為知制誥遷龍圖直學士知定州弟挺擢進士厯/知數州在慶州夏人大入知有備乃引却神宗時知)¶
　(渭州甲兵整習常若冦至熙/寧中拜樞密副使卒諡敏肅)張方平(宋城人少穎悟/絶倫書一閲不)¶
　(再讀累官叅知政事南京留守知陳州以太子少師/致仕卒諡文定初守蜀時得蘇洵與其子軾一深器)¶
<pb:KR2k0008_WYG_027-68b>¶
　(異之嘗薦軾為諫官晚受知神宗王安/石方用事嶷然不小屈以是望髙一時)鄭雍(襄邑人/進士甲)¶
　(科累官御史中丞以資政殿學士知陳州徙北京留/守坐元祐黨奪職知鄭州政和中復資政殿學士)¶
　許翰(拱州襄邑人元祐三年進士累官翰林學士同/知樞密院髙宗時拜尚書右丞終資政殿大學)¶
　(士翰通經術正直不撓厯事三朝致位政府論議剴/切然横遭口語志卒不展所著有論語解春秋傳)¶
　滕康(應天府宋城人崇寧中進士累官中書舍人建/炎初權端明殿學士同簽書樞密院事孟太后)¶
　(如江西康以權同知三省樞密院事/從行卒年八十四有文集二十卷)元孔全(鹿邑人/父成病)¶
　(刲股肉啖之愈後卒居喪廬墓負土為墳三年起墳/髙三丈餘又有夏邑人陳乞兒年九嵗母喪哀毁親)¶
　(負土為墳人欲助之則/泣拜而辭並表異焉)陳奕(永城人倜儻有直氣善/騎射累官沿江大都督)¶
<pb:KR2k0008_WYG_027-69a>¶
　(贈金紫光祿大夫二子巖累/官中書左丞嵩歸徳路總管)陳思濟(柘城人以才器/稱為左司都事)¶
　(出為髙唐州同知以清最聞拜監察/御史累遷同知浙東道宣慰司事)盛昭(歸徳人由/儒學官累)¶
　(遷淮南行省照磨遣入髙郵諭張士誠士誠拒不聴/拘之舟中昭語所從吏曰吾之至此有死而已既而)¶
　(官軍逼髙郵城士誠授昭以兵使拒官軍昭叱曰/吾奉命招諭汝豈從汝為賊耶駡不絶口而死)本¶
　朝梅思祖(夏邑人從相國徐達屢立戰功進封汝南/侯後署雲南布政司事民夷安之從子殷)¶
　(駙馬/都尉)吴伯昂(歸徳州人問學該博元末隠居不仕洪/武初以儒士徵至京師儀度老成特拜)¶
　(國子監祭酒造就人才/有法居數年卒于官)楊睿(柘城人洪武初舉進士/累遷平陽知府㢘介公)¶
　(平處事詳敏不數月政教大行刑清訟簡嘗嵗旱祈/禱甘雨随注致仕歸吏民遮道泣留歿而祀於郷賢)¶
<pb:KR2k0008_WYG_027-69b>¶
　(祠/)樊鎮(考城人賦性剛直博通經史洪武中登進士/第授監察御史振揚風紀有能聲特陞山西)¶
　(按察司副使轉浙江左叅政復陞山西/右布政使所至㢘幹勤敏大得時譽)李從義(歸徳/人洪)¶
　(武中上疏言黄河泛溢為患有可塞之法朝廷從之/水患遂除民從安居既而試事有能擢監察御史執)¶
　(法不撓久之出知晉州/為政得民心引年致仕)呂仲和(歸徳衛人少喪父事/母路氏至孝路因疾)¶
　(喪明百藥罔療仲和叩天泣禱䑛之遂愈後卒/廬墓三年鳩雀馴集墓所正統初詔旌其門)徐永¶
　達(歸徳人洪武末舉人厯官翰林編脩左春坊中允/鴻臚寺卿三使交趾出為湖廣按察使轉任山西)¶
　張麒(永城人為人嚴重樂善好義洪武末授指揮使/卒于官以外戚累贈為彭城侯子昇淳謹樸儉)¶
　(任府軍衛指揮僉事封恵安/伯守法循理不以貴戚自居)楊敬(歸徳衛人父昱洪甫/武間死于陣時敬)¶
<pb:KR2k0008_WYG_027-70a>¶
　(十嵗聞訃即哭踊每思求父遺骸不果乃取衣冠葬/於先塋之次事母艾氏極孝謹凡母意所向無少違)¶
　(之暇則讀經史開家塾以授生徒每閲戰陣事輒流/涕不已時人以王褒擬之母卒哀毁踰禮方殮在堂)¶
　(而西鄰不戒於火将及柩敬仰天大哭俄風反火/息郷里異之事聞詔旌其門子愍舉人仕至知州)冀¶
　凱(鹿邑人以文才貢入太學授廣西祿州判官在任/㢘幹有為正直不撓舉陞兵科給事中尋陞工部)¶
　(左侍郎清/譽益振)陳亨(歸徳人為人勇敢有膂力累從戰伐/著竒勲永樂初授金吾右衛指揮使)¶
　(厯陞後軍都督府僉事同知/復陞前軍都督府左都督)任貴(歸徳衛人父恭義/早卒貴恒以不逮)¶
　(父養為恨事母孫氏曲盡孝敬母年/八十終貴哀毁骨立既𦵏廬墓三年)軒輗(鹿邑人永/樂末舉進)¶
　(士擢監察御史出按福建摘𤼵奸伏如神正統中陞蔬/浙江按察使所至山岳動摇豪猾屏息居九年布袍)¶
<pb:KR2k0008_WYG_027-70b>¶
　(食而已聞親喪即日就道寮屬有未及知者服闋陞/副都御史總理南京糧儲清聲益勵天順改元進刑)¶
　(部尚書尋告歸久之起都察院左都御史厯六年前/後所上三百餘䟽皆闗軍國大計後以致仕卒賜祭)¶
　(于/家)潘禮(歸徳衛人天順中舉進士授户科給事中剛/直敢言中外震慴累遷工部左侍郎奉勑理)¶
　(易州厰厰故有園圃果蔬之利為守者所侵漁嵗時/饋遺中貴人禮取其直需國絶饋遺中貴人疾之禮)¶
　(即乞休去歸時篋惟敝衣數襲圖書數卷而已/武廟命有司給月米特加慰問年八十四卒)朱謙¶
　(夏邑人以䕃補指揮僉事累陞都督僉事鎮守宣府/會敵入邊謙斬俘甚衆久之敵不敢犯論功進撫寧)¶
　(伯卒諡武襄子永屢平劇寇進爵保/國公𢎞治間卒追封宣平王諡武毅)李孟𤾉(睢州人/成化中)¶
　(進士授給事中厯官南京工部尚書憲宗時嘗奉使/占城逺夷嚮化朝廷有清慎老成之褒卒賜祭葬)¶
<pb:KR2k0008_WYG_027-71a>¶
　蔡天祐(睢州人𢎞治末舉進士改翰林庶吉士累遷/山西按察使時大同五堡軍叛殺撫臣用薦)¶
　(擢右僉都御史巡撫其地既至乃集亂軍諭以朝廷/威徳衆志稍定會侍郎胡瓉率兵討叛衆疑懼圍總)¶
　(兵桂勇宅天祐冒白刃往援之復示以逆順禍福衆/悟泣愬天祐疏戮其首惡脅從者弗問人心始帖然)¶
　(寜未幾進兵部侍郎詔還/民感徳為立生祠祀之)沈忠(歸徳衛人初父疾籲/天願以身代及父卒)¶
　(母姚氏喪明忠送死養生靡不盡禮未幾姚亦卒廬/墓手自封植成化間旌表後忠患癰其長濙吮之忠)¶
　(卒季子瀚廬于墓側/人謂之一門三孝云)朱洪(歸徳人舉進士知唐縣治/豪族除黠吏人心快之選)¶
　(諸生才者授以經義後多顯達三載考/績拜監察御史出按浙江風裁益著)任鏜(夏邑人/母早卒)¶
　(育于嫡母趙氏趙卒廬墓時黄河衝溢将侵齧塋域/鏜仆地號哭不已俄而河南徙郷人以為異事聞詔)¶
<pb:KR2k0008_WYG_027-71b>¶
　(旌其/門)陳聞詩(柘城人性純篤舉嘉靖丁酉郷試以親/老未仕及親没哀毀骨立人以孝稱之)¶
　(癸丑秋賊帥尚詔亂被執欲屈之不從乃自絶飲食/誓以必死後三日得間自經焉事聞詔旌表之封鳳)¶
　(陽府同知仍為立祠/與檢校董綸並祀)沈瀚(忠子舉進士厯禮部員外/郎出知建寧府以誠信愛)¶
　(民養士績最當遷時逆/瑾索賄瀚恥之致仕)賈時(歸徳衛人舉進士厯刑/部主事員外郎舊志謂)¶
　(有懐金謁者時正色斥之陞山西僉事/分理宣府邊計多所裨益晉副使致仕)鄭東(商丘人/進士性)¶
　(溫謹不規勢利尤勤于學雖寒暑不易登第後尹良/郷良郷當京師孔道東日夜酬勞竟致疾當道惜之)¶
　(改臨邑未/赴而卒)許勇(歸徳衛百户嘉靖末征倭至泗州義/井山力戰死之事聞陞其子千户令)¶
　(世/襲)¶
<pb:KR2k0008_WYG_027-72a>¶
列女伯姬(春秋宋共公夫人魯襄公之女歸于宋十年/共公卒伯姬寡居夜火左右曰夫人盍少避)¶
　(火乎伯姬曰婦人之義保傅不在夜不下堂頃之左/右又曰夫人盍少避火乎伯姬曰越義而生不如守)¶
　(義而死遂逮/乎火而死)鮑女宗(宋人鮑蘇妻養姑甚謹蘇仕衛/三年而娶外妻甚寵厚女宗姒)¶
　(謂曰夫既有所好可以去矣女宗曰婦人以専一為/貞以善從為順豈有專夫室之愛為賢哉吾姒不教)¶
　(吾以居室之禮而反欲使為見棄之行将安所用/遂不聴事姑愈謹宋公聞之表其門號曰女宗)蔡¶
　人妻(宋人之女既嫁於蔡而夫有惡疾其母将改嫁/之女曰夫之不幸乃妾之不幸也奈何去適人)¶
　(之道一與之醮終身不改不幸遇惡疾不改其志且/夫采采芣苢之草雖其臭惡猶始於捋采之終於懐)¶
　(擷之浸以益親况於夫婦之道乎彼/無大故又不遣妾何以得去終不聴)樂羊子妻(梁國/穀丘)¶
<pb:KR2k0008_WYG_027-72b>¶
　(人羊子嘗行路得遺金以歸妻曰志士不飲盜泉之/水㢘者不受嗟來之食奈何拾遺以汚行乎羊子乃)¶
　(捐金遊學一年來歸妻因趨機㫁織曰夫子積學以/就懿徳若中道而歸何異於是羊子復終業七年不)¶
　(反妻紡績以養姑兼饋羊子後盜欲犯/之乃引刀自刎太守禮葬之號曰貞義)寡髙行(漢梁/之寡)¶
　(婦色婉而性淑夫早逝梁人多欲娶之者不能得梁/王聞之遣使聘焉髙行曰妾夫不幸早死妾為養其)¶
　(幼孤貴人多求妾者幸免今又辱王命妾聞婦人之/義一醮不改以全貞信之節今忘死趨生是不信也)¶
　(貴而忘賤是不貞也棄義從利無以為人乃援鏡持/刀以割其鼻曰王之求妾以其色也今妾刑矣何以)¶
　(事王使還報王重其義/復其身號之曰髙行)木蘭(随宋州人姓魏氏恭帝/時𤼵兵禦戎木蘭有智)¶
　(勇代父出征厯年一紀閲十有八戰人莫識之凱還/天子嘉其功除尚書不受懇奏省親及歸釋戎服衣)¶
<pb:KR2k0008_WYG_027-73a>¶
　(舊裳同行者駭之遂以事聞於朝召赴闕欲納之宮/中木蘭曰臣無嫓君之禮遂自盡帝驚憫贈将軍諡)¶
　(孝烈郷人為之立廟祀焉杜牧之詩彎弓征戰作男/兒夢裏曾經與畫眉幾度思歸還把酒拂雲堆上祝)¶
　(明妃劉禹錫詩出寨男兒勇還家/女子身尚能降北虜㫁不慕東鄰)張氏(宋蔡人之妻/值蔡人家屬)¶
　(死畧盡張為鬻首飾截髮毁容力/營一十八喪詳見徐積睢陽篇)苗子榮妻(張氏歸/徳人元)¶
　(末夫亡事姑撫幼厯兵變中以節/自勵人無間言洪武中詔旌其門)曹氏(歸徳人張琮/妻琮卒曹因)¶
　(紿匠氏曰夫嘗囑我作棺必寛大匠如其言/是夜竟自縊合棺而葬景泰中詔旌其門)宋氏(陜/西)¶
　(咸寧人父翬知歸徳州宋適歸徳衛千户趙琳琳卒/宋年十九撫其子遜教之甚嚴事姑謹姑病疽宋日)¶
　(一䑛濯之竟愈成/化初詔旌其門)黄氏(睢州人張貴妻夫卒/守節成化初旌表)程氏(睢/陽)¶
<pb:KR2k0008_WYG_027-73b>¶
　(衛人百户姚通妻通以疾卒于/京程自縊以殉成化初旌表)石氏(虞城人范俊妻/俊舉郷進士早)¶
　(卒石誓節撫孤子賢任順/天通判成化七年旌表)潘氏(睢州人曹文道妻文/道領郷薦上春官不)¶
　(第而歸卒于途潘聞訃日號泣不食比喪至并出已/所服衣盡焚之自縊而死又州學生皇甫迪妻潘氏)¶
　(迪卒潘亦自縊俱成/化二十二年旌表)丁氏(虞城人吴皥妻夫死/守節成化末旌表)張氏¶
　女(字玉蘭歸徳衛人指揮金之妺也正徳中賊破城/玉蘭為賊所執欲犯之不屈乃裂其尸有司上其)¶
　(事旌其門/曰烈女)張祿女(永城人正徳中賊䧟城女投井死/賊怒出其尸磔於市有司奏之旌)¶
　(其門曰/貞烈)楚氏(睢州人御史髙安妻安病卒楚泣引刀/刲其右耳誓不二志正徳中詔旌其門)¶
　李氏(睢州人王廡妻廡貢士以疾卒李守節不二又/考城盛訥妻李氏夫死守節俱正徳十六年旌)¶
<pb:KR2k0008_WYG_027-74a>¶
　(表/)楊氏女(名桃兒鹿邑人嘉靖元年賊至境桃兒年/十六從兄世威避之遇賊被執逼令上馬)¶
　(女不從且厲罵不絶賊怒/殺之兄亦被害事聞旌表)閻氏(鹿邑人李浩妻夫亡/守節嘉靖初旌表)¶
　孫氏(鹿邑人夫卒自縊又史綸妻樊氏考/城劉遵妻馮氏俱嘉靖二十年旌表)范氏(字蟾/香歸)¶
　(徳人郡校士王輔妻輔臨病三年范侍醫藥久而不/怠輔嘗謂范曰吾先世皆不夀吾之年未可知如有)¶
　(不諱汝將何如范以死許之又焚香籲天願代夫死/及輔卒從容自縊於柩側遂同葬焉督學楊維總扁)¶
　(其門曰/貞節)蔡氏(睢州人天祐孫女也適湯希富富病革/蔡自製新衣一襲著之謂希富曰萬一)¶
　(君不諱願衣此偕行希富曰倘如此吾/目瞑矣及卒蔡遂自縊詔旌表其門)李氏(寧陵人/舉人黄)¶
　(嘉猷妻嘉猷疾卒李自縊/於柩側嘉靖中特旌表)鄧氏　張氏(俱睢州人鄧/恵汝賢妻張)¶
<pb:KR2k0008_WYG_027-74b>¶
　(熊威/妻)賀氏(虞城人/段鎰妻)解氏(寧陵人喬文光妻以上四氏/俱夫死自縊嘉靖二十二年)¶
　(同旌/表)孫氏(考城人孫同人妻夫死自縊以/殉嘉靖二十五年詔旌表之)淡氏(夏邑/人曾)¶
　(泰妻又考城人董講妻李氏俱/夫死自縊嘉靖二十六年旌表)¶
仙釋寇先(春秋宋人以釣魚為業居睢水旁百餘年得/魚或放或鬻或自食之冠帶不去體好蒔荔)¶
　(枝日取葩實食焉宋景公召見之問其道不告公/怒而殺之後數十年踞於宋城鼓琴十餘日而去)墨¶
　子(名翟宋人仕宋為大夫外治經典内脩道術著書/十篇號曰墨子世多宗之公輸子嘗為楚造雲梯)¶
　(以攻宋墨子説楚王而罷之年八十有二乃嘆曰世/事已可知榮位非常保将委棄流俗與赤松遊耳入)¶
　(周狄山精思道法想像神仙于是數聞山間誦書之/聲夜卧有人以衣覆之墨子起曰君豈非山岳之靈)¶
<pb:KR2k0008_WYG_027-75a>¶
　(乎願誨以道教神人曰子有仙骨志且好道故來相/候耳乃授以秘書墨子遂隠居以避戰國至漢武帝)¶
　(時遣使者楊偉來聘不出視其顔色/常若五十許人周游五岳不知所終)丁少微(亳州真/源人為)¶
　(道士隠華山潼谷密邇陳摶所居志尚清潔善服氣/多餌藥百餘嵗康强無疾宋太宗召赴闕以金丹巨)¶
　(勝南芝𤣥芝為獻/留數月遣還山卒)¶
　¶
　¶
　¶
　¶
<pb:KR2k0008_WYG_027-75b>¶
　¶
　¶
　¶
　¶
　¶
　¶
　¶
　明一綂志卷二十七¶
