# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.185958
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十
<pb:KR2k0008_WYG_060-1a>¶
欽定四庫全書¶
　明一統志卷六十¶
　　　　　　　　　　　　明　李賢等　撰¶
　　興都¶
　舊安陸州春秋為鄢郢名都晉為石城重鎮近扼襄¶
　鄧逺控黄鄂漢水瀕其西浸匯如襟帶歴潛沔入大¶
　江而洞庭建業皆下游也我世宗肅皇帝龍飛於此¶
　嘉靖十八年陞承天府遂為興都設留守司如鳯陽¶
<pb:KR2k0008_WYG_060-1b>¶
　中都故事山川環阻封疆雄固龍盤虎踞奠麗陵寢¶
　屹乎鞏國家千萬世之基云¶
城池興都城(南一門榜曰/顯親達孝)¶
山陵顯陵(獻皇/帝陵)¶
公署興都留守司(在承天府城内嘉靖十八年建領顯/陵承天沔陽三衛徳安守禦千户所)¶
　(隨州守禦/百户所)顯陵衛(在綏徳山二里/嘉靖十八年建)¶
　　承天府(東至徳安府應城縣界一百六十里西至/荆州府江陵縣界二百二十里南至岳州)¶
　　　(府巴陵縣界一百七十里北至襄陽府宜城縣/界一百里自府治至南京二千六百八十里至)¶
<pb:KR2k0008_WYG_060-2a>¶
　　　(京師六千一/百二十五里)¶
　　　(糧二十一萬一/千八百石零)¶
建置沿革禹貢荆州之域天文翼軫分野春秋戰國時¶
　属楚秦属南郡漢為雲杜縣地属江夏郡宋齊並為¶
　竟陵郡地梁為南司北新二州之境西魏改南司州¶
　曰安州北新州曰溫州後周分置石城郡兼置郢州隋¶
　廢溫州入安陸郡廢郢州入竟陵郡唐復立郢州治¶
　長壽及置溫州治京山貞觀初廢郢州以長壽縣𨽻¶
<pb:KR2k0008_WYG_060-2b>¶
　鄀州尋復置郢州以溫鄀二州省入後改富水郡乾¶
　元初復為郢州元陞為安陸府𨽻河南行省本朝洪¶
　武中改為州以附郭長壽縣省入直𨽻湖廣布政司¶
　嘉靖初陞為承天府改沔陽荆門二州縣属焉領州¶
　二縣五¶
　鍾祥縣(附郭西漢雲社竟陵地属江夏郡東漢為新/市縣晉為長夀縣宋齊並為竟陵郡梁復置)¶
　(長夀縣属梁寧郡𨽻北新州後周為郢州属石城郡/隋廢以長夀縣為竞陵郡治唐復属郢州元為安陸)¶
　(府本朝初為安陸州嘉靖十年陞州為府以府北境/置縣賜名鍾祥十八年析荆門北境馬良望鄉諸鄉)¶
<pb:KR2k0008_WYG_060-3a>¶
　(益焉編户/一十一里)京山縣(在府城東一百一十里本漢之雲/社安陸二縣地東漢為雲社新市)¶
　(二縣境梁置新州及新陽縣西魏改縣曰角陵改州/曰溫州隋廢州改為京山縣属安陸郡唐復為溫州)¶
　(治尋廢州以縣属郢州宋以富水縣併入焉元属安/陸府本朝初属安陸州嘉靖十年改今属編户三十)¶
　(一/里)潜江縣(在府城東北八十里本漢南郡江陵縣地/唐大中間置征科巡院于白状宋乾德初)¶
　(陞安逺鎮為潜江縣元仍舊本朝因之初/属荆州府嘉靖間改今属編戸二十三里)沔陽州(在/府)¶
　(治南三百二十有五里春秋戰國時属楚秦属南郡/漢為江夏之竟陵縣地東晉置竟陵郡梁又置沔陽)¶
　(郡後周兼置復州治建興縣隋初郡廢以州徙治竟/陵尋復舊治大業初改為沔州及改建興曰沔陽尋)¶
　(改沔陽郡唐改為復州治竟陵尋移治沔陽天寳初/改竟陵郡乾元初復為復州仍治竟陵五代晉改為)¶
<pb:KR2k0008_WYG_060-3b>¶
　(景陵郡漢周復舊宋廢復州以景陵𨽻安州元祐初/復置端平中移治沔陽鎮即今治所元改為復州路)¶
　(又改為沔陽府領王沙景陵二縣本朝洪武九年降/為州併玉沙縣入焉直𨽻湖廣布政司嘉靖十年改)¶
　(属承天府編户四/十四里領縣一)景陵縣(在州城北二百一十里楚/封大夫鬬辛於此秦白起)¶
　(攻楚拔郢東至竟陵即此地漢始置竟陵縣属江夏/郡晉因之西魏改曰霄城後周復曰竟陵隋初於此)¶
　(置復州後徙治沔陽唐初復移復州治竟陵五代晉/改曰景陵縣宋𨽻安州又仍𨽻復州端平中縣隨州)¶
　(徙沔陽鎮元仍舊治本朝初因之嘉靖/十年隨沔陽属承天府編户二十五里)荆門州(在府/城西)¶
　(南九十里漢為南郡臨沮當陽編三縣地晉隆安中/置武寧郡治於編隋属荆州唐初於長林縣東境置)¶
　(基州貞元中析置荆門縣五代時髙氏建為荆門軍/治當陽尋省宋時復置軍徙治長林端平間又徙治)¶
<pb:KR2k0008_WYG_060-4a>¶
　(當陽元陞為府移治古城尋降為荆門州本朝洪武/中以長林縣省入属荆州府嘉靖初改今属編户六)¶
　(十一里/領縣一)當陽縣(在州城西一百二十里本漢舊縣属/南郡後周於此置平州及漳川郡隋)¶
　(初郡廢改為玉州後廢唐初復置平州又改為玉州/尋省五代時髙氏置荆門軍於此宋紹興中以縣省)¶
　(入長林後復置元因之本朝洪武初/𨽻荆州府後改属荆門州編户五里)¶
郡名郢中(古/名)石城(後周/名)富水(唐/名)¶
形勝西浮江漢東馳京嶺(唐劉/丹記)上接漢江下連湘水(郡/志)¶
　舟車徃來水陸之衝(風土考/古記)西阻石城下臨漢江(富水/志)¶
　南郢之邑沅湘之間(楚/辭)襟帶隨郢腹背吳楚地窪而¶
<pb:KR2k0008_WYG_060-4b>¶
　卑水漾而瀦(宋朱昻賽/廣澤廟序)地濵江漢之洳(復州㕔/壁記)惟兹¶
　七澤之南實在重湖之右(輿地/紀勝)夢澤之南江流漢襄¶
　是為景陵東盡滄浪(宋張允之焦/侯德政頌)環城皆水因河為¶
　壕(宋朱昻序云環城皆水因河/為濠古今傳云形若螃蠏)川澤之區(沔陽/州志)西控¶
　巴峽東連鄢郢(荆門軍記西控巴峽扼其咽喉東連/鄢郢為之襟帶信荆楚之門户襄漢)¶
　(之藩/垣)環列重山帶繞大澤(荆門軍鼓/角樓記)居江漢之間為¶
　四集之地(宋陸九淵/荆門軍議)¶
風俗民俗朴儉(風土記民俗朴儉/有西北風聲氣習)古風遺事有陽春白¶
<pb:KR2k0008_WYG_060-5a>¶
　雪之美(唐劉/丹記)信巫鬼重淫祀(郡/志)民質直少文(同/上)人性¶
　淳和(圖經地多卑/濕人性淳和)人淳訟簡(宋丁/諷詩)人自温良化作蠶¶
　桑之俗(名賢/文集)民足魚蜃之饒(復州㕔/壁記)務實朴厚(圖冊/云風)¶
　(俗之所媺者以其/務實朴厚之習耳)以漁罟耕耨為業而少積聚¶
　(郡/志)頗知禮義(郡志荆門俗尚緇黄設醮祈福自/陸九淵知軍事風俗丕變頗知禮)¶
　(義/)¶
山川純徳山(即顯陵山羣隠隆隆盤礴鬱蔥/是奠陵宫  錫嘉名是曰純徳)仙澤山(在府/治北)¶
　(百里髙數百/仞下有洞)獅子山　象山(俱在府治北百里仙澤/口二山對峙若二獸蹲)¶
<pb:KR2k0008_WYG_060-5b>¶
　(踞水中鎻住水口為/郡城之鎻稱竒勝云)從岵山(即舊邸官/墻外之在)章山(在府治/南半里)¶
　(西魏平漢東立基/州仍統章山即此)樠木山(在府治東一名武陵楚武/王伐隨出師詣丹陽心蕩)¶
　(至樠木下而卒即/此山有楚武王廟)龍爬山(在府城北二十/里山有龍爬痕)聊屈山(在/府)¶
　(城東三十里/上有白鹿池)黃泉洞山(在府城東八十/里山有黄泉洞)花山(在府城/東一百)¶
　(里舊傳靈濟祖師過/此時百草開花故名)城子山(在府城東一百四/十里上有土城)界山¶
　(在府城東北一百/八十里接隨州界)張良山(在京山縣北八里峯巒髙/峻草木秀美峭壁間有一)¶
　(横徑多馬跡山下有鐵彈丸如雞□後/人多得之相傳漢張良息兵于此因名)京源山(在京/山縣)¶
　(東北一十里山窟下舊有石刻律詩十首以崖/枯草莖廋水淸魚影寒為韻今為野火所燬)潼泉¶
<pb:KR2k0008_WYG_060-6a>¶
　山(在京山縣西六十里/以泉出山下故名)寳香山(在京山縣/南九十里)石人山(在/京)¶
　(山縣北九十里半/崖間有石𩔖人)壽寧山(在潜江縣/西里許)黃蓬山　望鄉¶
　山(俱在沔陽州城南二百里大江之傍二山相近黄/蓬山上有魯公魯婆城俗傳蜀漢魯肅嘗屯兵于)¶
　(此/)五華山(在景陵縣北七十里圍九百丈上有伏羲/廟相傳伏羲后封于此有古風氏國故城)¶
　(今/廢)白螺山(在景陵縣治西/南上有吳王廟)龍穴山(在景陵縣東北五/十里山傍有龍穴)¶
　(坡一名/龍尾山)天門山(在景陵縣西六十里唐陸羽傳負書/于火門山從鄒夫子學即此後因俗)¶
　(忌火字/改今名)青山(在景陵縣西/北六十里)次華山(在景陵縣東九十/里山嶺連属北接)¶
　(今府/境)巾戍山(在景陵縣境晉元熙間/得古銅鍾七枚於此)屏風山(在荆門/州治北)¶
<pb:KR2k0008_WYG_060-6b>¶
　(絶頂平衍中有兩泉宋開/禧間郡守李直丙徙居焉)靈鷲山(在荆門州治北舊/有靈鷲寺有穴曰)¶
　(龍洞深五里石臺甚髙春月水聲如鍾鼔管籥聴者/忘倦宋熙寧中山泉溢有髹器□車流出誌字曰嘉)¶
　(州葢泉與蜀通也其上有/洗心亭郡守陳垓所作)荆山(在荆門州西北二百/里即卞和得玉處)¶
　東山(在荆門州治東上有楚望亭/亭側有塔甚髙人多題詠)蒙山(在荆門州治/西兩巒對起)¶
　(如峨眉舊名泉子山山麓有二泉即蒙惠泉上有澄/源閣信美浴沂浮香潜玉𠻳玉五亭皆遊憩之所)¶
　西山(在荆門州西三里上/有仙人洞及海㑹院)荆門山(在荆門州南五里/張栻記峰巒對峙)¶
　(厥状如門宜都/記即楚西塞)仙女山(在荆門州東南百二十里相/傳有七仙女于此圍棋跡存)¶
　(上有梳粧臺/廟遺址存)内方山(在荆門州南一百八十里漢江/之上即禹貢内方也一名立章)¶
<pb:KR2k0008_WYG_060-7a>¶
　(山又名/馬仙山)許由山(在當陽縣東一十里相傳許由隠此/下有洗耳溪按許由隠箕山而此亦)¶
　(以許由名/不知何據)圓臺山(在當陽縣東六十里上有燦霞觀/故址俗傳唐玉真公主所建有碑)¶
　(乃陳宗遜/撰庾逺書)紫葢山(在當陽縣南八十里道書為第三/十三洞天寰宇記紫葢有南北二)¶
　(山頂上四垂若繖狀林石皆紺色下出綵水甘馨異/常宋葛立方詩紫葢亭亭秀荆渚股分綵水穿林莾)¶
　(尚想當時老瞞雄/鐵騎蛇矛走先主)緑林山(在當陽縣東南一百一十/里即王莽未年録林兵起)¶
　(處/)張飛山(在當陽縣長坂坡西/即飛斷橋拒曹處)上盤石嶺(在府治東/四十里上)¶
　(有石路盤/廻故名)闗王嶺(在京山縣治北上平如/掌有毬塲及故城壘)聖人嶺¶
　(在京山縣南五十里/相傳孔子適楚徑此)諸葛嶺(在景陵縣南二十里/世傳諸葛亮屯兵處)¶
<pb:KR2k0008_WYG_060-7b>¶
　天子岡(在純德/山前)太子岡(在荆門州北五里元文宗自/潜邸歸即位嘗駐此岡後人)¶
　(因/名)斑竹岡(在荆門州北五十里唐韓翊送人赴江陵/詩斑竹岡迎山雨暗枇杷門向楚山秋)¶
　境㑹石(初在鼔角樓下碑/云大中祥符九年)掇刀石(在荆門州南二十/里蜀漢將闗羽徃)¶
　(來荆襄於此屯兵掇刀石/上痕蹟尚存傍有羽廟)鐵人谷(在當陽縣沮水北/山谷間有四石甚)¶
　(巨鐵色人/形故名)當陽坂(在當陽縣縣北一百里曹操入荆/州漢昭烈奔江南操追及于當陽)¶
　(長坂昭烈棄妻子走使張/飛將二十騎拒後即此)空山洞(在京山縣南二十/五里山間洞口有)¶
　(石鼓擊之有聲中有/石仙女石鏡石臺)仙女洞(在京山縣東南四十里/嵓谷競秀泉脉交流峭)¶
　(壁挿天水紋紆石如篆洞有三門中有石床石枕石/鏡臺宋時有道者秉燭入游數日而出即隨州也後)¶
<pb:KR2k0008_WYG_060-8a>¶
　(有繼之者即遇迅/雷暴雨不復可入)子陵洞(在京山縣南六十里相傳/漢嚴子陵嘗隠於此傍有)¶
　(井嘗有一星/光芒見于中)遊學洞(在當陽縣南五十里即鬼/谷子與張儀蘇秦遊學處)漢江¶
　(在府治西上至襄陽七百里下至沔陽七百里其/江自北來經石城西南至沔陽漢陽入于大江)潛¶
　江(在潛江縣爾雅水自江出為沱漢出為潛/今潛江漢水循源而下經本縣界入大江)漢江(在/荆)¶
　(門州東九十里源自陜西漢中為漢水/至荆山東為滄浪水過潛江為沔水)直江(在荆門/州東南)¶
　(一百六十里南流入潛江界/平塘湖達三湖以合沔水)沮江(在當陽縣北源出/房陵縣過臨沮縣)¶
　(界與漳水合流通沱江/至枝江縣界入大江)漳江(在當陽縣北源出臨沮/縣南至當陽與沮水合)¶
　(流入大江在傳江/漢漳沮楚之望也)沱江(在當陽縣治南至枝江縣界/入大江禹貢岷山導江東别)¶
<pb:KR2k0008_WYG_060-8b>¶
　(為沱/即此)龍母湖(在府治南三十里水溢通漢江舊傳嘗/有龍馳騖千湖名龍騖湖訛騖為母)¶
　三陽湖(在沔陽州西二里東曰朝陽/南曰南陽北曰水陽故名)復池湖(在沔陽/州境後)¶
　(周武帝置復/州取此為名)白鷺湖(在沔陽州東/一十五里)鼉湖(在沔陽州/東二十里)白¶
　黿湖(在沔陽/州境内)西湖(在沔陽州東南/一百五十里)黃蓬湖(在黃蓬/山下)馬¶
　骨湖(在沔陽州東南一百六十里夏秋/汎漲淼漫若海春冬涸為平田)馬良湖(在荆/門州)¶
　(馬良/村)平塘湖(在荆門州東南五十里/南流入二湖東合沔)蒿臺湖(在荆門/州東南)¶
　(一百八十里晉逺公過此/挿蒿為記後蒿極繁盛云)直河(在府城北一十五里/其水直注于大江俗)¶
　(訛直為池故/又名池河)豐樂河(在府城北一百里灌/田甚廣歲賴以豐)縣河(在京/山縣)¶
<pb:KR2k0008_WYG_060-9a>¶
　(治前下流至景陵/縣蒿臺湖入漢江)撞河(在京山縣東北八十里舊傳/有白龍撞石開此河故名源)¶
　(發隨州洪山白龍池下/流至漢川縣入大江)臼河(在京山縣一百四十里/左傳楚昭奔隨將涉成)¶
　(臼即/此)蘆茯河(在潛江縣東三十/里漢水分流處)漕河(在沔陽州西南/江水潛水所入)¶
　汊河(在沔陽州北流/入漢陽府界)襄河(在沔陽西/漢水所入)義河(在景陵縣/東相傳宋)¶
　(太祖㣲時嘗渡此以錢遺舟人不/受太祖登極之後免徴魚課因名)建陽河(在荆門州/北一百三)¶
　(十里一名建水又名/陽水亦名大漕河)司户潭(在京山縣北一十里深/不可測昔有曹司戸者)¶
　(禱雨于此遲其應司户委/身潭中少頃甘澤大沛)滚鐘潭(在京山縣西南三/十五里昔有寺鐘)¶
　(怱自樓出滚入于河/所厯處草木皆偃生)多寶鐘潭(在京山縣南深數十/尋方廣丈餘宋時寺)¶
<pb:KR2k0008_WYG_060-9b>¶
　(為火所燔有鍾自巨熖/中躍入于潭不復可覩)白龍潭(在䝉山/西比)金龍潭(在當/陽縣)¶
　(北一十五里宋徽宗時建明堂來取此水/投金龍鎮其中故名胡安國故居在其上)雲夢澤(在/沔)¶
　(陽州東禹貢雲土夢作乂雲與夢本二澤而相連左/傳雲夢跨江之南北又荆門州北有雲夢澤接連德)¶
　(安府雲/夢縣界)丹溪(在當陽縣/北七十里)温湯水(在京山縣南一十五/里灌溉稻田其收數)¶
　(倍/)澨水(在京山縣/西八十里)泗水(在京山縣西南一百/八十里即泗汊湖)三澨水¶
　(在沔陽州東南禹貢過三澨左傳有句/澨漳澨雍澨薳澨大率皆水邊地名)滄浪水(在沔/陽州)¶
　(北禹貢東流為漢又東為滄浪之水楚屈原逢漁父/歌曰滄浪之水清兮可以濯吾纓滄浪之水濁兮可)¶
　(以濯/吾足)回河水(在景陵縣東北七十五里自/今府治池河水東流至此)西江水(在/景)¶
<pb:KR2k0008_WYG_060-10a>¶
　(陵縣境乃襄江之一𣲖唐陸羽詩千/羡萬羡西江水曽向竟陵城下來)白沙水(源出京/山縣白)¶
　(沙山下流經州境/宋置玉沙縣取此)七里沔(在沔陽州北周地圖記夏/水合諸水同入漢自漢入)¶
　(瀦名七里沔州/名葢取諸此)鞭屍灘(漢江濵伍員鞭/楚平王屍處)刷馬灘(在漢/江南)¶
　(一十五里舊傳闗羽/嘗刷馬于此故名)金沙灘(在當陽縣東南一百六/十里其地多流沙燁燁)¶
　(如/金)金港(在府城南源出樠木山流一里入漢江/宋時嘗於此披沙求金今湮塞為民居)龍鳯¶
　港(在府城南四十里本漢江支流舊傳楚/王嘗乘綵舫載嬪御徃來游戯于此)車湘港(在/景)¶
　(陵縣/東北)曹將港(在荆門州東五里唐曹全/晸劉巨容嘗敗黄巢于此)孟子港(在荆/門州)¶
　(西南五十里唐孟浩/然嘗徃來於此故名)楚賢井(在樠木山下楚宋玉鑿/亦名宋玉井宋郡守張)¶
<pb:KR2k0008_WYG_060-10b>¶
　(孝曾建亭/名曰楚賢)煉丹井(在府城東南相傳/漢梅福煉丹於此)滌塵井(在沔陽/州治東)¶
　(南𤣥妙觀元末/陳友諒居此)溫泉(在京山縣東南一十里沸甚可/浴其傍舊有振衣亭晏殊類要)¶
　(云冬月有素氣如烟昔/有玉女乘車入于此泉)馬跑泉(在京山縣北一十里/漢闗羽駐兵于此山)¶
　(無水士卒渴甚夜有虎咆哮馬驚跑地因而/得泉至今民資灌溉之利傍有卓刀石尚存)五泉(在/京)¶
　(山縣西五十里泉有五/穴湧如鼎沸灌田甚博)新羅泉(在京山縣北七十里/相傳嘗有新羅僧修)¶
　(行于此一日語衆欲歸有神止之僧言思鄉中水神/指其地泉即湧出僧嘗之味同故鄉水僧又言思故)¶
　(鄉魚神復指水得魚魚形皆纎細色斑目/赤僧遂不復思還其泉溉田民甚便之)潮水泉(在/京)¶
　(山縣北一百餘里泉隠于石一日兩潮潮/則有聲如雷水即汎濫俄頃聲息水退)帝星泉(在/京)¶
<pb:KR2k0008_WYG_060-11a>¶
　(山縣北八十里子陵山相近漢嚴子陵隠此讀書夜/分有帝星臨于井上光芒燭天光武起兵南征至此)¶
　(因/名)湧玊泉(在沔陽州治西北相傳古有泉流出/漕河有沙隨流而出其白如銀故名)陸子¶
　泉(在沔陽州治西廣教院一名文學泉唐陸羽嗜茶/得井泉以試茶味故名唐裴廸詩竟陵西塔寺蹤)¶
　(跡尚空虛不獨支公在曽經陸羽居草堂荒/産蛤茶井冷生魚一汲清冷飲髙風味有餘)石渠堰¶
　(在景陵縣西北三里其流自五花山/下通草水唐咸通中刺史黃元素開)蒙泉　惠泉(俱/在)¶
　(荆門州西二里源出峽山之麓分為二𣲖後人名其/北泉曰蒙南泉曰惠蒙泉水常寒晝夜兩潮水溢數)¶
　(寸唐沈傳師詩京路馬駸駸塵勞日向深蒙泉聊息/駕可以洗君心惠泉水常温宋知州彭乘為三沼延)¶
　(其流至竹陂河入漢江民引以灌田蘇軾詩楚人少/井飲地氣常不洩畜之為惠泉貧者有所藉宋元人)¶
<pb:KR2k0008_WYG_060-11b>¶
　(多遊此二泉上/有四碑刻猶存)玉泉(在當陽縣南三十里舊志玉/泉有碑邵子明李安期所譔)龜¶
　鶴池(在府治南漢梅/福養龜鶴之所)鹿湖池(在府城東六十里深不/可測舊傳有白鹿入此)¶
　(故/名)青泥池(在樠木山三國志樂進與/闗羽相距青泥山即此)曲水池(在府城/小東門)¶
　(外梁太清間邵陵王綸守郡雅好賔客樂於/詩酒慕王右軍蘭亭流觴曲水之興故效焉)覆釡洲¶
　(在景陵縣治西以形似名/相傳即唐陸羽隠居之地)潤鄉洲(在荆門州東南一百/四十里江陵縣界)¶
　(古諺云流盡潤鄉/田荆門出状元)洗羅陂(在府城北/三十里)竹篠陂(在府城/南四十)¶
　(里/)熨斗陂(在當陽縣東北八十里宋郡守吳獵嘗遏/走馬湖熨斗陂之水西北寘李公匱以䧟)¶
　(戎/馬)甘魚陂(在景陵縣西左傳楚公子/比為王次于魚陂即此)熨斗陂(寰宇記/滄浪之)¶
<pb:KR2k0008_WYG_060-12a>¶
　(水其側又/有熨斗陂)五龍堰(在府城南二十/里溉田數百頃)蓮花堰(在府城北/三十里)¶
　髙氏堤(在潛江縣相傳五代時髙李昌所築起自縣/北禄麻山至縣南沱步淵延亘一百三十里)¶
　(以障襄漢之/水民賴焉)永豐堤(在景陵縣東/北長四里)沙陽(在荆門州東/一百八十里)¶
　(漢江/上)¶
土産綿花　漆　麂　野猫　花猫(麂及野猫花猫/皮皆歳輸貢)魚¶
　(城北湖赤馬野猪湖蘆洑長河湖出及湖湘間/皆出沔陽州最多本朝建河泊所三十有二)石青¶
　石緑(荆門/州出)¶
公署承天衛(在府治北舊在州治西北本朝丙午年建/永樂六年改為郢王府乃移建于此嘉靖)¶
<pb:KR2k0008_WYG_060-12b>¶
　(中改/今衛)沔陽衛(在州治東北洪武六/年改舊沔陽府治建)¶
學校承天府學(在府治東南宋初建于州北淳熙五年/移于此元末毁本朝洪武十五年重建)¶
　(嘉靖十年改府/學鍾祥縣學附)沔陽州學(在州治東北洪武初/自州治西南徙于此)荆門¶
　州學(在州治南宋建本/朝洪武二年重建)京山縣學(在縣治西宋崇寧/間建于縣南河畔)¶
　(元毁本朝/移建于此)潛江縣學(在縣治東洪/武九年建)景陵縣學(在縣治/西南宋)¶
　(建本朝洪/武間重脩)當陽縣學(在縣治西元至元間建後廢/本朝洪武十三年重建)¶
書院郢門書院(陽春臺左洪武中曹國/公李文忠鎮郢時建)南湖書院(在沔/陽州)¶
　(學宋建以奉武成王/及狄梁公張太冲)東山書院(在荆門州東宋知軍/孫鏞二子何僅讀書)¶
<pb:KR2k0008_WYG_060-13a>¶
　(於此後皆為状元學者稱二/孫先生為立東山書院祠之)同仁書院(在潛江縣西/本朝提學劉)¶
　(垓建此/講學)¶
宫室白雪樓(在府治石城西邊下臨漢江取宋玉對楚/襄王問客有歌于郢中為陽春白雪之辭)¶
　(為名唐劉賔詩江上樓髙十二梯梯梯登盡與雲齊/人從别浦經年去天向平蕪儘眼低寒色不堪長黯)¶
　(黯秋光無柰更凄凄䦨干曲/盡愁無盡水正東流月正西)楚望樓(在府城内舊與/廣盈倉相對)¶
　白鶴樓(在潛江縣舊縣北元湖北提刑副使/姚燧藏書之所後有鶴巢其上因名)煙雨樓¶
　(在沔陽州治宋郡/守王知新有詩)望仙樓(在沔陽州城上宋晏殊/類要云刺史鄭肇建)仁¶
　風樓(在沔陽州子城/上舊名漢江樓)寶香閣(在沔陽州治宋韓/遹建後為湖山堂)雲章¶
<pb:KR2k0008_WYG_060-13b>¶
　閣(在沔陽/州學)仰北樓(在沔陽州治/北景泰中建)仲宣樓(在荆門州即/當陽縣城樓)¶
　(漢王□仲宣登樓作賦有曰倚曲沮挾清漳今當陽/正在沮漳之間唐杜甫詩春風迴首仲宣樓指此今)¶
　(府城東南隅亦有仲宣樓乃五代時髙/□興所建望沙樓宋陳堯咨更此名)五客堂(在白/雪樓)¶
　(後宋李昉守郡時畫五禽于壁間鶴曰仙客孔雀/曰南客鸚鵡曰西客鷺鷥曰雪客白鷴曰閑客)讀¶
　書堂(在沔陽州城北紫極觀唐皮日休陸龜蒙讀書/于此日休詩既見陸夫子駑心却伏廐結彼世)¶
　(外交遇之/於邂逅)宣化堂(在沔陽州/學宋建)讀書堂(在荆門州東山/下宋孫何與弟)¶
　(僅讀書之所後相繼擢大魁政/和間朱震與弟巽亦讀書于此)浩然亭(在白雪樓側/唐王維過郢)¶
　(畫孟浩然像于刺史㕔後因以/名亭咸通中改孟亭皮日休記)寶香亭(在府城龍興/寺北蘭臺之)¶
<pb:KR2k0008_WYG_060-14a>¶
　(西/)陽春亭(在府治通判㕔/與白雪樓相望)解珮亭(在府城北一十里/漢江邊即鄭交甫)¶
　(遇仙女解珮處旁有漢臯亭宋孔夷詩/蒼茫遺珮憐交甫零落清歌莫送愁)迎恩亭(在沔/陽州)¶
　(城東門外紅花堤/上宣德三年建)延賔亭(在沔陽/州東)緑波亭(在沔陽州/城内俱宋)¶
　(建/)南亭(在沔陽州南門外又有北亭/在州之北西亭在羅城外)夢野亭(在景陵/縣治西)¶
　(南隅一目而盡雲夢之野最為郡中勝處宋景祐中/州守王琪建有記晏殊宋祁吳育蘇仲石延年皆有)¶
　(詩張耒詩云髙甍巨桷壓城闉平視如將七/澤吞幾度春光招宋玉碧闌干外獨消魂)蘭臺(在/府)¶
　(治東昔楚王與宋玉游于臺上清風颯然而至/王披襟當之即此一名南臺今醮樓建其上)梅臺¶
　(在府城東南十餘里/相傳漢梅福所築)放鷹臺(有二一在府城南五十/里藪澤間四壁空濶極)¶
<pb:KR2k0008_WYG_060-14b>¶
　(日千里而臺居其中一在荆門州北一/百二十里相傳皆楚昭王放鷹之所)讀書臺(在子/陵洞)¶
　(側相傳漢嚴/子陵讀書處)五樂臺(在古沔陽州城東北/相傳楚王出獵之所)撒花臺(在/景)¶
　(陵縣治東南六里廣百/餘丈嘗有異花撒焉)鴻軒(在景陵縣治北宋張耒/謫居日建其側植薔薇)¶
　(臨别題詩云單車又向黃州去風月相望一嘆/嗟又云他人若問鴻軒人堂下薔薇應觧語)¶
闗梁塘港闗(在府南/三十里)池河闗(在府西北/一十五里)候埠闗(在沔陽/州城東)¶
　(六十/九里)范溉闗(在沔陽州城/北百二十里)虎牙闗(在荆門州/西三里)昇仙橋¶
　(與府城相對漢/梅福飛昇處)利市橋(在府治東商/賈交易之所)㑹仙橋(在京山/縣治前)¶
　(漢張楷跨/驢游此)城西橋(在府之/江北)清河橋(在景陵縣治/北上舊有亭)鴈橋¶
<pb:KR2k0008_WYG_060-15a>¶
　(在景陵縣西湖隄舊傳得陸羽處初人見鴻鴈集西/坡覆小兒于下僧史積師得之育三嵗以易筮之得)¶
　(蹇之漸爻辭云鴻漸于陸其羽可用為儀乃/氏以陸名以羽宇以鴻漸因以鴈名其橋)¶
寺觀報恩寺(在府城小/東門外)石城寺(在漢江南宋膝宗諒詩/山勢如城遶翠宫幾人)¶
　(登賞我心同溪雲去作人/間雨澗水來生座上風)多寶寺(在京山縣治東/白鶴觀舊址)大¶
　佛寺(在潛江縣治西/北元泰定間建)報恩寺(在沔陽州城東南隅又/當陽縣治南亦有報恩)¶
　(寺/)龍葢寺(在景陵/縣治西)東山寺(在荆門州治西南唐建/舊名廣福本朝改今額)玉¶
　泉寺(在富陽縣西三十里隋大業間/建本朝洪武聞重脩寺有鐵塔)𤣥妙觀(有二一/在府城)¶
　(東一在沔/陽州東南)白鶴觀(在京山/縣治東)妙庭觀(在潛江縣/治東元建)紫陽觀¶
<pb:KR2k0008_WYG_060-15b>¶
　(在沔陽州城北一名天慶觀其中舊有古鍾一唐神/龍間所鑄及有三色檜宋徽宗嘗賜金字牌上刻曰)¶
　(圖進神靈老栢張耒詩亭亭古/栢不知年天寳以前耆舊傳)丹臺觀(在景陵縣西/鴈呌門内)¶
　廣惠院(在景陵縣西北秦苻堅冦襄陽朱序母張夫/人躬率女丁築城以捍隂祝曰茍城不䧟生)¶
　(靈獲全願捨竟陵田園為佛寺是/夕水暴至秦兵奔潰因建此院)廣教院(在覆釡洲/上盖唐陸)¶
　(羽故/居)¶
祠廟伏羲廟(在景陵縣白雪門内宋胡寅記元和志州/本古之風國而風太吴伏羲姓氏也廟之)¶
　(立其以/此耶)神農廟(在府治北祀炎帝神農氏舊志景/陵有古帝王之祀二盖謂羲農)二¶
　王廟(在樠木山上祀/楚文武二王)楚昭王廟(在當陽縣/沮江西)申包胥廟¶
<pb:KR2k0008_WYG_060-16a>¶
　(在京山縣治南/包胥楚忠臣)白起廟(在景陵縣東南起為秦將伐/楚東至竟陵人立廟祀之)¶
　馬侯廟(在州西五里隔漕河祀漢新息侯馬/援本朝洪武中重建每嵗春秋致祭)諸葛武¶
　侯廟(在景陵縣白湖村/去縣一十五里)陸文安公祠(在荆門州西城/外文安公宋陸)¶
　(九淵也嘗知荆/門軍有惠政)岳飛廟(在府城南舊在東門外宋淳/熙中建飛宋名將今稱忠烈)¶
　(岳武穆/公廟)¶
陵墓郢靖王墓(在府城南/一十里)梁莊王墓(在府城南四十里/二王俱本朝宗室)¶
　楚王墓(在京山縣北八十里春秋時/葬有大墓數十莫詳其名)樊妃塚(在府城/西松栢)¶
　(夾道妃春秋楚夫人也沒葬此唐張九齡詩楚子初/逞志樊妃嘗獻箴能令更擇士非復罷從禽舊國皆)¶
<pb:KR2k0008_WYG_060-16b>¶
　(堙滅先王亦莫尋惟傳/賢媛隴能結後人心)孫叔敖墓(在州之/石板灘)羊角哀墓¶
　(在荆門州西南九十里左伯桃墓亦在馬昔羊角哀/與伯桃為友聞楚平王賢而歸之道遇雪度不能俱)¶
　(生乃併衣與角哀伯桃入樹死角哀至楚為上大夫/王以伯桃賢備禮葬之角哀不忍巳榮自盡因附葬)¶
　闗羽墓(在當陽縣西五里羽為蜀漢/將呉吕蒙襲殺之葬於此)胡安國墓(在當/陽縣)¶
　(北一十五里其父淵/墓亦在縣北漳濵郷)¶
古蹟竟陵故城(在府城南漢為縣/属江夏郡後廢)石城(在府城西北晉/羊祜鎮荆州立)¶
　(石城以為固本朝築城浚池以為城垣唐鄭谷詩石/城昔為莫愁鄉莫愁魂散石城荒江人依舊棹舴艋)¶
　(江岸還飛/雙鴛鴦)新市城(在京山縣南三十里漢光武起兵/討王莽嘗聚于此後置縣曰南新)¶
<pb:KR2k0008_WYG_060-17a>¶
　(市西魏改/曰富水)漢城(在府城南七十里濵大江舊/傳蜀漢將闗羽嘗屯兵于此)風城(在/五)¶
　(華山古風國之故城相/傳伏羲氏之後封於此)雲杜城(在景陵縣西北本漢/縣属江夏郡梁於此)¶
　(置沔陽郡城東/南有鄖城故國)却月城(在江口即漢末/黄祖所守者)復州城(在沔/陽州)¶
　(城北二里唐置宋端/平初徙于沔陽鎮)魚復城(在故沔陽縣/東五十里)雲夢城(在/景)¶
　(陵縣西即古/雲夢澤地)笑城(在景陵縣東六十里相傳宋將畢/再遇與金兵對壘夜遁惟繋羊擊)¶
　(鼔金兵覺欲追再遇不/及矣為之大笑故名)石樓城(在沔陽舊州城/西一十五里)青林¶
　城(在沔陽州城/東一十里)荆臺城(在荆門州東六十里梁時置/安居縣隋改曰昭丘又改曰)¶
　(荆臺後省/入當陽縣)麥城(在當陽縣東六十里相𫝊楚昭王所/築闗羽為吕蒙所襲自知孤窮乃走)¶
<pb:KR2k0008_WYG_060-17b>¶
　(麥城/即此)磨城(在當陽縣東四十里荆州記麥城東有驢/城沮水西有磨城伍子胥造此二城以攻)¶
　(麥城諺云東驢/西磨麥自破)糜城(在當陽縣東南五十里地名/八渠或云三國時糜芳所築)長¶
　壽廢縣(在府城内劉宋置長夀縣西魏/改長夀唐于縣置郢州今省)富水廢縣(在/京)¶
　(山縣北七十里其地坦平可容/千餘家唐置縣宋併入京山縣)沔陽廢縣(郡圖志楚/王城元和)¶
　(志雲杜縣地圖經宋至道三/年省沔陽縣為鎮併其地入)曹武市(在京山縣東四/十五里魏武帝)¶
　(曹操征孫呉/過此因名)范溉市(在沔陽州城西四十里濵漢江/晉鄭交甫南遊過漢臯遇二女)¶
　(佩兩珠交甫與之言曰願請子之佩二女解佩與/交甫懐去十步探之亡矣回視二女亦失所在)大¶
　隠林　小隠林(俱在府城南盖/楚漁父釣處)莫愁村(在溪江西石/城盧家有女)¶
<pb:KR2k0008_WYG_060-18a>¶
　(子名莫愁善歌唱嘗進入楚宫後人以其名名村宋/項安世詩冉冉水上雲曽聴屈宋鳴姢姢水中月曾)¶
　(照莫愁行王璜詩村近莫愁/連竹塢人歌楚些下蘋州)真珠坡(在景陵縣西一/十里土中有珠)¶
　(俗傳昔有賈人販珠覆舟于此頗著靈/異鄉人立祠祀之坡側一名覆船岡)金雞塚(在景/陵縣)¶
　(西一十里髙十餘丈相傳嘗有金雞鬬其上黃巢殘/破郢復二郡欲發之蛇蝎蜂蠆羣起傷人不可近遂)¶
　(獲/免)¶
名宦南北朝庾域(梁文帝為郢州時辟為主簿嘆/美其材曰荆南杞梓加以□禮)歐陽¶
　頠(梁元帝時郢州刺史/為人公正有匡濟才)隋房彦謙(鄀州司馬先是彦/謙為長葛令政為)¶
　(天下第一超授都州民號泣相謂曰房明府今去吾/属何用生為鄀久無刺史州務皆歸彦謙甚有異政)¶
<pb:KR2k0008_WYG_060-18b>¶
　唐狄仁傑(中宗時復州/刺史有惠政)李齊物(天寳竟陵太守見陸/羽于僧中異之授以)¶
　(詩後其子名復亦知復州周愿詩八/十年前棠樹隂竟陵太守公先人)令狐楚(郢州刺/史在郡)¶
　(治尚寛大無苛政/及代去吏民懐之)韋於(貞元中京山令革除奸弊黠/吏破膽均賦省用歌聲盈耳)¶
　盧䖍(復州刺史孟郊詩知音不韻俗獨立占古風忽/挂觸邪冠逺逐南飛鴻肅肅太守章明明華轂)¶
　(躬髙山無平路/楚水有驚□)崔訏(復州刺史韓愈有送崔復州序/謂崔君之仁足以蘇復人又云)¶
　(慶復人之將/蒙其澤也)許渾(太和中郢州刺史平易/近民政暇惟工詩詠)五代郭延¶
　魯(唐復州刺史以亷平自勵民/甚賴之秩滿州人遮道攀號)王彦超(周復州刺史/宋太祖嘗幸)¶
　(作坊宴射酒酣顧彦超曰卿曩在復州朕徃依卿何/不納我彦超降階頓首曰當時臣一刺史耳勺水豈)¶
<pb:KR2k0008_WYG_060-19a>¶
　(可容神龍/上大笑)宋梁延嗣(開寶中復州防禦使入朝太祖/慰撫之曰使髙氏不失富貴爾)¶
　(之力也改濠/州防禦使)朱昻(淳化中知復州後為工部侍郎與/弟協皆致仕歸宰相張齊賢以下)¶
　(賦詩贈行/以比二䟽)朱台符(景德初知郢州有/治聲政化大行)尹洙(景祐中以/范仲淹黨)¶
　(貶監郢州酒/稅其名益振)李參(知荆門軍荆門嵗以夏伐竹輸荆/南造舟積日久多蠧惡不可用牙)¶
　(枝破産不能償㕘請冬伐/竹度其費以給遂除其害)王琪(寶元中知復州治效/顯著稱為循吏在郡)¶
　(有詩云風迷楚客傷春/野山晦荆王夢雨天)劉師道(知復州敏于吏事有/治聲吏民畏而愛之)¶
　吳昉(知荆門軍鍾相之黨攻城昉闔室彼害二子雍/澧在襁褓間得免開禧間立廟軍城南賜額英)¶
　(□/)洪适(知荆門軍應詔上寛恤四事輕茶額錢他州/代貢禮物闢試闈以復舊額蠲官田令不種)¶
<pb:KR2k0008_WYG_060-19b>¶
　(者輸/租)王安石(京山丞在任賦詠最多有/惠澤及民去任民皆思之)唐介(知復州/有善政)¶
　(其子淑問亦/通判是州)張坰(元符中知復州張耒以詩送之曰/風流家世仁人後愷悌歌謠楚俗)¶
　(傳/)劉斡(崇寜初知京山縣為人通敏闓爽/好古不倦鼎新學舍士類作興)范致虛(徽/宗)¶
　(時通判郢州有直/名召為右司諌)万俟湜(大觀中知復州公勤清約/有善政州人稱之曰前有)¶
　(王琪後/有万矣)岳飛(建炎末德安府制置使賊將荆超據郢/州號萬人敵飛提兵至郢超敗投崖死)¶
　(遂復/郢州)李誠之(知郢州知金人必敗盟大修邊/防戰攻守禦之具卒保無虞)張孝曾¶
　(淳熙中知郢州築隄百里/以障水患民至今賴之)楊文仲(復州學教授明伊/洛之學轉運使印)¶
　(應飛辟入幕明婺婦寃獄/應飛悉從文仲議且薦之)李森(為御史中丞時王黼/秉政侍郎劉之綱侍)¶
<pb:KR2k0008_WYG_060-20a>¶
　(婢乞假省親入黼弟不復出鄧聞于朝送臺考/實森以實間且劾其罪翼日奏畢黜知復州)陸¶
　九淵(紹熙中知荆門軍民有訢者無早暮皆得造/於庭即為酌情决之多所勸釋其有涉人倫)¶
　(者使自毁其狀以厚風俗每旱/禱即雨政行令脩民俗為變)鄭文暹(知潛江縣/𨗳揚風化)¶
　(撫字黎元審察寃抑勞形案牘公正/亷潔割斷如流既去民立碑頌德)曾三聘(知郢/州有)¶
　(冶行㑹韓侂胄為相指三聘為/故相趙汝愚腹心坐追兩官)趙文義(郢州都統/制時呂文)¶
　(煥降元為鄉道元兵水陸並至文義及范興帥精/騎數千拒之屢戰多㨗援兵不繼死之初開州之)¶
　(役其兄武/亦死義焉)施子仁(知復州時元兵攻襄陽隋守張/龜夀荆門守朱揚祖郢守喬士)¶
　(安皆委郡去惟子/仁固守城陷死之)元陳天祥(郢復州等處招討使/經歴從國兵渡江因)¶
<pb:KR2k0008_WYG_060-20b>¶
　(論軍中事深為行省/㕘改賈居貞所噐重)張庭珎(郢復州守以清慎自/守始終如一丞相伯)¶
　(顔甚/重之)白景亮(至正間守沔陽分民户為三等九甲/以均徭役濬景陵河造浮橋以利民)¶
　(涉郡人/德之)張寛(至正間守沔陽有亷能聲嘗值嵗澇/民不聊生即請於朝給粟賑恤一郡)¶
　(之民賴/以生全)聶炳(至正中知荆門州纔半歳淮漢賊起/荆門不守炳出募土兵復荆門及江)¶
　(陵未幾賊復來攻炳晝夜血/戰城陷被執罵不絶口遇害)俞述祖(至正間為沔陽/府推官時徐壽)¶
　(輝冦沔陽述祖發民兵捍禦力盡/城陷被執不屈罵不絶口遂遇害)丑閭(至正中知安/陸府蘄賊曹)¶
　(法興陷安陸丑閭被執不屈賊義而釋之丑閭歸謂/妻侯氏曰我當死國汝何如妻曰生既同生死即同)¶
　(死夫婦即對縊而死賊/具衣棺葬于城南新市)賈泰亨(京山縣尹能振新學/校有惠政民皆頌之)¶
<pb:KR2k0008_WYG_060-21a>¶
本朝余彦誠(洪武間知安陸州賦役均/平勤于撫宇民至今頌之)李文秉(洪武間/知京山)¶
　(縣奬勵學校勸課/農桑時稱其亷能)應伯和(洪武間知荆門州律巳亷/介治民仁惠去任惟琴書)¶
　(而已州人懐其/德久而不忘)陳申(洪武末安陸州知州勉勵/學校均平賦役以亷能稱)王孟¶
　(永樂中為沔陽知州亷介自持/有文學善于撫字民至今稱之)李震(知沔陽州剛介/不阿善于撫字)¶
　(脩飾學校後以老/去任民弗忍舍)嚴貞(景陵知縣亷介/有為孜孜愛民)從貞(安陸衛/指揮同)¶
　(知居官清儉出入惟一家僮前導蕭然若寒士領漕/運尤愛惜士卒州為之謡雖三尺童子能頌其美)¶
　(省/志)楊季安(永樂中知景陵縣時沔水泛溢城邑俱壊/安大脩隄防捍之民免胥溺至今賴焉)¶
　(省/志)毛祥(正統初知京山縣清心蒞政節用愛人時縣/丞易緯亦能撫字父老相傳云毛祥在任僚)¶
<pb:KR2k0008_WYG_060-21b>¶
　(幕得人/  省志)陳詢(正統間以侍講學士知安陸州蒞政寛/簡篤志古學惠愛在民久而不忘  省)¶
　(志/)張葢(景奉初知京山縣興學校治豪猾杜絶私門/苞苴不入歳饑積榖萬餘石盡發賑之貧民)¶
　(全活至三萬餘口士/民立碑頌徳  省志)鍾順(景泰中知沔陽州㢘慎/愛民時劇盜周禮洪侵)¶
　(擾荆沔順計擒之士民安業/立生祠于滄浪亭上  省志)隂子淑(知荆門州鯁介/不阿保民如子)¶
　(興學惇倫士習丕變州人為立去祠/并作循良十詠詩以美之  省志)姜英(成化中知/當陽縣蒞)¶
　(事公勤臨民平易惠政甚多去後民歌之/曰姜當陽古循良自去後德難忘  省志)姜綰(成化/末知)¶
　(景陵縣時制度簡陋蠧弊薦深綰刷剔振作復為規/畫興學墾田以文章飾吏事乃民懐吏畏百姓立碑)¶
　(以識遺愛/焉  省志)董傑(𢎞治中知沔陽州時大旱蠲/租開廩賑乏民賴更生省志)陳良玊¶
<pb:KR2k0008_WYG_060-22a>¶
　(正徳中知景陵縣事無易劇審發無不竒中時單騎/行田間勸課與諸生如家人父子論議日夕不倦一)¶
　(邑翕然稱治脩築城/坦民無勞費  省志)儲洵(嘉靖中以兵部郎中謫知/沔陽時郡數荒歉民力彫)¶
　(瘵洵專務休息嘗賑饑移粟分給逺近征需不急者/皆罷以身任咎無所顧忌後流亡盡復合郡安堵又)¶
　(奏修隄防言甚剴切/至今賴之  省志)范昕(嘉靖中同知承天府嚴明/剛介清苦自持忤鎮守太)¶
　(監廖斌誣奏謫戍南海堅貞之節始終如一御史包/節稱其居官亷㓗應變閑豫人所難及云  省志)¶
　蕭廷達(嘉靖初知潛江縣剛介清苦人所難及修學/校建倉儲江漢水溢齧學官障以石督民築)¶
　(堤防邑賴以全厥/功甚偉  省志)¶
流寓吕大防(藍田人宋元祐初為尚書左僕射與范純/仁同心輔政宣仁太后崩出知永興軍未)¶
<pb:KR2k0008_WYG_060-22b>¶
　(幾言者論其隳壊役法貶秘書監居郢州哲宗問其/兄大忠曰大防安否為朕寄聲問之二三年可復相)¶
　(見/也)張伯常(河南人隠而不仕移居郢州司馬光送以/詩曰楚江白逶迤楚山碧參差玉炊稻粒)¶
　(長縷切/鱠魚肥)孫何(蔡州人父鏞知荆門軍何與弟僅讀書/荆門之東山宋淳化咸平中兄弟相繼)¶
　(皆為/状元)趙吉甫(其先蜀人徙居玉沙與魯齋許衡友善/衡至武昌首問吉甫謂人曰吉甫天資)¶
　(聰俊髙某一著則其人可知/矣自號拙存以文學名于世)易炳文(襄陽人元末隨/父友旺徙居沔)¶
　(陽父喪炳文廬墓六年哀慕終身時人異之多遣子/弟從之游鄉人稱易孝子居前有池産蓮一蔕二花)¶
　(人以為/孝所感)¶
人物漢漢濵老父(桓帝幸竟陵過雲夢百姓聚觀老父/獨耕不輟尚書郎張温異之使問焉)¶
<pb:KR2k0008_WYG_060-23a>¶
　(笑而不答温遂下道與言老父曰請問天下亂而立/天子耶理而立天子耶昔聖王宰世茅茨不剪而萬)¶
　(人以寧今子之君勞人自縱何忍/觀乎温大慙問其姓名不告而去)鄧元起(南郡當陽/人少有膽)¶
　(斡仕南齊為武寧太守梁武起兵元起率衆與武帝/㑹中興初為益州刺史天監初封當陽縣侯後為右)¶
　(衛將軍卒/謚忠侯)唐陸羽(竟陵人為南海帥從事又詔除太/子文學皆不就為人髙㓗自稱桑)¶
　(苧翁雅嗜茶嘗/著茶經三篇)宋張徽(景陵人以詩名世所著有滄/浪集司馬光范純仁皆與之)¶
　(友善弟徹七持使節八割郡符公清超邁/計日受俸其遺表云神雖去幹忠不忘君)張迪(景陵/人元)¶
　(豐間舉進士累官諌/議大夫有争臣風烈)畢漸(潛江人紹聖元年状元為/膳部員外郎出知荆南府)¶
　(事以文學致身剛介自立/時人以其典鄉郡榮之)朱震(荆門軍長林人政和/中進士為國子博士)¶
<pb:KR2k0008_WYG_060-23b>¶
　(紹興間選建宗子首開資善堂以震為中書舍人兼/翊善累遷翰林學士經學深醇人稱為漢上先生所)¶
　(著有漢上易解弟巽/亦富學號為二朱)陳嘉言(景陵人為郡學諭文行/為鄉里所推開禧間金)¶
　(人犯景陵脅衆使降嘉言厲聲/辱罵自沉于水同室六人俱死)别之傑(郢州人嘉定/初進士累官)¶
　(知江陵府湖北安撫副使進端明殿學士加兵部/尚書淳祐中為㕘知政事寶元初卒特贈少師)祝¶
　松(景陵人舉進士初調長春簿端平初/以城誓死守古郢遺民立祠祀之)元張淵道(景/陵)¶
　(人與弟從道文學俱優同舉進士淵道厯官至/秘書監都事從道武昌路通城縣達嚕噶齊)本¶
　朝張從道(京山人洪武中鄉舉除廬州府通判勤能/有聲永樂初求賢用當道薦陞徽州府知)¶
　(府在任盡心民事有古循吏/風後調永平府政聲益振)虞信(沔陽人永樂間擢/監察御史陞四川)¶
<pb:KR2k0008_WYG_060-24a>¶
　(按察司副使山東按察使吏/畏民懐終河南右布政使)歐陽謙(沔陽人舉明經/授耀州學正陞)¶
　(監察御史改編脩轉考功郎/中優于文學所著有滄浪集)從龍(安陸州人領天順/乙酉科鄉試授知)¶
　(縣陞知麻哈州時民被髪左袵龍教以冠裳書史遂/成衣冠文物之區民生祠祀之以同知致仕鄉人獨)¶
　(稱其剛正/云  省志)王希旦(京山人成化中進士授南京大理/評事遷廣東僉事徭人懐德畏威)¶
　(時海北討黎軍需不缺班師/日軍民遮道頌之  省志)劉珏(沔陽人成化初進/士選庶吉士授户)¶
　(部主事嘗督糧九江羡餘悉貯府庫尋守常州亷明/勤慎吏民敬憚以憂歸服闋起處州以父喪感疾卒)¶
　(毘陵至今祀/之  省志)郭軒(景陵人成化庚子鄉薦授盧氏教/諭以師道自任多所造就遷福建)¶
　(連江知縣與丞不合卒于官丞制之不得發縣諸生/為扶柩而出軒以剛正見重士類諸生顯者過縣必)¶
<pb:KR2k0008_WYG_060-24b>¶
　(徃拜其墓/  省志)周憲(安陸州人𢎞治癸丑進士歴刑部員/外郎上疏言事調兖州通判復職晉)¶
　(郎中擢大理知府轉江西按察司副使正德間征華/林寨冦憲策馬先驅援兵不至死之賜祭葬贈按察)¶
　(使謚節愍子幹亦死于難/詔旌其門曰孝烈  省志)魯鐸(景陵人𢎞治壬戌舉/禮部第一擢進士選)¶
　(庶吉士累遷國子司業南京祭酒改北京屢歴成均/其教主于理道不屑章句南北士多所造就謝病歸)¶
　(卒諭祭謚文/恪  省志)沈文華(鍾祥人𢎞治中進士授刑部主/事嘗上疏直學士程敏政之寃)¶
　(陞員外郎歴官陜西提學副使嚴立科條振作士氣/八郡之風翕然以變以忤權貴左遷㕘議遂謝政歸)¶
　(省/志)夏寵(京山人㓜有神觧讀書五行俱下多綜貫執/禮論議方嚴正德間麻城賊攻其家父昌捍)¶
　(之力屈呼寵並逃時寵母未葬不去遂衰服迎賊賊/義之以無賄竟執以去尋放歸後舉鄉試  省志)¶
<pb:KR2k0008_WYG_060-25a>¶
　祁杲(潛江人正德辛已進士授御史議大禮忤㫖廷/杖幾斃疏劾席書憸邪側目巡視鹽法鹺政大)¶
　(舉轉河南僉事擒滅流賊陞雲南副使/民夷懐惠進㕘政上疏乞休歸  省志)童承叙(沔陽/人正)¶
　(徳半巳進士選庶吉士授編脩晉國子司業訓士以/文有成績進左庶子兼侍讀工詩得唐人體文有雅)¶
　(思其材足稱/云  省志)王宗茂(京山人嘉靖丁未進士拜南道/監察御史侃直信毅志度不羣)¶
　(時柄臣威懾一世宗茂疏擊之/被謫未幾卒于謫所  省志)錢錞(顯陵衛人嘉靖/庚戌進士知江)¶
　(隂縣性剛果遇事敢為時倭夷冦亂錞與戰死/之賜光禄少卿䕃一子立祠江上祀之  省志)髙岱¶
　(京山人嘉靖庚戌進士官郎中出為景藩長史好讀/先秦古文為唐人詩多論著有鴻猷録樵論楚漢餘)¶
　(談弟[啟-口+山]進士嶨鄉/薦皆有才名省志)商大節(鍾祥人歴官都察院右僉/都御史平生慷慨負竒氣)¶
<pb:KR2k0008_WYG_060-25b>¶
　(故所至風裁勛譽卓乎出/士人右諡端愍  省志)歐陽柟(潛江人事親篤孝/一日羣冦入室獲)¶
　(其父挺以身代賊怒斷指流血父賴兔及官德興郎/多善政值巨賊迎祥横嘯江漢率兵俘賊行陣又捐)¶
　(上賜金三百以賑/民邑為建亭義之)劉垓(潛江人隆慶辛未進士授太/平司理有聲轉祠部懇救呉)¶
　(趙二太史廷杖忤執政被謫再起雲南學憲得士心/謝政歸剏同仁書院講學置義田倉塚賑貧卒祀鄉)¶
　(賢志/省)¶
列女王氏(馬把攬妻沔陽人年二十五夫/死力貧守節永樂間旌  省志)任氏(呉景妻/沔陽人)¶
　(景卒任年二十有五誓以死守躬自訓子欽十年不/出户姑病痿痺抱持左右寢處必偕每夜焚香籲天)¶
　(願以身代有嘔吐則舉盂以侯急或手承姑殁竟絶/葷蔬食比葬得二白兎人以為孝感云𢎞治中旌)¶
<pb:KR2k0008_WYG_060-26a>¶
　(省/志)熊氏(袁子傑妻沔陽人孀居時年/二十四𢎞治中旌  省志)髙氏(吳紋妻沔/陽人適武)¶
　(昌吳紋紋卒無子髙守節四/十餘年正德中旌  省志)曹氏(盧友傑妻當陽人/𢎞治十六年夫卒)¶
　(守節嘉靖二十八/年奏聞表旌省志)胡氏(唐與言妻京山人與言為邑/諸生胡歸事之才二嵗而與)¶
　(言卒無子胡守節四十/餘年嘉靖中旌  省志)何氏(景陵人夫亡守節隆慶/二年知縣萬梁以聞于)¶
　(朝旌其門/  省志)¶
仙釋董仲(漢董永子母乃天之織女故仲生而靈異數/篆符鎮邪怪嘗游京山潼泉以地多蛇毒書)¶
　(二符以鎮之其害遂絶/今篆石在京山之隂)獨孤摽和尚(住潼泉山趺坐/而逝偈言未來)¶
　(事後/皆騐)蕭行美(沔州人年九十餘獨行履素常遊對融/山遇一老人自稱張先生指草一叢曰)¶
<pb:KR2k0008_WYG_060-26b>¶
　(移草栽之可煑鐵成銀戒之曰切不可泄行美受教/遂移草歸後試之果如其言久之泄其事一夕大風)¶
　(雨漂失其草再入/山訪之不復有矣)¶
　　襄陽府(東至徳安府隨州界二百一十里西至陜西漢中/府平利縣界一千里南至承天府荆門州界一百)¶
　　　(八十里北至河南南陽府新野縣界九十里自府治/至南京三千七百里至京師六千八百六十七里)¶
　　　(糧六萬三千/七百石零)¶
建置沿革禹貢荆豫二州之域天文翼軫分野周為榖¶
　鄧鄾盧羅鄀之地春秋時属楚秦為南郡南陽郡地¶
　漢因之東漢末劉表為荆州刺史徙治襄陽縣三國¶
<pb:KR2k0008_WYG_060-27a>¶
　魏始置襄陽郡治宜城以地在襄水之陽故名晉亦¶
　為荆州治所東晉於襄陽僑置雍州梁置南雍州西¶
　魏改曰襄州隋初郡廢州存立山南道行臺并總管¶
　府煬帝時州府並罷復置襄陽郡治襄陽縣唐初復¶
　置襄州山南東道治此後為襄陽郡又為襄陽府復¶
　為襄州五代梁唐置忠義軍宋復為襄陽府元改為¶
　襄陽路本朝復為襄陽府領州一縣六¶
　襄陽縣(附郭本漢舊縣属南郡新莽改為相陽東漢/復舊建安中置襄陽郡以縣属焉隋唐宋皆)¶
<pb:KR2k0008_WYG_060-27b>¶
　(為襄州治元仍舊本朝/因之編户三十五里)宜城縣(在府城東南一百二/十里本楚鄢縣秦為)¶
　(邔縣地属南郡漢置宜城縣晉襄陽郡治此劉宋属/華山郡梁改為率道縣隋属襄州唐属鄀州尋改属)¶
　(襄州以漢南縣省入天寶中復改為宜城/縣宋元仍舊本朝因之編户一十七里)南漳縣(在/府)¶
　(城西南一百二十里本漢南郡臨沮縣地晉置南漳/縣属襄陽郡後廢西魏置重陽縣後周置沮州尋廢)¶
　(改縣曰思安隋復改南漳縣属襄州唐因之宋省/中廬縣入焉元仍舊本朝因之編户三十五里)棗¶
　陽縣(在府城東北一百四十里本漢南陽郡蔡陽縣/地東漢分立襄鄉縣後魏于此置南荆州西魏)¶
　(改昌州後周置廣昌郡改縣曰廣昌隋廢郡改棗陽/縣因棗陽村為名大業初置春陵縣後廢唐属唐州)¶
　(後改属隋州宋陞為棗陽軍元復為縣属南/陽府尋改属襄陽夲朝因之編户四十五里)榖城縣¶
<pb:KR2k0008_WYG_060-28a>¶
　(在府城西一百八十里本春秋穀國漢為筑陽縣地/属南陽郡晉属順陽郡梁置義城縣及郡後周廢郡)¶
　(隋改縣曰穀城属襄州唐初置鄼州尋罷以縣属襄/州宋属襄陽府元仍舊本朝因之編户四十五里)¶
　光化縣(在府城西北一百八十里本春秋穀國秦漢/為隂鄼二縣地鄼即蕭何封邑属南陽郡晉)¶
　(属順陽郡西魏置隂城縣属鄼城郡後周郡廢隋以/縣属襄州唐廢為隂城鎮宋置光化軍領乾德縣熙)¶
　(寧中軍廢改乾德為光化縣元属襄/陽府本朝因之編户三十七里)均州(在府城西/北三百九)¶
　(十里禹貢豫雍二州之域春秋属糜戰國属韓及楚/秦漢為武當縣属南陽郡三國魏属南鄉郡晉属順)¶
　(陽郡後魏置武當郡尋廢南齊置始平郡後改齊興/郡梁兼置興州後周改曰豊州隋初廢郡改州曰均)¶
　(州大業初州廢以縣属浙陽郡唐初復置均州天寳/初改武當郡乾元初復為均州宋置武當軍元復為)¶
<pb:KR2k0008_WYG_060-28b>¶
　(均州皆治武當縣本朝省/縣入州編户二十九里)¶
郡名襄陽(魏/名)¶
形勝跨連荆蜀控扼南北(本朝/實録)外帶江漢内阻山陵(吳/魯)¶
　(肅說孫/權云)水陸之衝禦冦要地(魏司馬/懿云)挾大漢以為池¶
　面崇山以為固(晉順陽/國碑)檀溪帶其西峴山亘其南(晉/習)¶
　(鑿齒/云)北接宛許南阻漢水(晉庾/亮表)南極湖湘北控闗洛¶
　(宋陳/亮傳)東連漢沔西徹梁洋(均州/志)¶
風俗江漢之俗好遊(毛詩漢有遊女傳云江漢之俗其/女好遊漢魏以後猶然如大堤之)¶
<pb:KR2k0008_WYG_060-29a>¶
　(曲可/見也)其民尚文其俗尚侈(襄陽圖志宋玉王逸張梯/習鑿齒之徒實生此土故)¶
　(其民尚文北魚南徐之/習不替故其俗尚侈)尚禮義經藉(隋志襄陽四方/湊㑹故益多衣)¶
　(冠之緒稍尚/禮義經藉焉)其俗朴陋(舊圖/經)信巫鬼重淫祀(均州地/理志)¶
　人民朴野(宋陸愷均州/宗海樓記)俗好楚歌(宋晏殊/類要)勁悍决烈¶
　兼秦楚之俗(宋范子長/郡縣志)居室多編竹代陶瓦(郡/志)¶
山川襄山(在府城/西五里)紫葢山(在府城西北五里/宋時改名中峴山)虎頭山(在/府)¶
　(城南五里元阿珠過襄陽嘗駐馬此山指漢東白河/口曰若築壘於此襄陽糧道可斷也後遂築鹿門新)¶
　(城等/堡)鳯山(在府城南五里唐書孟浩然傳云/楚澤曾為刻碑鳯林山南即此)峴山(在/府)¶
<pb:KR2k0008_WYG_060-29b>¶
　(城南七里晉羊祜每登此山置酒嘗謂從事鄒湛曰/自有宇宙便有此山由來賢哲登此者多矣皆湮滅)¶
　(無聞湛對曰公徳冠四海聞望當與此山俱傳祜殁/襄人感其德立祠刻碑其上見者莫不流涕唐孟浩)¶
　(然詩人事有代謝徃來成古今江山留勝跡我輩復/登臨水落魚梁淺天寒夢澤深羊公碑尚在讀罷一)¶
　(霑/巾)栁子山(在府城北七里檀水出其下又有栁子水/梁簡文為州日泛舟窮栁子之源是也)¶
　望楚山(在府城西南八里舊有三名曰楚山馬鞍山/筴山圖經秦與齊韓魏攻楚方城秦軍登山)¶
　(以望楚因名一云宋武陵王駿屢登陟以望見/鄢城改今名晉劉𢎞山簡九日嘗登髙於此)萬山¶
　(在府城西一十里舊與南郡鄧縣分界相傳鄭交甫/所見游女處此山之下曲隈是也襄沔記以紫葢山)¶
　(萬山峴山/謂之三峴)臥龍山(在府城南一十/里下有髙陽池)白馬山(在府城東/南一十里)¶
<pb:KR2k0008_WYG_060-30a>¶
　(山有白馬泉故名南雍州記每/年刺史三月三日褉飲于此)谷隠山(在府城東南/一十三里晉)¶
　(習鑿齒隠遁處一作/穀隠舊有紫金寺)隆中山(在府城西北二十五里/下有隆中書院漢諸葛)¶
　(亮嘗隠/于此)獨樂山(在府城西北二十八/里諸葛亮嘗登此)百丈山(在府城/南三十)¶
　(里舊傳有麝香獸栖止劉表遣人采藥遇坎穴得麝/香數斗如石蓮馨香芬馥非世所有元兵逼襄陽宋)¶
　(來興國以百艘/侵百丈山即此)鹿門山(在府城東南二十里舊名蘇/嶺上有二石鹿因改今名漢)¶
　(龎德公唐龎縕孟浩然皮日休俱隠居於此浩然詩/漸至鹿門山山明翠微淺昔聞龎德公采藥遂不返)¶
　(隠跡今尚存髙風邈以逺杜甫詩昔日龎德公未曽/入州府襄陽耆舊問處士節獨苦擕家隠鹿門劉表)¶
　(焉能/取)伏龍山(在府城西南三十里宋/曽鞏守郡日禱雨數應)太嶽太和山(在/均)¶
<pb:KR2k0008_WYG_060-30b>¶
　(州南一百二十里山有二十七峯三十六岩二十四/洞五臺五井三泉三潭初名仙室山又名太嶽山真)¶
　(武奉元君之言遊覽至此改名太和其中一峯最髙/者舊為天柱峰亦曰紫霄峰岩曰紫霄岩因棲止脩)¶
　(煉後人謂非𤣥武不足以當之又更名武當/山本朝永樂中營建宫館一新復改今名)石階山¶
　(在太和山一名華嶽地肺一名肺山福地/有救窮草冬夏不枯月食三寸絶穀不饑)女思山(在/太)¶
　(和山漢來歙曾孫女嫁為河内張德子婦隨夫/還至此山南望其父母思慕而死遂葬于此)外朝¶
　山(在太和山後諸山皆朝/拱太和山唯此山外向)鷄鳴山(在太和/山之西)牛頭山(在/均)¶
　(州城東北五十里其山髙險昔人曾於/此置闗上有一石形如油瓶名油瓶闗)大觀山　小¶
　觀山(俱在均州東/南漢江中)五車山(在宜城縣東北二十里俗/傳有龎居士舁金棄此山)¶
<pb:KR2k0008_WYG_060-31a>¶
　(下/)石梁山(在宜城縣西三十里形/似橋梁上有龎德公祠)赤山(在宜城縣東/南八十里土)¶
　(石皆赤下有深潭相傳周/吕望嘗釣於此名釣魚洞)清溪山(在南漳縣臨沮城/界内其山髙峻東)¶
　(有泉晉郭璞為臨沮長嘗遊此賦/詩云清溪千餘仞中有一道士)十㑹山(在南漳縣/北一十五)¶
　(里/)舞旗山(在南漳縣/東二十里)四望山(在南漳縣南三十里東/望襄陽西望房縣南望)¶
　(荆州北望榖城皆見/故名一名太府山)老鴉山(在南漳縣南五十里上/接文陽洞下接三泉山)¶
　(周廻四十餘里洞險峻幽深人不/可近相傳龍神所居儔雨有應)八疊山(在南漳縣/西六十里)¶
　(晉司馬懿鑿山開/道屈曲八疊因名)羊角山(在南漳縣西/一百二十里)司空山(在南/漳縣)¶
　(西一百/三十里)雞頭山(在南漳縣西一百八十里/北臨漳水一名臨漳山)荆山(在南/漳縣)¶
<pb:KR2k0008_WYG_060-31b>¶
　(西北八十里山三面險絶惟西南一隅通人徑山海/經曰其陽多鐵其隂多赤金山頂上有池旁有石室)¶
　(相傳卞和宅上有抱玉/岩今鳯陽府亦有此山)獅子山(在棗陽縣南四十/里上有漢光武廟)甘¶
　泉山(在棗陽縣東北四十/里地肥而水甘故名)武王山(在棗陽縣東五十/里世傳楚武王嘗)¶
　(獵此乂/名覇山)資山(在棗陽縣東南六十里其上深邃闊逺/可以耕種脩篁大木環山之民皆資焉)¶
　(故/名)椒山(在棗陽縣東北/六十里上有寺)瀴源山(在棗陽縣南七十里/山有二石名東西石)¶
　(虎/)赤眉山(在棗陽縣西北八十里相傳/赤眉嘗軍此山下地名北寨)榖山(在榖城/縣西北)¶
　(一十里有古榖城即春秋穀伯綏舊國/又有榖神山在縣西一十里上有石城)屏風山(在榖/城縣)¶
　(北九十里昔白玉/仙人得素書於此)薤山(在榖城縣西南六十里山有/孤竹三莖三年生一笋笋就)¶
<pb:KR2k0008_WYG_060-32a>¶
　(竹死代謝不巳每諸山雲起此/山無雲終不雨土人以為驗)馬窟山(在光化縣東/五里中有石)¶
　(窟相傳漢時有馬數百匹従此窟出形小似巴滇馬/三國時呉陸遜攻襄陽又值北穴有馬數十匹出遜)¶
　(載還建業蜀使來有兵家滇池者/識其馬色云亡父所乘對之流涕)固封山(在光化縣/西北一十)¶
　(里山之東舊為晉順陽王/城本名崇山唐改仐名)三夫人峰(在均州南狀/若博山香爐)謝¶
　公巖(在府城西南五里昔/謝希逸遊此故名)書字崖(在均州北五里其/崖髙峻上有字刻)¶
　九十九岡(在棗陽縣東宋邢居實詩/岐路劇羊腸重岡九十九)聖人洞(在府城/南二十)¶
　(里唐貞觀間見一翁/遊此形服異常故名)仙女洞(有二一在府城西北三/十里一在南漳縣西南)¶
　(五里抱/玉岩東)黃龍洞(在府城南/三十里)聖馬洞(在南漳縣治西南/有石室可容二三)¶
<pb:KR2k0008_WYG_060-32b>¶
　(十人舊傳有白/馬飲水其中)漢江(源出隴西嶓冡山由漢中流經/鄖縣均州光化至府城北又東)¶
　(南經宜城抵安陸州至大别山入于江其水因地而/名曰漾曰沔曰漢曰滄浪盖總名為漢别言之則有)¶
　(四耳唐杜審言詩楚山横地出漢水接天回/元&KR0876;詩嶓冡去年尋漾水襄陽今日渡江濆)清泥河¶
　(在府城西北源出均房宋末以襄/陽受圍五年即其地造輕舟百艘)白河(在府城東北/源出南陽府)¶
　(鄀州界下/入漢江)唐河(在府城東北一百里/源出唐縣入漢江)曽河(在均州南/六里源出)¶
　(太和山東流經城南入漢江州東南七十/里又有浪河源亦出太和山東流入漢江)清涼河(在/南)¶
　(漳縣東一十二里源/出西溪洞與蠻河合)漳河(在南漳縣南一百三十里/其水由當陽境入漢江)¶
　滚河(在棗陽縣西南/合白河入漢江)泌河(在光化縣東南流至府/界與白河相合入漢江)蠻¶
<pb:KR2k0008_WYG_060-33a>¶
　河(發源自房縣界經南漳入宜城西南六/十里入漢江桓温避父諱改名夷水)鴨湖(在襄/陽縣)¶
　(漢昭烈乘的盧/越檀溪曾經此)襄水(在府城西北源出栁子山北流/為檀溪南流為襄水又名涑水)¶
　(荆州記云水中有物如馬甲如鮮鯉七八月中好在/磧上自曝膝頭似虎掌𤓰小兒不知欲取戲弄便殺)¶
　(人/)均水(在均州前漢地理志/丹水東流入均水)滄浪水(在均州北四十/里即禹貢滄浪)¶
　(之/水)潮水(在南漳縣西一百/里其水一日一潮)濜水(在棗陽縣南源出濜/山漢張衡南都賦&KR1267;)¶
　(澧濼濜/是也)瀴水(在棗陽縣東西流入漢江/西魏置瀴源縣以此名)檀溪(在府城/西四里)¶
　(漢昭烈乘的盧西走至此溪一躍而過梁武帝鎮荆/州潛造器械伐竹木沉檀溪為舟裝之備即此處今)¶
　(巳/涸)磨針澗(在太和山北真武脩煉久之未契𤣥元亟/欲出山至此澗忽遇老嫗操鐵杵磨石上)¶
<pb:KR2k0008_WYG_060-33b>¶
　(問磨此何為嫗曰為針耳曰不亦難乎嫗曰功至自/成真武大悟即返巖精脩卒得上道因名曰磨針澗)¶
　沉碑潭(晉杜預南征紀功勒為二碑一立萬山上一/沉萬山下潭中唐鮑溶詩襄陽太守沉碑意)¶
　(身後身前幾年事漢江千古/未為陵水底魚龍應識字)昭王井(在宜城縣唐韓/愈宜城驛記井)¶
　(北有楚/昭王廟)王粲井(有二一在萬山東粲有故宅在焉唐/杜甫詩吾家碑不昧王氏井依然一)¶
　(在習池上宋孫信臣詩王/粲初開井山翁舊醉池)葛井(在府城西荆州記/諸葛亮宅有井)龍¶
　井(在太/和山)甘露井(在太和山/南岩宫前)甘泉(有二一在府城西南/七里一在太和山後)¶
　飲馬泉(在府城西南一十里舊/傳闗羽嘗飲馬於此)金泉(在均州治宋/王齊作記)白¶
　花泉(在太/和山)參斗泉(在均州東其水汲之雖干人不减/不汲亦不増相傳參斗二星下臨)¶
<pb:KR2k0008_WYG_060-34a>¶
　(因/名)金沙泉(在宜城縣東其水造酒甘美世/謂宜城春又名竹葉春久湮塞)珎珠泉(在/宜)¶
　(城縣東七十/里流入漢江)一椀泉(在南漳縣西三百里歇馬廟傍/石上有坎僅容水一椀取之不)¶
　(竭/)溫水泉(在光化縣南五里一名温水河舊/有一泉其水温暖今塞河尚存)習家池¶
　(在府城南八里後漢習郁嘗穿此池依范蠡養魚法/中築釣臺臨殁謂其子曰必葬我近魚池後山簡鎮)¶
　(襄陽每出游多之池上置酒輒醉名之曰髙陽池宋/曾鞏詩未脫迂疎笑山簡更須同上習池遊王安石)¶
　(詩遥想習池寒月夜/幾人談笑伴詩翁)黒龍池(在府城東五里水深而/碧唐牛僧儒嘗禱雨於)¶
　(此/)濯筆池(在府城南虎頭山相/傳漢昭烈濯筆於此)鹽池(在太和山東南/一百里水氣襲)¶
　(于草上/如鹽)珎珠池(在南漳縣北三十里雙池寺内人/于地傍蹴嘑則四圍水湧跳如珠)石¶
<pb:KR2k0008_WYG_060-34b>¶
　羊池(在棗陽縣南三里/池上有石如臥羊)蓮花池(有三一在棗陽縣西/南二十里一在縣東)¶
　(三里霍山頂一在均州/城西南五里皆種蓮)蔡子池(在棗陽縣蔡倫宅傍/宋王安石詩波工龜)¶
　(手詫今様魚網/肯數荆州池)木里溝(在宜城縣後漢王寵為刺史/鑿廣水與木里溝灌田六千)¶
　(頃宋縣令陳表臣復脩以廣灌溉/起水門四十六通舊陂四十有九)長渠(在宜城縣西/荆及康狼楚)¶
　(之西山水出二山之間曰沔水楚屈瑕伐羅及鄢亂/次以濟是也秦白起攻楚去鄢百里立碣壅是水為)¶
　(渠以灌鄢遂㧞楚都/宋曽鞏有長渠記)蔡洲(在府城東北漢水中後漢/蔡瑁居其上曹操嘗造其)¶
　(家/)斬蛟渚(在府城北沔水先有蛟為患漢鄧遐守襄/拔劍入水蛟遶其足遐揮劍斬之自此無)¶
　(蛟/患)觧珮渚(在府城西一千里昔鄭交甫遊于江漢之/渚遇湘妃二女觧珮玉贈之即此處宋顔)¶
<pb:KR2k0008_WYG_060-35a>¶
　(蕘詩爽籟盡成鳴鳯/曲遊人多是弄珠仙)白公湍(秦白起伐楚/涉此水因名)袁曹渡(在/榖)¶
　(城縣曹操袁/術争渡於此)¶
土産沙金(南漳宜城榖/城三縣出)蔗　柑　紫薑(俱襄陽/縣出)石青¶
　石碌(俱南漳/縣出)山雞　萬年松　騫林葉　靈壽杖¶
　黃精　茅香(俱太和/山出)鯿魚(漢江出襄人以槎斷水/鯿多依槎因謂槎頭鯿)樃¶
　梅(在太和山相𫝊真武折梅枝寄樃樹之上仰天誓/曰吾若道成花間果結後竟如其言今樹尚存名)¶
　(樃/梅)¶
藩封襄王府(在府治東南本襄陽衛/公署正統二年改建)寧鄉王府　棗陽¶
<pb:KR2k0008_WYG_060-35b>¶
　王府　陽山王府　鎮寧王府　隆慶王府　永城¶
　王府(俱在襄王/府東北)¶
公署襄陽衛(在府治西南/正統初建)襄陽䕶衛(在府城内天順/初為襄府置)均¶
　州守禦前千户所(在州治/東南)¶
學校襄陽府學(在府治東元燬本/朝洪武五年重建)均州學(在州治東南/元燬本朝洪)¶
　(武四年建正/統中再建)襄陽縣學(在府治東北洪武四/年建天順間重建)宜城縣¶
　學(在縣治東南/洪武五年建)南漳縣學(在縣治/東宋建)棗陽縣學(在縣治/南元大)¶
　(定初/建)榖城縣學(在縣治東南宋/建歐陽脩有記)光化縣學(在縣治東/南宋建以)¶
<pb:KR2k0008_WYG_060-36a>¶
　(上四學俱本朝/洪武五年重建)¶
書院昭明書院(在府學西本/朝江道昆建)隆中書院(在隆中山蜀漢/諸葛亮嘗寓此)¶
　(後人因建廟祀/亮元改為書院)鹿門書院(在府治南任/顯宗居此)鳯棲書院(在/府)¶
　(治東龎德故宅後為寺正德/中復為書院祀龎統司馬徽)¶
宫室文選樓(在府治西梁昭明太子統所建聚賢士劉/孝感庾肩吾徐防江伯操孔敬通惠子恱)¶
　(徐陵王囿孔爍鮑至等十餘人號曰/髙齋學士著文選於此今有臺址存)山南東道樓(舊/府)¶
　(治有唐李陽氷篆山南東道四大字并碑文宋端平/間襄陽失守碑蕪没淳祐間髙達復襄之後程士元)¶
　(復創層樓下跨市路南觀羣/山北望中原為一郡之勝)宗海樓(在均州城東宋/陸愷記下臨清)¶
<pb:KR2k0008_WYG_060-36b>¶
　(漢江山映帯景/物之變無窮)太和樓(在均州城面太和/峯為一州壮觀)霽景樓(在/光)¶
　(化縣宋李豸詩層樓壓清漢初上/便忘歸夕靄藏平野晴烟漏翠㣲)南平樓(在府治前/元守師楊)¶
　(珪建姚燧/為之名)獅子樓(在襄陽縣西南洪武初建繪獅子/於上以鎮楚山故名後燬今置石)¶
　(獅於上作/亭覆焉)愛峴閣(在府城舊漕治占三/峴之勝得中峴為多)御書閣(在南/漳縣)¶
　(學貯/御書)學業堂(在府治南舊傳漢/諸葛亮讀書之所)雄覽堂(在府治宋建/又有雅歌籌)¶
　(邊二堂/亦在焉)樂善堂(在府治梁簡文為晉安王鎮襄州日/畫前刺史李陽等十三人像于堂因)¶
　(名/)光禄堂(在府治南宋史中輝以光/禄卿守襄陽時建故名)聞喜亭(在府治/唐太守)¶
　(裴坦建趙璘撰記/宋歐陽脩有詩)峴山亭(在府城南峴山上宋熙寧/初史中輝因舊重建歐陽)¶
<pb:KR2k0008_WYG_060-37a>¶
　(脩記有云峴山臨漢上望之隠然盖諸山之小者而/其名特著於荆州者豈非以其人哉其人為誰羊祜)¶
　(叔子杜預元凱是已方晉與呉以兵争常倚荆州以/為重二子相繼於此遂以平呉而成晉業其功業巳)¶
　(盖於當世矣至於流風餘韻藹然被乎江漢之間者/至今人猶思之山故有亭世傳以為叔子之所遊止)¶
　(也故其屢廢而復興者由後/世慕其名而思其人者多也)孟亭(在府治南唐王維/建畫孟浩然像初)¶
　(名浩然亭後刺史鄭誠謂/賢者名不可斥改今名)望海亭(在府城南臥龍山/上唐李紺詩湖月)¶
　(上時㸔厘滿海/濤生處辨雲齊)漢廣亭(在府城南望羣山環繞漢水/映帶平陸萬里使人感慨一)¶
　(名北/顧亭)湧月亭(在府城/南峴山)漁樂亭(在府城外竹栁隂/森清流貫其間)紫雲¶
　亭(在均州浄樂宫内宋晁端夫云面迎武當之疊嶂/左瞰漢江之巨浸本朝永樂十七年奉勅重建)¶
<pb:KR2k0008_WYG_060-37b>¶
　望仙亭(在均州舊記有云/西南絶勝之境)尹公亭(在均州宋尹/洙謫居時建)卧牛¶
　臺(在棗陽縣漢光武/嘗騎青牛於此)呼鷹臺(在府城北二十里漢劉/表好鷹鳴嘗登此臺歌)¶
　(野鷹來曲宋蘇軾詩莫上呼鷹臺平生笑/劉表李豸詩呼鷹復何用卧龍獨不顧)劉琦臺(在/府)¶
　(治東二里即劉表子琦與諸葛/亮謀自安計登樓去梯處也)飛昇臺(即真武飛/昇之所)元¶
　始臺　禮斗臺(以上三臺俱/在太和山)廣昌館(在棗陽縣北唐/韓愈詩白水龍)¶
　(飛度幾春偶逢遺跡問行人丘墳/發掘當官道何處南陽有近親)夕陽館(在棗陽縣/東唐孟浩)¶
　(然詩聽歌知近楚投館忽如/歸魚堰田疇廣章陵氣象㣲)¶
闗梁鳯林闗(在峴山羊/祜廟南)禹跡橋(在太和山紫霄宫東北/五里相傳禹平水土曾)¶
<pb:KR2k0008_WYG_060-38a>¶
　(留跡於此久圮本/朝永樂十年復建)驌驦橋(在棗陽縣東八十里左傳/唐成公有兩驌驦馬橋名)¶
　(取此有石刻/驌驦橋三字)救生橋(在府城西南五里城三面距江/水决則城浸唐神龍間民由此)¶
　(登山避/水故名)金鼠橋(在府城南五里相傳昔農/夫耕田獲一金鼠故名)砲石橋(在/府)¶
　(城北一十里宋吕文煥守襄/陽元軍立砲石於此攻城)檀溪橋(在檀/溪上)周濟橋(在/棗)¶
　(陽縣西/五里)¶
寺觀圓通寺(在府治/東唐建)雲封寺(在府治東三/里即龎統宅)榖隠寺(在府/治南)¶
　(一十里晉建唐元&KR0876;詩貪/過榖隠寺留讀峴山碑)鹿門寺(在府城東南三十/里舊名萬壽西晉)¶
　(時/建)報恩寺(有二一在均州城/北一在宜城縣西)普濟寺(在南漳/縣東)崇寧寺¶
<pb:KR2k0008_WYG_060-38b>¶
　(在榖城/縣東南)福嚴寺(在光化縣東北以/上三寺俱宋建)大嶽大和宫(在太/和山)¶
　(天柱峰銅/殿金飾)𤣥天玉虛宫(在太和山紫/霄展旗峰北)興聖五龍宫(在/太)¶
　(和山大頂西北又有/行宫在均州城南)太𤣥紫霄宫(在太和山展/旗峰之西)大聖¶
　南巖宮(在太和山大頂北以上/五宮俱永樂十年勅建)遇真宫(在太和山去/𤣥天玉虛宫)¶
　(八里永樂十/五年勅建)浄樂宫(在均州城内永/樂十七年勅建)𤣥都觀(在府治/西南元)¶
　(建/)𤣥妙觀(在光化縣西南宋建/本朝洪武初重脩)¶
祠廟比干祠(在均州比干殷少師宋楊恢知/州日以其裔居此土因為立祠)榖伯廟(在/榖)¶
　(城縣北八里春秋穀伯/封於此後人立廟祀之)楚昭王廟(即春秋楚/王軫也)楚襄王¶
<pb:KR2k0008_WYG_060-39a>¶
　廟(即戰國楚王横也二/廟俱在宜城縣境)蕭何廟(有二一在光化縣治/西北舊傳漢時建遺)¶
　(址尚存一在南漳縣治前/何封鄼侯故郡人祀之)鹿門廟(在鹿門山漢習郁/以侍中從光武幸)¶
　(犁丘與光武俱夢見蘇嶺山神後光武封郁襄陽侯/使立蘇山神祠刻二石鹿夾祠前神道百姓謂之鹿)¶
　(門/廟)劉表廟(在襄陽縣宋曽鞏詩景升得二蒯坐論勝/凶殘正當喪亂時能使憔悴寛繽紛多士)¶
　(至肅穆萬里安能收/衆材助圖大信不難)諸葛亮廟(在府城西南伏龍山/唐封武靈王宋賜英)¶
　(惠廟額加/號仁濟)羊祜廟(在峴山上創自/西晉至今祀焉)忠節祠(在凰凰山/之陽祀本)¶
　(朝平蠻將/軍王忠)¶
陵墓楚昭王塜(在習池北南齊建元中盜發塜得古書/竹簡青絲編簡後沈約亦得數簡以示)¶
<pb:KR2k0008_WYG_060-39b>¶
　(劉繪繪云/周禮逸篇)楚莊王塜(在府城北鄧城鎮鄾城/内春秋楚王旅葬於此)南頓君¶
　墓(在府城東二十七里即/漢光武父南頓令欽也)宋玉墓(在宜城縣東/南二十二里)淳于¶
　髠墓(在宜城縣北二十里善謔驛中髠戰國/時人驛即髠放鵠之所後卒葬於此)岑彭墓¶
　(在棗陽縣東/北四十里)習郁墓(在習家/池上)婁壽墓(在光化縣東南/十八里有碑漢)¶
　(熹平中立題云元儒婁先生碑宋歐/陽脩遷乾德令嘗率縣學生拜之)黃憲墓(在宜城/縣北官)¶
　(路/東)劉表墓(在府/城東)孟浩然墓(在鹿門山故居宋顔蕘詩/可憐垂世詩千首換得荒)¶
　(墳數/尺碑)任亨㤗墓(在南鳯山亨泰狀元/官禮部尚書勅葬)王忠墓(在鳯凰/山忠王)¶
　(信父死國難母岳氏守節詔旌忠為/忠臣贈都督岳為節婦太夫人勅葬)¶
<pb:KR2k0008_WYG_060-40a>¶
古蹟樊城(在府城北漢江上與襄陽對峙即周仲山甫/所封樊國闗羽圍曹仁于樊即此西魏於此)¶
　(立安養縣唐/改為臨漢縣)鄧城(在府城東北二十里本春秋鄧國/地南齊將曹虎鎮此元魏孝文圍)¶
　(之經月不下唐於此置臨沮縣又改鄧城縣宋廢入/襄陽其旁近乂有牛首安陽古城紅崖白河沙河漁)¶
　(蘭新城淳河洨河十城宋末元兵圍襄/陽築此于要津以絶其援故址尚存)榖城(在榖城/縣西北)¶
　(五里即/榖國)羅川城(在宜城縣西/故羅國地)羅國城(在南漳縣東南/八十里春秋楚)¶
　(使莫敖伐羅即此/後羅因徙枝江)鄾城(在鄧城南八里即古鄾子之/國左傳桓九年楚師圍鄾即)¶
　(此/)鄼城(在光化縣東北漢江上秦為䣠縣漢封/蕭何於此梁立䣠城郡後周廢入隂城)舂陵¶
　城(在棗陽縣南三十里漢記云元朔五年以零陵泠/道舂陵鄉封長沙王子買為舂陵侯至戴侯仁請)¶
<pb:KR2k0008_WYG_060-40b>¶
　(徙南陽元帝時乃徙蔡陽白水鄉為舂陵侯望氣者/蘇伯阿見舂陵城唶曰氣佳哉欝欝蔥蔥及光武即)¶
　(位改曰章陵蔡陽漢/属南陽郡今属棗陽)岑彭城(在棗陽縣東北二十/里漢岑彭牧馬處)隂¶
　城(在榖城縣北左傳遷隂於下隂即此漢為/隂縣属南陽郡西魏改曰隂城縣今城存)延岑城¶
　(在榖城縣西南八里岑漢南/陽人起兵武當於此築城)中廬城(在府城南漢為/縣東漢時為侯)¶
　(國隋改曰次盧宋省入南漳縣/今城址在南漳縣東五十里)臨沮城(在南漳縣境/漢置縣属南)¶
　(郡東漢為侯國/晉属襄陽郡)山都縣城(在中廬鎮秦置縣属/南陽郡東漢為侯國)宜城¶
　故城(在宜城縣南九里本楚鄢縣漢改曰宜城属南/郡其地出美酒梁元帝詩宜城醖酒今朝熟停)¶
　(鞍繫馬/暫棲宿)犁丘城(在宜城縣東漢書/印縣下有此城)南陽城(在棗陽縣/東南三十)¶
<pb:KR2k0008_WYG_060-41a>¶
　(二里舊傳晉司/馬周偘所築)三王城(在均州前漢未王康王常/王鳯三人各築一城故名)夫¶
　人城(在府治西北晉朱序鎮襄陽符堅遣將圍城序/母韓氏謂城西北角必先受弊領百餘婢并城)¶
　(中女丁於其角築城二十餘丈賊攻西北角果/潰衆守新築城賊遂引退襄陽人因名夫人城)大隄¶
　城(在府城外唐李白大隄曲漢水横襄陽花開大隄/暖劉禹錫詩酒旗相望大隄頭隄下連檣隄上樓)¶
　(日暮行人争渡急/漿聲咿啞滿中流)廢筑陽縣(在榖城縣東四里漢為/縣蕭何之子封筑陽侯)¶
　(即此梁置郡隋廢/郡改縣曰榖城)廢乾德縣(在榖城縣宋分榖城置/此縣後改為光化縣)¶
　廢樂鄉縣(在府城南二百二十里本春秋鄧國地西/魏以縣置郡州隋属郢州唐属襄州五代)¶
　(周併入/宜城縣)濮王宫(在均州城唐太宗第三子泰初封魏/王太宗廢太子承乾欲立泰長孫無)¶
<pb:KR2k0008_WYG_060-41b>¶
　(忌因請立晉王治改封㤗/濮王居於此即乾明寺址)牽羊壇(在府城中舊傳刺/史初至必牽一羊)¶
　(詣壇遶之以其所遶之數驗治州之年多/寡晉文帝為刺史羊行六次不止果八年)冠葢里(在/府)¶
　(治南自峴首山南至宜城百餘里漢宣帝末有卿士/刺史千石數十家朱軒華葢相掩映荆州刺史行部)¶
　(見之歎其盛號曰冠盖里唐李白詩冠盖非/新里章華即舊臺習池風景異歸客滿塵埃)格壘(在/榖)¶
　(城縣南十二里岡上東臨漢水漢末劉表將李氏甚/富有奴僕數百以其奴户立筑陽縣率其衆保此因)¶
　(號格/壘)刻木谷(在南漳縣南一十五/里漢孝子丁蘭所居)銅鞮坊(在府城山/南東道樓)¶
　(左楚人好唱白銅鞮詞因以名坊唐李白詩襄陽行/樂處歌舞白銅鞮江城廽緑水花月使人迷宋查道)¶
　(詩白銅鞮側花迷塢/觧珮江邉栁拂青)善謔驛(在宜城縣北史記齊使/淳于髠獻鵠于楚王至)¶
<pb:KR2k0008_WYG_060-42a>¶
　(此地放其鵠乃揭空籠徃見王曰臣不忍鵠之渴出/而飲之俄飛吾欲死恐人議王以鳥獸之故令士自)¶
　(殺買而代之是欺吾王也楚王/曰齊有信臣若此乃厚賜而歸)漢光武宅(在棗陽縣/東南宅南)¶
　(有白水光武幸舂陵祠園廟因置/酒舊宅大㑹父老故人即此地)諸葛亮宅(在府城/西二十)¶
　(里隆中山下蜀漢諸葛亮所居宅西有避/署臺因昭烈三顧亮于草盧有三顧門)宋孝武宅¶
　(在府治東南馬鞍山/劉宋孝武帝所生處)龎德公宅(在峴山南/廣昌里)孟浩然故¶
　居(在府城東南鹿門山浩然嘗自賦詩云山水觀形/勢襄陽美㑹稽唐白居易詩南歴鹿門山藹若有)¶
　(餘香舊隠不知/處雲深樹蒼蒼)杜甫故里(甫迴棹詩云清思漢水上/凉意峴山巔吾家碑不昧)¶
　(王氏并/依然)張東之園(在府治南五里東之/唐相也園址尚存)木香村(在宜/城縣)¶
<pb:KR2k0008_WYG_060-42b>¶
　(西六十里唐段/成式别業也)桃林(在府城南六里晉桓冲北伐屯/軍於此是時食桃至春其核萌)¶
　(生遂成/茂林)墮淚碑(在府治東九里晉羊祜鎮襄陽有功/德於人百姓於峴山建碑立廟望其)¶
　(碑者莫不流涕杜預因名墮淚碑唐李白詩空思羊/叔子墮淚峴山頭賈島詩若㸔登髙峴㸔碑定涙流)¶
　晉柏(在峴山下有小碑題曰/晉柏其柯榦如鐵石)¶
名宦漢鄧遐(襄陽太守漢水有蛟龍/遐入水斬之自是無患)王寵(守南郡于襄/陽鑿蠻水于)¶
　(木里溝灌田六千餘頃/襄中遂為天下膏腴)胡烈(襄陽太守築石堤民歌/之曰譬春之陽如冬之)¶
　(日耕者讓畔百姓豊溢/惟我胡公恩惠難及)劉表(荆州刺史治襄陽初江/南宗賊大盛又袁術阻)¶
　(兵表乃單騎入宜城請南郡蒯越襄陽蔡瑁與其謀/畫誘宗賊斬之而取其衆諸守令聞表威名多觧印)¶
<pb:KR2k0008_WYG_060-43a>¶
　(綬/去)三國闗羽(蜀漢昭烈以為襄陽太守盪冦將軍羽/攻曹仁于樊圍吕常于襄破降于禁威)¶
　(震華夏曹操議/徙都以避其銳)晉羊祜(都督諸軍事鎮襄陽綏懐逺/近甚得江漢之心在軍常輕)¶
　(裘緩帶侍衛不過數十人墾田八百頃始/至軍無百日之糧季年乃有十年之積)杜預(都督/荆州)¶
　(諸軍事鎮襄陽脩立頖宫又脩召信臣堰開揚口起/夏水達巴陵内瀉長江之險外通零桂之漕南士歌)¶
　(曰後世無叛由杜翁/孰識智名與勇功)山簡(征南將軍都督荆州諸軍/事鎮襄陽時四方冦亂簡)¶
　(優游卒嵗劉聰逼京師簡遣督䕶赴難及/洛陽陷没簡遷夏口招納流亡江漢歸之)郗恢(雍州/刺史)¶
　(領襄陽甚得闗隴之/和降附者日以千計)陶侃(為南蠻長史鎮襄陽勤於/吏職以功遷都督荆雍益)¶
　(梁諸軍事楚郢/士女莫不相慶)庾亮(都督諸軍事鎮襄陽之石城并/遣諸軍羅布江沔欲恢復中原)¶
<pb:KR2k0008_WYG_060-43b>¶
　(弟翼以滅賊為巳任有衆/四萬師次襄陽其氣十倍)桓宣(監沔中軍事時石勒/戍襄陽陶侃使子斌)¶
　(與宣攻樊城克之使宣鎮焉宣招懐/納附勸課農桑深得衆心甚有稱績)甘卓(梁州刺史/督沔北諸)¶
　(軍鎮襄陽為政/簡惠善于撫綏)桓冲(都督荆州等七郡鎮襄陽卒喪/下江陵士女老幼皆臨江號哭)¶
　劉𢎞(都督荆襄諸軍事專督江漢威行/南服及卒士女嗟痛若失所親)南北朝劉道¶
　産(宋雍州刺史守襄陽政績尤著有襄陽樂歌/自道産始及卒郡人衰絰號哭送至沔口)張邵¶
　(宋領雍州刺史治襄陽脩立堤/堰闢荒田數千頃公私兖足)朱脩之(宋雍州刺史/為政寛簡士)¶
　(庶恱服南郡王義宣反檄脩之舉兵擁/上流脩之不從乃率衆執義宣殺之)申徽(魏襄州/刺史時)¶
　(南方初附舊俗官人皆通餉徽畫楊震像于寢室以/自戒及代還人吏送者數十里不絶徽因題詠於清)¶
<pb:KR2k0008_WYG_060-44a>¶
　(水亭長㓜競來讀曰此/申使君手跡並冩誦之)王茂(南齊襄陽太守梁武帝/鎮襄陽時即以王佐許)¶
　(之事無大/小皆詢焉)隋韋世康(開皇中將事江南議重方鎮拜/襄州刺史為政簡靜百姓愛恱)¶
　薛道衡(襄陽總管髙祖曰朕欲令爾兼撫甿俗今/爾之去如斷一臂在任清簡吏民懐惠)唐¶
　李孝恭(以宗室為襄州道行臺尚書時嶺表/末平孝恭撫慰四十九州皆來欵附)張公謹¶
　(襄州都督以惠政聞及卒太宗將出次哭之有司奏/曰在辰不可帝曰君臣猶父子也情感於内安有避)¶
　(遂哭/之)韓思復(襄州刺史治行名天下及/卒孟浩然為立石峴山)韓朝宗(襄州/刺史)¶
　(兼山南東道襄州南楚故城有昭王井傳言汲者死/行人雖渴困不敢視朝宗稱書諭神自是飲者無恙)¶
　(人更號/韓公井)魯景(襄陽節度使時安禄山反襄漢數百里/蕩然無樵烟賊欲剽亂江湖賴景拒其)¶
<pb:KR2k0008_WYG_060-44b>¶
　(衝故南/夏以完)李承(山南東道節度使時李希烈據襄陽廹/脅萬端承誓以死守不能屈遂大掠而)¶
　(去襄漢蕩然承撫安/之一年合境完復)樊澤(山南東道節度使李絳譔/遺愛碑云江漢之濵漸其)¶
　(教化浹/于肌膚)栁公綽(山南東道節度使行部至鄧縣吏有/納賄舞文者二人同繫獄縣令意必)¶
　(殺貪者公綽判曰賍吏犯法法在奸/吏壊法法亡誅舞文者咸服其明)于頔(山南東道/節度使時)¶
　(呉少誠叛頔率兵自唐州戰吴房朗山取之禽/其將請陞襄州為大都督府廣募戰士儲糧械)盧鈞¶
　(山南東道節度使漢水害襄/陽築隄六千步以障其暴)王起(山南東道節度使/濵漢塘堰多壊吏)¶
　(弗完治起至部先脩復與/民約為水令遂無凶年)宋趙延進(襄州鈐轄同知/州務蜀平專領)¶
　(郡事漢江水嵗壊隄害民田常興/工脩䕶延進累石為岸遂絶其患)曹翰(初征蜀時為/均州刺史鑿)¶
<pb:KR2k0008_WYG_060-45a>¶
　(山開道商旅以濟詔兼/轉運使而糧餽不乏)王洙(知襄州會貝卒叛州郡/皆洶洶襄佐史請罷教)¶
　(閱士不聴又請毋給真兵洙曰此正使人不/安也命給庫兵教閱如常日人無敢譁者)尹洙(山/南)¶
　(東道掌書記善属文深于/春秋後謫官均州監稅)周湛(知襄州襄人不善陶/瓦率為竹屋嵗久侵)¶
　(據官道簷廡相逼火數為害湛至/度其所侵悉毁撤之自是無火患)歐陽脩(貶夷陵令/葉清臣上)¶
　(疏得近徙/為乾德令)馬尋(知襄州嵗饑人或羣入富家掠囷粟/獄吏鞠以强盗尋曰此脫死爾其情)¶
　(與强盜異奏得/减死論著為例)劉元瑜(知襄州富人子張銳少孤弱/同里車氏規取其材乃取銳)¶
　(父妾他姓子養之比長使自訢隂賕吏為/助元瑜窮治得姦状黥車竄之人伏其明)狄栗(知穀/城縣)¶
　(時天下學校久廢栗即脩建廟舍訓/率子弟自是人知尚文風俗淳美)李仲芳(知光化/軍漢水)¶
<pb:KR2k0008_WYG_060-45b>¶
　(東至乾德滙而南民居其衝水悍暴而岸/善崩仲芳作為石隄民數千家皆恃以安)孫永(知宜/城縣)¶
　(縣舊有白起渠久壊永率民理其壊塞而去其淺隘/又與民為約束時其蓄洩而止其侵争民甚便之)¶
　張逸(知襄州鄧城縣有能名知州謝必將薦逸先設/几案置章其上望闕再拜曰老臣為朝廷得一)¶
　(良吏/矣)曾鞏(知襄州文章政/事並美于時)葉康直(知光化縣縣多竹/民皆編為屋康直)¶
　(教用陶瓦以寧火患凡政皆之/務以利民又興學校民多化)豐稷(知榖城縣有治績/與光化令葉康直)¶
　(齊名人歌之曰葉光化/豐榖城清如水平如衡)王煥(知武當縣建安中賊犯/均州煥率邑人保山寨)¶
　(賊至或勸之遁煥曰使吾有此心則/不能與邑人為此來矣遂舉家死之)岳飛(荆襄招討/使有戰功)¶
　(尋鎮襄陽措置屯田以圖恢/復中原威聲大振金人甚惧)陳桷(紹興中知襄陽府/襄漢兵火之餘民)¶
<pb:KR2k0008_WYG_060-46a>¶
　(物凋瘵桷以賦湏尚多請重行蠲减金房兵叛遣將/平之而後以聞漢水决溢漂蕩廬舍躬率兵民捍築)¶
　(隄岸賴/以無虞)虞允文(湖北京西制置使開府襄陽與大將/王宣趙樽等㑹議攻守之策時相湯)¶
　(思退欲速和議請棄唐鄧/二州允文七上疏争之)柴中行(京西轉運兼提刑/上言襄陽自古必)¶
　(争之地備禦尤宜周宻時天方旱盡捐酒稅斥征官/黥務吏廿㴻隨至遂改知襄陽兼京西帥考覈軍實)¶
　(招補虛藉/攻績甚著)趙方(京西湖北制置使知襄陽府招懐忠/義之士脩理城壁金兵不敢犯境臥)¶
　(治數年境/内無事)楊恢(知均州建立比干祠以勸忠勵俗金/人犯均州甚急恢率官吏盡力固守)¶
　(卒全/其城)張順(襄陽受圍五年順與張貴以都統率死士/轉戰抵襄城下及收兵獨失順越數日浮)¶
　(屍遡流而上被甲冑執弓矢直抵浮橋氣/勃勃如生諸軍驚以為神殮葬立廟祀之)張貴(以都/統制)¶
<pb:KR2k0008_WYG_060-46b>¶
　(援襄陽既抵城吕文煥力留共守貴恃其驍勇欲還/郢乃募二士使持蠟書赴郢事泄貴發舟破圍進至)¶
　(龍尾洲而來舟皆元兵貴戰已困身被數十鎗見/執不屈死之文煥以貴尸祔葬順塜立雙廟祀之)范¶
　天順(荆湖都統襄陽受圍天順日夕守戰及吕文煥/出降天順仰天嘆曰生為宋臣死為宋鬼即所)¶
　(守處縊死贈定/江軍承宣使)元齊珪(初以總管鎮棗陽李璮叛於/益都徴兵進討棗陽精銳盡)¶
　(行珪時攝萬户府事城守周宻宋/兵來攻珪率衆力戰城賴以完)吕㳘(襄陽路總管/為政多切要)¶
　(利民者襄人立碑頌德及去/又立去思碑以紀其向慕)谷廷珪(襄陽縣尹特黙/格兵入境官吏)¶
　(皆遁廷珪與主簿張德獨/不去被執使降不屈死之)富珠哩翀(襄陽縣學教諭/有德行文章學)¶
　(者仰為表儀于逺為襄陽縣尹賊起逺以/忠義自奮募兵與賊戰被害妻亦死之)本朝鄧愈¶
<pb:KR2k0008_WYG_060-47a>¶
　(初以中書省㕘政鎮襄陽開設公署増築城/池撫安兵民恩敷襄漢士庶樂業四境以寧)呉禮(永/樂)¶
　(間均州知州多善政改任貟外郎督/太和諸宫事政令嚴明軍民仰慕)張㤗(宣德初宣/城知縣存)¶
　(心慈惠為政嚴明革弊政舉/廢墜其規制條畫多存于今)袁孟正(永樂初知襄陽/縣蒞政有方善)¶
　(于撫字革奸弊均賦役時值營造徭役之/煩民賴以不擾至今百姓懐之  省志)何源(正統/中知)¶
　(襄陽府天性敦朴行已不妄在任脩學築堤百凡建/置悉宜于民卒葬于襄之百丈山子孫因家焉  省)¶
　(志/)廖仕(正統中宜城知縣逺讒革弊脩塘堰簡詞訟/政令日新境内盗息民安既去宜人思之不)¶
　(置志/省)李人儀(天順初以御史謫知襄陽縣任法鋤强/不避權要幹濟優長百廢具舉  省志)¶
　于璠(成化初知襄陽府首建府學大成殿兩廡齋舍/盡規制劉石俶擾兵戈叢脞酬應支柱民賴以)¶
<pb:KR2k0008_WYG_060-47b>¶
　(安志/省)胡昻(成化中知襄陽府以鋤惡為急時蒼臺苗/崔素為盗人莫敢發昻選驍勁夜搗其巢)¶
　(明年劉六等刼殺中原哨至其處幸其黨與逃/散倡亂無由亦昻預難于前之功也  省志)范嵩¶
　(𢎞治中襄陽府推官行法嚴明立心平恕斷獄多所/平反公暇則進諸生講說德義造就良多士民至今)¶
　(稱頌/省志)黃金(正德初知光化縣幹濟優長甃砌/磚城脩輯邑志其功甚多  省志)李傅(正/德)¶
　(壬申知襄陽府賊劉六刼畧中州延蔓巳及黒龍堰/時調土兵萬餘口糧不繼總制方以為憂傅多方區)¶
　(畫日費千金民無兵害繼以荒歉/乃蠲租賑濟民甚徳之  省志)吳昻(嘉靖初知宜城/縣亷介自持邑)¶
　(民領種官莊者一百畆收三分謂之老畆量出加租/昻調停其法萬姓稱便去時父老流涕攀留建祠立)¶
　(石嵗時祀/之  省志)¶
<pb:KR2k0008_WYG_060-48a>¶
流寓丁蘭(河内人乂云梧州人寓居宜城少喪/父母刻木為人髣髴親形事之若生)諸葛亮¶
　(琅琊人寓居南陽徃來隆中嘗自比管樂後相漢昭/烈以興復漢室為巳任先儒謂三代以下一人而已)¶
　栁元景(其先河東解人家襄陽仕劉宋為雍州刺史/初孝武在巴日問元景事平何所欲曰願還)¶
　(鄉里及平定故有此授後廢帝少有凶德元/景謀立義恭事覺被誅明帝即位諡忠烈)錢徽(本/吳)¶
　(興人父起唐天寳中進士官至考功郎中徽第進士/居榖城觀察使樊澤表署掌書記累遷翰林學士承)¶
　(㫖後以吏部/尚書致仕)龎蘊(夲衡陽人來家襄陽㓗身脩行臨/終招刺史于頔謂曰但願空諸所)¶
　(有慎勿實諸所無言訖/奄然而化世號龎居士)胡旦(濵州人宋太平興國初/舉進士第一尚氣節以)¶
　(文章名世任秘書省少監致仕居襄州旦喜/讀書晚年喪明猶令人誦經史憑几聴之)韓維(開/封)¶
<pb:KR2k0008_WYG_060-48b>¶
　(人累官資政殿學士元祐中拜門下侍郎有忌之者/䜛之出知鄧州以太子少傅致仕紹聖中坐元祐黨)¶
　(均州/安置)范純粹(蘇州人仕宋為户部侍郎厯知河南/府滑州尋坐元祐黨籍謫居均州)劉¶
　彛(福州人從胡瑗學瑗稱其善治水宋熙寧中累官/直史館知桂州交阯陷欽連邕三州坐貶均州團)¶
　(練副使又除名/為民編𨽻襄州)米芾(呉縣人寓居襄陽為文務竒嶮/善書畫好古鍾鼎器皿法書宋)¶
　(時補校書郎累官知淮陽軍子友仁從髙宗南/渡仕至列曹侍郎工書法人以大小米帖别之)曾紘¶
　(南豐人家襄陽博學善属文號臨漢居士/子思號懐峴居士亦能文俱有集行世)孟宗政(本/絳)¶
　(州人父林從岳飛至棗陽因家焉開禧初金人犯襄/郢宗政率義士邀擊補棗陽令轉京西鈐轄金人犯)¶
　(襄陽宗政與統制扈再興陳祥蹀血以戰金兵敗走/尋報棗陽圍急宗政午發峴首遲明抵棗陽馳突如)¶
<pb:KR2k0008_WYG_060-49a>¶
　(神金人大/駭遂退)宋衜(潞州人祖元吉仕金為兵部貟外郎/衜善記誦能文避地襄陽後北歸居)¶
　(河内元初趙壁經畧河南聞其名禮聘之其後大兵/守襄陽壁行元帥府事衜皆從焉軍中多所咨訪)¶
人物周卞和(南漳人嘗得璞玊于荆山獻之楚武王王/使玉人相之曰石也刖其左足成王即位)¶
　(和又獻之曰石也刖其右足文王即位和乃抱璞哭/于荆山下王使玉人理其璞而得寶名和氏之璧)¶
　漢劉縯(南陽蔡陽人光武之長兄性剛毅慷慨有大/節自王莽簒漢常憤憤懐復社稷之慮莽末)¶
　(盗起縯自發舂陵子弟誘新市平林兵合軍而進大/敗莽兵更始立拜縯大司徒封漢信侯後為更始所)¶
　(害光武即位/追封齊武王)劉珍(南陽蔡陽人少好學永初中為謁/者僕射詔校定東觀五經諸子傳)¶
　(記百家藝術及作建武以來名臣𫝊遷侍中拜宗正/轉衛尉卒所著誄頌連珠凡七篇又譔釋名三十篇)¶
<pb:KR2k0008_WYG_060-49b>¶
　(以辨萬物/之稱號云)王逸(南郡宜城人元初中為校書郎順帝/時為侍中著楚辭章句及賦誄書論)¶
　(雜文凡二十一篇又作/漢詩一百二十三篇)王延壽(逸子有俊才少游魯/國作靈光殿賦後蔡)¶
　(邕亦造此賦未成及見延夀所為甚竒之遂輟翰又/因有異夢意惡之乃作夢賦以自厲後溺水死時年)¶
　(三十/餘)龎德公(南郡襄陽人居峴山南未嘗入城府荆/州刺史劉表數延請不屈乃就候之龎)¶
　(公耕隴上妻饁于前相敬如賔表問曰先生不肯官/禄將何以遺子孫乎公曰人皆遺之以危我獨遺之)¶
　(以安後擕妻子𨼆鹿門山因採藥/不返子煥晉太康中拜牂牁太守)蔡瑁(襄陽人嘗與/南郡蒯越共)¶
　(為劉表謀主/有應變之才)三國馬良(襄陽宜城人兄弟五人並有/才名良眉中有白毛鄉里諺)¶
　(云馬氏五常白眉最良昭烈領荆州辟為從事即位/以為侍中及東征吳遣入武陵招納五溪蠻夷渠帥)¶
<pb:KR2k0008_WYG_060-50a>¶
　(皆受印號㑹昭烈敗績良遇/害乃拜其子秉為騎都尉)馬謖(良弟仕昭烈為越/嶲太守才器過人)¶
　(好論軍計亮深器異之以為參軍與魏將/張郃戰于街亭敗績下獄死亮為之流涕)司馬徽(襄/陽)¶
　(人清雅善知人漢昭烈訪士於徽徽因薦諸葛/孔明龎士元時龎德公亦善品藻稱徽為水鏡)龎統¶
　(德公從子司馬徽稱為南州士之冠冕蜀漢昭烈使/守耒陽不治免官魯肅遺昭烈書曰士元非百里才)¶
　(使處治中别駕始得展其驥足耳昭烈召為治中從/事親待亞于諸葛亮從昭烈入蜀率衆攻城為流矢)¶
　(所中卒追賜爵闗内侯謚曰靖子宏剛簡有/識仕至涪陵太守統弟剛仕魏為鉅鹿太守)楊儀(襄/陽)¶
　(人昭烈即位以為丞相亮長史亮數出軍儀嘗規畫/分部籌度糧榖亮深愛其才後隨亮出屯谷口亮卒)¶
　(儀領軍還又誅討魏延自以/當代亮秉政既至拜中軍師)楊顒(襄陽人為諸葛亮/主簿亮自校簿書)¶
<pb:KR2k0008_WYG_060-50b>¶
　(顒諫曰坐而論道謂之三公今明公親/校簿書不亦勞乎及顒死亮泣三日)習珎(襄陽人/為零陵)¶
　(北部都尉孫權殺闗羽諸縣響應珎舉兵權遣潘濬/討珎珎謂曰我必為漢鬼不為吳臣月餘糧盡曰受)¶
　(漢恩厚不得不報之/以死即仗劍自殺)向朗(宜城人昭烈定江南吏朗/督秭歸夷道巫山夷陵四)¶
　(縣軍民事蜀平為巴西太守累徙左將軍封顯亭侯/潛心典藉年踰八十猶手自校書刋定謬誤子條景)¶
　(耀中為御/史中丞)向寵(朗兄子為昭烈牙門將秭歸之敗寵/營特完建興初封都亭侯後為中部)¶
　(督典府衛兵丞相亮北征表後主曰將軍向寵性行/淑均曉暢軍事營中之事悉以咨之必能使行陣和)¶
　(睦優劣得所遷中領軍征漢嘉蠻/夷遇害弟充歴射聲校尉尚書)羅憲(襄陽人年十/三能属文師)¶
　(事譙周性方亮嚴整初仕蜀漢為太子舍人以不附/黄皓左遷巴東太守蜀敗持節領武陵太守泰始初)¶
<pb:KR2k0008_WYG_060-51a>¶
　(入晉武帝問蜀先輩宜時叙用者/憲薦常忌杜軫等武帝並召用之)晉羅尚(憲兄子善/属文太康)¶
　(末為梁州刺史時趙嶔反于蜀尚表嶔非雄才計日/聴其敗爾乃假尚節為平西將軍益州刺史李特叛)¶
　(蜀尚以計破斬/之傳首洛陽)羅友(襄陽人少有志氣博學能文㑹/有得郡者桓溫集僚佐餞之友)¶
　(後至溫問之荅曰中路逢鬼揶榆云只見汝送/人作郡不見人送汝作郡温表為襄陽太守)習鑿¶
　齒(襄陽人習郁之後愽學洽聞以文章著稱晉桓温/辟為從事甚器遇之累遷别駕溫凱覦非望鑿齒)¶
　(著漢晉春秋以裁正之凡五/十四卷其子辟强有父風)南北朝栁世隆(襄陽人/涉獵文)¶
　(史為伯父元景愛賞仕宋累官尚書左僕射世隆少/立功名晚專以談義自業善彈琴世稱栁公雙𤨏為)¶
　(士品第一次子惔好學工文與兄/恱齊名惔仕梁為征東府司馬)栁慶逺(世隆從弟/事齊為襄)¶
<pb:KR2k0008_WYG_060-51b>¶
　(陽令梁武帝為雍州刺史辟為别駕及帝即位以功/封雲杜侯雍州刺史加都督至州勵清節士庶懐之)¶
　(卒謚忠惠子津為雍州長史津子仲禮勇/力兼人有瞻氣官至震威將軍陽泉侯)郭租深(襄/陽)¶
　(人梁武帝溺情内教朝政廢弛祖深輿襯詣闕上封/事帝嘉其正直擢鍾陵令改南州雲騎將軍至州公)¶
　(嚴清刻捜檢奸惡所領皆精兵/令行禁止威震逺近長江肅清)張彪(襄陽人仕梁為/東揚州刺史陳)¶
　(文帝據震澤彪拒之家口為陳所獲彪還若邪山陳/遣兵重購彪彪眠未覺其養犬黃蒼驚吠嚙一人中)¶
　(喉死彪拔刀逐之映火識之曰卿須我/者但可取頭誓不生見陳倩遂遇害)栁遐(襄陽人/元景從)¶
　(孫篤好文學動合規矩僕射謝舉曰江漢英靈見於/此矣仕後周為霍州刺史導人以德無不感化其父)¶
　(卒于揚州遐奔赴哀感行路母患乳疽遐以/口吮之即愈十子有名靖者仕周為大都督)唐尹嗣¶
<pb:KR2k0008_WYG_060-52a>¶
　宗(襄陽人居喪踰禮子怦侍養彌篤嗣宗卒廬墓産/紫芝孫恭先曽孫仁恕皆有孝行俱被旌表於是)¶
　(一門四闕張/東之為製碑)張東之(襄陽人少涉經史舉進士永昌/初以賢良召對策第一時年七)¶
　(十餘出為合蜀二州刺史武后嘗求一竒士狄仁傑/曰張東之雖老宰相才也即召為洛州司馬轉司刑)¶
　(少卿拜同平章事誅二張復唐社稷以功封漢陽郡/王出為襄州刺史卒謚文貞東之剛直不傅會然遂)¶
　(于學論次/書數十篇)杜審言(襄陽人晉杜預之後舉進士為隰/城尉才髙傲世與李嶠崔融蘇味)¶
　(道為文章四友後以事免官還東都武后召見令賦/歡喜詩歎重其文授著作佐郎入為國子監主簿脩)¶
　(文閣直/學士)孟浩然(襄陽人好節義隠鹿門山年四十遊/京師王維私邀入内署俄𤣥宗至維)¶
　(以實對帝曰朕聞其人而未見也召問其詩浩然再/拜自誦所為詩至不才明主棄之句帝曰朕未嘗棄)¶
<pb:KR2k0008_WYG_060-52b>¶
　(卿柰何誣我因放還張/九齡辟為荆州從事)杜甫(審言孫七嵗属辭長遊/吳楚齊趙間天寶末奏)¶
　(賦三篇帝深竒之使待制集賢院肅宗即位拜左拾/遺坐救房琯出為華州㕘軍尋棄官客秦州流落劍)¶
　(南結廬成都依節度使嚴武武表為㕘謀檢校工部/貟外郎甫詩與李白齊名尤善述時事且惓惓於忠)¶
　(君憂國論者謂三/百篇後一人而巳)皮日休(襄陽人能文章有桃花賦/九諷七愛諸篇舉進士與)¶
　(孟浩然隠鹿門山自號醉士又曰酒民作酒箴食箴/與陸龜蒙為友有松陵倡和詩集孫文粲亦能詩文)¶
　(官至鴻/矑少卿)席豫(襄州人長安中舉制科擢上第遷考功/貟外郎進絀清明拜吏部侍郎典選六)¶
　(年拔寒逺士多至臺閣當時推知人清直無欲當官/不為勢權所撼帝常登朝元閣賦詩羣臣属和帝以)¶
　(豫詩最工稱為詩人/冠冕弟晉亦以文名)栁渾(襄州人幼時巫言其相夭/且賤為浮屠道士可緩死)¶
<pb:KR2k0008_WYG_060-53a>¶
　(渾曰去聖教為異術不若速死力學愈篤善属文遂/舉進士累官左補闕相德宗時渾瑊與吐蕃㑹盟渾)¶
　(曰戎狄人面獸心臣切憂之吐蕃果刼盟/德宗驚曰卿儒士乃知軍戎萬里情乎)鮑訪(襄陽/人官)¶
　(至禮部侍郎於詩尤工與/謝良弼相友善時號鮑謝)馮行襲(均州人山南盗孫/喜欲襲均州刺史)¶
　(不能禦行襲時為州校乃隂選勇士/伏江南誘喜斬之以功授本州刺史)朱朴(襄陽人以/三史舉昭)¶
　(宗時授諫議大夫上書言當世事見唐室浸㣲勸遷/都謂襄鄧實惟中原人心質良去秦咫尺而上有洛)¶
　(為之限永無夷狄侵軼之虞不報許巖士/言朴有經濟才官至中書門下平章事)宋張士遜¶
　(隂城人為人寛厚不言人過淳化間舉進士調鄖縣/主簿累官同中書門下平章事後拜太傅封鄧國公)¶
　(致仕宰相自陳謝事由士遜始卒年八十六謚文懿/子友直累官工部郎中知越州友正學書積三十年)¶
<pb:KR2k0008_WYG_060-53b>¶
　(不輟遂以書名神宗評/其草書為當時第一)歐慶(乾德人以同三禮出身/累官彭州推官知永春)¶
　(縣為人忠信孝弟居官亷貧宗族之孤㓜者皆養於/家與同邑太傅張士遜屯田郎中戴國忠雖位有崇)¶
　(卑而鄉人稱之無異及卒歐陽脩為/表其墓于世英鄧城令世勣舉進士)張問(襄陽人舉/進士通判)¶
　(大名府累遷江東淮南轉運使所部地震河再决議/者欲調民二十萬築隄問言勞民非計神宗從之問)¶
　(十年不奏課詔特遷為度支副使熙寧末知/滄洲獨不附新法處巳亷㓗官至給事中)魏㤗(襄/陽)¶
　(人崇觀間章惇欲官之竟拂袖還家善文章著臨漢/隠居集二十卷又著東軒筆録十五卷嘗賦襄陽形)¶
　(勝識者/偉之)范宗尹(鄧城人舉直言乙科建炎初拜相年/三十一宗尹少年秉政欲革崇觀以)¶
　(來濫賞之弊奸倖者多以/為不便衆譖之遂策免)張嵲(襄陽光化人善属文/宣和中上舍中第初)¶
<pb:KR2k0008_WYG_060-54a>¶
　(為張浚從事紹興問召對除秘書省正宇累遷司勲/貟外郎兼實録院檢討金人背盟髙宗詔兩省草檄)¶
　(以進獨取嵲所草播之四方擢中書舍/人終敷文閣待制所著有文集三十卷)孟珙(隨州棗/陽人宗)¶
　(政子也累功封漢東郡侯兼京湖安撫制置使知江/陵府屢敗金師端平初與元將布展共滅金守荆襄)¶
　(二十年朝廷賴之有恢復志未就而卒贈太師吉國/公謚忠襄廟曰威愛兄璟弟墇皆有戰功璟為湖北)¶
　(安撫副使/知峽州)石潨(光化人仕為朝散郎愽通古今其詩/淡泊時出偉麗仕既不遭晚自晦田)¶
　(里有滄/浪集)張惟孝(襄陽人通春秋工騎射别之傑帥郢/州盡隘諸湖不泄水惟孝用計通之)¶
　(後徙江陵宣撫姚希得羅致之乃請空名帖三十以/還逾旬與三十騎俱擁甲士五千至部伍嚴肅希得)¶
　(大喜時鼎澧五州危甚於是擊鼔耀兵數日衆至萬/人數戰俱㨗江上平制使呂文德招之不就而遁物)¶
<pb:KR2k0008_WYG_060-54b>¶
　(色之不/可得)元暢淳夫(襄陽人愽學能文仕至翰林學/士卒贈文肅子敏仲亦有才名)金¶
　希說(襄陽人仕為内臺御史愽通經/史善属文弟希舜亦有才名)陶元榦(襄陽人/淹貫經)¶
　(史嘗註易世/稱為陶易)本朝蘭以權(襄陽人愽學能詩洪武初/以才能選授中書省照磨)¶
　(時廣西冦生特遣以權撫安至則宣布德威夷人感/化一方遂安朝廷嘉之陞禮部貟外郎未幾進陞應)¶
　(天府尹以/端謹稱)李文郁(襄陽人洪武中任教官尋陞通政/司㕘議永樂初陞户部侍郎未幾)¶
　(坐事謫戍遼東洪熙初召復㕘議為人性介直持/守堅正久處患難不移其志宣德中引年致仕卒)任¶
　亨泰(襄陽人洪武中舉進士第一授翰林脩撰學行/重于士林進陞詹事府詹事官至禮部尚書嘗)¶
　(使交阯其國王曰狀元不可/得也當異其禮待之加重)楊銘(襄陽人永樂乙未/進士才識過人授)¶
<pb:KR2k0008_WYG_060-55a>¶
　(户部主事以勤能著稱尋陞/太平知府在任政聲大振)康慶(襄陽人初以太學/生署監察御史改)¶
　(知縣陞和州知州坐事罷復起為御/史陞四川㕘政宣德中年老致仕)張緝(襄陽人永/樂中拜監)¶
　(察御史有直聲尋陞廣西/副使公亷有威一方肅然)宋祐(襄陽樊城人六嵗喪/父天性至孝及成童)¶
　(痛父不存事母能養友愛二弟勤於治生漸致饒裕/母病輒告天刲股以進獲愈泊没水漿不入口者累)¶
　(日寢苫枕塊餟粥十有五/年子釗亦孝鄉黨稱之)艾福(襄陽人天順庚辰進/士授監察御史按山)¶
　(西浙江並著能聲擢光禄卿以禮部侍郎致/仕明習世故通達有識士論歸之  省志)韓邦問¶
　(浙江人以父任襄府長史遂家焉舉進士厯官刑部/尚書亷謹縝宻未嘗輕出一言所在盡職後歸休于)¶
　(浙卒謚莊/僖  省志)李端(宜城人成化辛丑進士拜南道監察/御史剛毅不撓屢忤權貴中官汪直)¶
<pb:KR2k0008_WYG_060-55b>¶
　(憾之逮繫詔獄謫永寧安撫/司經厯遷溫州知府  省志)張纁(均州人𢎞治已未/進士知原武縣召)¶
　(為監察御史清修耿介與世/寡諧有古良吏風  省志)¶
列女胡烈婦(渤海劉平妻至元間平當戍棗陽車載其/家以行夜宿沙河旁有虎至啣平去胡抜)¶
　(刀追及虎斫之扶平抵李陽城以/傷卒事聞命恤其母子仍旌異之)丁氏(元棗陽人朱/某妻早寡不)¶
　(忍獨生遂以死從/其夫事聞褒美之)黃氏(榖城人尹大中妻至正末為/賊所虜欲辱之黃氏不從賊)¶
　(殺之分/其屍)王氏(李謙妻均州人謙為諸生卒時/王年二十成化中旌  省志)潘氏(曹/文)¶
　(妻襄陽人文為諸生死時潘年/二十五無子守節受旌  省志)張氏(孫通妻襄陽䕶/衛人孀時年二)¶
　(十五受旌/  省志)胡氏(劉鐸妻襄陽人鐸任百户所卒時胡/年卞九養姑撫遺誓死不變以貞白)¶
<pb:KR2k0008_WYG_060-56a>¶
　(終受旌/  省志)¶
仙釋真武(净樂國王太子也生而神靈察㣲知逺長而/勇猛惟務脩行志除邪魔遇紫虛元君授以)¶
　(道秘遂越東海遊覧又遇天神授以寶劍入武當山/脩煉居四十二年功成白日飛昇奉上帝命徃鎮北)¶
　(方被髪跣足躡離坎真精建皂纛𤣥旗統攝𤣥武之/位神威赫然歴代顯著本號𤣥武宋避諱改曰真武)¶
　蔡女仙(襄陽人㓜善刺繡忽有父老詣門請繡鳯眼/畢功之日自當指點既而繡成老父指視安)¶
　(眼功畢俄雙鳯騰躍飛舞/老父與女仙各乘一昇天)陳搏(亳州真源人始四五/歳有青衣媪乳之自)¶
　(是聰悟過人經史一覽無遺肆意山水間遇孫君仿/謂武當九室岩可居遂徃棲焉服氣辟穀二十餘年)¶
　(忽夜見金人持劍呼曰子道成矣當有歸成之地又/五龍化為老人曰華山乃先生棲真之所遂徙居華)¶
<pb:KR2k0008_WYG_060-56b>¶
　(山宋太宗召見/賜號希夷先生)王鼎(襄陽人初寄籍醫卜中以養妻/子後遇鍾離先生遂得仙術自)¶
　(號王風子人不見其飲食也一日行江干人見其水/中有二影怪問其故曰若欲更見之乎須㬰見十影)¶
　(衆皆驚異宋真宗召至禁中長揖不/拜後辭去不知所之所著有脩真書)張三丰(不知何/許人洪)¶
　(武初至太和山脩煉結庵玉虛宫五樹邊身長七尺/美髯如㦸經書一覽即成誦寒暑惟一箬笠日行千)¶
　(里靜則瞑目旬日所啖斗升輒盡或辟穀數/月自若也應顯不測莫知所在時稱張仙云)耆域(天/竺)¶
　(人神竒人莫能測周流華戎晉惠時至襄陽欲寄載/過江船人見其衣服敝陋輕而不載船達北岸而域)¶
　(巳度前行見兩虎以手/摩其頭虎弭耳而去)竺法慧(闗中人入嵩山事浮/圖宻為師晉建元初)¶
　(至襄陽屢著神異之迹臨死語衆人曰吾死后/三日天當暴雨至期果洪注城門水深一丈)¶
<pb:KR2k0008_WYG_060-57a>¶
　　鄖陽府(東至河南鄖陽府浙川縣界一百五十里/西至陜西漢中府平利縣界五百六十里)¶
　　　(南至襄陽府均州界九十里北至陜西漢中府/白河縣界二百里自府治至南京一千九百一)¶
　　　(十里至京師二/千三百五十里)¶
　　　(糧一萬二千/四百石零)¶
建置沿革禹貢雍梁二州之域天文翼軫分野古麇庸¶
　地春秋時曰錫穴為錫之西鄙戰國属楚秦置漢中¶
　郡西漢始置錫縣於鄖仍属漢中東漢置房陵上庸¶
　二郡三國属魏晉析置長利縣並改属魏興郡五代¶
<pb:KR2k0008_WYG_060-57b>¶
　因之隋更長利為鄖鄉縣属浙陽郡唐初置南豐州¶
　尋省州而以縣属浙川尋又更為均州縣属焉宋初¶
　属武當軍節度元初復為鄖縣属均州本朝初隨州¶
　属襄陽府成化中陞為鄖陽府直𨽻湖廣布政使司¶
　領縣七¶
　鄖縣(附郭本漢錫縣属漢中郡晉属魏興郡隋為鄖/鄉縣属浙陽郡唐初於此置南豊州尋省州以)¶
　(縣属浙州又改属均州宋仍舊元改為鄖縣本/朝初因之成化中改今属編户四十一里)房縣¶
　(在府城西南三百一十里舜封堯子丹朱于房即此/地春秋為房子國秦漢為房陵縣属漢中郡東漢於)¶
<pb:KR2k0008_WYG_060-58a>¶
　(縣置房陵郡魏改新城郡後周郡縣並改曰光遷兼/置遷州隋初郡廢後改州為房陵郡唐改郡為房州)¶
　(乂改縣曰房陵宋置保康軍元廢軍仍為房州属襄/陽路本朝省房陵縣改州為房縣属襄陽府成化中)¶
　(改今属編/户十五里)竹山縣(在府城東南三百八十里本周之/庸國秦置上庸縣漢属漢中郡晉)¶
　(為上庸郡治梁析置安城縣西魏始改竹山縣隋属/房陵郡唐初房州治此後徙治房陵宋以上庸縣省)¶
　(入元仍舊本朝初併入房州後復置縣/属襄陽府成化中改今属編户十五里)上津縣(在府/城西)¶
　(北四百八十里古商國也春秋属晉戰國属秦漢為/商縣地後魏始置上津縣属上洛郡梁属南洛州西)¶
　(魏属上州隋唐皆属商州宋省入均州元仍舊本/朝復置上津縣属襄陽府後改今属編户十八里)竹¶
　谿縣(在府城西二百六十里古庸國地秦属漢中郡/漢為上庸縣厯晉迄元皆仍舊本朝初為竹山)¶
<pb:KR2k0008_WYG_060-58b>¶
　(縣地属襄陽府成化中析竹山尹店社置竹谿縣/以縣治竹谿之北故名改属鄖陽府編户九里)鄖¶
　西縣(在府城北二百九十里古麇國地隋為鄖鄉上/津二縣地唐為上津縣地宋為均州地元為商)¶
　(州鄖縣地本朝初為鄖鄉上津二縣地属襄陽府成/化中析鄖之武陽里上津之津陽里置鄖西縣以縣)¶
　(治鄖之西故名改属/鄖陽府編户九里)保康縣(在府城西北二百里古/房國地戰國属楚秦属)¶
　(漢中郡漢為房陵郡地東漢為上庸郡地三國魏為/新城郡晉為房陵地隋因之唐為遷州地宋為保康)¶
　(軍元為房縣地本朝初為房縣地属襄陽府成化中/析房之宜陽等鄉置縣治潭頭坪以宋保康軍故名)¶
　(改属鄖陽府/編户十里)¶
郡名房陵(古/名)¶
<pb:KR2k0008_WYG_060-59a>¶
形勝東通襄鄧西逼秦蜀南接荆澧北控商洛(楚/紀)溪流¶
　湍激厓徑險﨑(楚紀溪流湍激厓徑險﨑故/民好戰尚鬼猶有麇之風焉)中原巨¶
　鎮(楚故略設重臣控/制為中原巨鎮)楚蜀咽喉之㑹(房州譙/樓記)¶
風俗民多秦竒俗尚楚歌信鬼尚巫務農少學流寓雜¶
　處民風未淳(古/志)土薄民淳(廣輿圖土薄民/淳近亦多訟)昔多勁悍¶
　决烈之習近知禮義亷恥之風(皇輿/考)朴魯簡嗇(楚故/畧民)¶
　(性朴魯簡嗇流寓多而土著/少酗逞讙競之風不可盡攝)¶
山川龍門山(在府城南七十里有二/崖對峙如門水從中出)黎子山(在府城東/一百里昔)¶
<pb:KR2k0008_WYG_060-59b>¶
　(人曾置闗於此/因呼為黎子闗)滄浪山(在横山似舟中生倉鬲産/古松三株下有聖水寺)錫¶
　義山(在府城一名天心山方圓百里形如城四面有/門上有石壇相傳列仙所居山髙谷深生薇蘅)¶
　(草有風不偃/無風自摇)狼子山(在府城臨漢水其旁鑿石作六/字皆方一尺可識者𤣥田中立)¶
　(四字下有狼子塜/為水所壊成小洲)古寒山(在府城東南戰國時楚城/此以備秦今名大寒山)¶
　天馬山(在府城治南又名天馬崖/舊傳崖崩出天馬王三字)寶葢山(在府城西/南二里又)¶
　(名西山上有石蝦蟇倉卒視之與真無/異山北有崖旁視之一穴甚明號星牖)南山(在房縣/南三里)¶
　(宋陳與義避兵奔此山有詩云避寇連三年行半/天四維但恨平生志輕了少陵詩今年奔房陵鐵)¶
　(馬背後馳造物亦惡劇脫命真毫釐向來貪/讀書閉户生白髭豈知九州内有山如此竒)明月山¶
<pb:KR2k0008_WYG_060-60a>¶
　(在房縣西四十里下有厓志/公脩行處夜望光如明月)房山(在房縣西南三十/里四面有石室如)¶
　(房/)九室山(在房縣西四十里相傳/五代時陳摶脩煉之處)景山(在房縣西南/二百里一名)¶
　(鴈山又名馬塞山山海/經云荆山之首曰景山)阜山(在房縣南左傳文公十六/年戎伐楚西南至於阜)¶
　(即此/地)側驢山(在房縣東二百九十里髙/險上有張果老倒驢跡存)定山(宋呉㑹/漫録云)¶
　(房陵定山有朱仲/子園三十六所)建鼓山(在房縣東南袁崧記云登/勾將山見馬鬛建鼓嶷然)¶
　(半天元和郡國志建鼓與/馬騣山相接冬夏積雪)鷄鳴山(在房縣北/一百里)黃竹山¶
　(在房縣北一百里/山上竹色皆黄)石門山(在房縣宋陳與義詩石門/泄風無旦夜古木截道藏)¶
　(雷/雨)龍祗山(在竹山縣南二里舊傳道士/王若冲於此山服栢葉上昇)筑山(在竹山/縣西五)¶
<pb:KR2k0008_WYG_060-60b>¶
　(里筑水所出漢昭烈/屯兵筑口即此水)礜石山(在竹山縣北舊云雪/山有礜石其白如)白馬¶
　山(在竹山縣西南三十里/曹操嘆金城千里即此)庸城山(在竹山縣西五里/庸人昔居於此山)¶
　(上置鼓故又名懸鼔/山與横鞍山相連)方城山(在竹山縣東四十五里/山上平坦四面險固山)¶
　(南有城周十餘里春秋庸地有四方城/其一也楚使盧戢棃侵庸地方城即此)女媧山(在竹/山縣)¶
　(西與燕子山對俗傳女媧煉石補天即此山下有女/媧廟宋劉光祖詩女媧山下少人行洞谷聲中一鳥)¶
　(鳴/)聖母山(在竹山縣西一百三十里世傳有聖母仙/過此見惡蛇舉而擲之迄今周廻四十里)¶
　(無/蛇)倉樂山(在竹山縣東北百餘里昔有邑人徐/元周積粟於此救饑鄉人德之故名)黃龍¶
　山(在上津縣東五十里山下/有洞洞有泉禱雨多應)趙湖山(在上津縣東五/十里平濶昔有)¶
<pb:KR2k0008_WYG_060-61a>¶
　(趙胡二姓耕/山下故名)周恭山(在上津縣西北二十/里昔周恭耕此故名)十八盤山¶
　(在上津縣西一百五十里髙/峻盤折十八曲方至其巔)上庸山(在竹谿縣北一/十里雄峻為一)¶
　(方鎮古以/上庸置邑)皷圓山(在竹谿縣南六十里兩山相峙南/為南皷圓北為北鼔圎下各冇洞)¶
　雞籠山(在竹谿縣西北六/十里以形似名)偏頭山(在竹谿縣西南二/十里偏削如拱揖)¶
　(狀/)黃山(在鄖西/縣北隅)廣順山(在鄖西縣/北五里)槎牙山(在鄖西縣/東十里)¶
　牛頭山(在鄖西縣西八十里抵/陜西罩州墨龍寺界)王家山(在鄖西縣北/七十里上有)¶
　(王姓者/居之)萬連山(在保康縣北三里萬/峰相連叠翠竒勝)岮峪山(去保康/縣五十)¶
　(步一名/萬朝山)筆架山(在保康縣學/前以形似名)司空山(在保康縣南八/十里相傳有司)¶
<pb:KR2k0008_WYG_060-61b>¶
　(空駐此/故名)畫屏峰(在竹谿縣西五里絶/崖峻嶺竒秀如畫)五星峰(在竹谿/縣治前)¶
　(叠連五峰若相顧意時稱五星聚奎邑中文人多視/蒼欝為聮壁之兆實為本邑主山其峰巒叠嶂可仰)¶
　界碑嶺(在鄖西縣西一里以南門背/峪川分東西而嶺居其中)尖巖(在府城南/一百四十)¶
　(里峭削屹/立千尺)紅巖(在府城東南二里舊名赤壁龍滚灘/側勢髙峻色純赤日光霞彩朝夕掩)¶
　(映為一郡/勝槩云)誌公巖(在房縣西四十里相/傳僧誌公結庵處)如來巖(在上/津縣)¶
　(東北四十里/内有佛像)武陽洞(在府城西五十五里懸崖/深邃竇竅莫測禱雨多應)仙人¶
　洞(在上津縣西一百一/十里内有三教神像)風洞(在竹谿縣東三十里白/巖山之西洞口濶二丈)¶
　(其中深廣/不可測)觀音洞(在鄖西縣北七十里内/出石漿滴成觀音像)娘娘洞(在/鄖)¶
<pb:KR2k0008_WYG_060-62a>¶
　(西縣西北八十里娘娘山下其泉九處出如/沸鼎垂如素練聲如雷麓田悉資其灌溉)九里岡¶
　(在竹山縣北七里髙聳起伏/拱揖迤邐縣治之來脉也)摘仙坡(在府城東一十/五里最髙聳竒)¶
　(絶/)騾䭾坡(在保康縣東南六十里/相傳張果老騎驢過此)龍門河(在府城東/六十里源)¶
　(出龍/門山)趙河(在府城北七十里西流至/府東為盛水堰溉田百畆)將軍河(在府城/南一百)¶
　(五十里與紅石/河合流入漢江)神定河(在府城東南二十里源/出竹山縣流入漢江)八渡¶
　河(在房縣源出滴水厓流/入漢江傍有八河渡)北星河(在竹山縣北三里/發源陜之白河縣)¶
　(界合水坪㟍峪觀音溝/諸水北來入庸水東注)箭河(在上津縣東南二十里/相傳楊六郎與蠻王敵)¶
　(箭射山/崖有孔)石門河(在鄖西縣東南一/十里空洞如門)五里河(在鄖西縣/東五里至)¶
<pb:KR2k0008_WYG_060-62b>¶
　(縣前與天河合流/入南門㑹漢水)湯峽河(在保康縣西三十里水/溫可去疾一名湯羊河)粉¶
　水(源出房山經榖城縣南入漢江按雍州記蕭何/夫人於此漬粉鮮㓗異於諸水俗呼粉漬水)沮¶
　水(在房縣西南源出景山東流入/漢江左傳江漢沮漳楚之望也)浸水(在房縣西南/源出王家山)¶
　(可染/青碧)鼇水(在竹山縣西一十里又名龜水其水多/蛇龜邑人云莫飲鼇谷水水中有蛇龜)上¶
　庸水(在竹山縣西源出上庸山南流入孔/陽中有潭相傳投石潭中即雷雨作)堵水(在竹/山縣)¶
　(南源出陜西平利縣界/下流過縣東入漢江)孔陽水(在竹山縣源出檀溪/嶺水宜洗物除垢磨)¶
　(刀劍亦甚利後/周以此水名縣)吉水(在上津縣西源出鶻嶺過縣西/南一百里入漢江俗呼夾河)¶
　螃蠏溪(在保康縣東南/一百一十里)動心潭(在鄖西縣西南一里/其深莫測視之令人)¶
<pb:KR2k0008_WYG_060-63a>¶
　(心/悸)聖鍾潭(在鄖西縣西南天河内相𫝊有/鍾飛入潭内遇風雨則鍾自鳴)八角琉璃¶
　井(在房縣西南隅/上有真武廟)千尺井(宋房州竹山縣殷隠容家/濬井千尺無水濬者不覺)¶
　(至一國題云梯仙國初得道者送此脩/行及還家巳三世後濬者莫知所之)馬喊泉(在府/東北)¶
　(一百四十里相傳漢光武屯兵處馬喊于地/忽傳聲掘之得泉元至正間立有黒龍廟)湯泉(在/房)¶
　(縣東宋洪邁夷堅/志泉中有硃砂)一碗泉(在鄖西縣北六十里有石/孔大如碗泉自中湧出寒)¶
　(而清/潔)蘇泉(在保康縣後山下民取水于河知縣蘇惠/和憫其險逺因後山有泉疏導遶流凢近)¶
　(縣者莫不稱/便遂名之)小湯池(在房縣東十/里青厓山下)大湯池(在房縣東/十五里土)¶
　(地嶺東山下四時常/溫澄徹愈痼疾瘡癬)蓮花池(在竹山縣有二一在上/庸水西涯一在霍山頂)¶
<pb:KR2k0008_WYG_060-63b>¶
　(東/涯)天池(在上津縣西南一百二十里上/有泉並池有二畆許不由人力)龍滚灘(在府/城東)¶
　(二里相傳有龍/下滚其聲洶湧)沄洲(在府城東南五/里以水得名)¶
土産錫(鄖縣/出)麝香(房縣/出)蒼礬　雷丸　石膏　竹䶉(房/縣)¶
　(出/)花桑木　青藤根(保康/縣出)¶
公署行都指揮使司(在府城内成/化十二年建)鄖陽衛(在府治東成/化十三年建)¶
　竹山守禦千户所(在縣治東成/化八年建)房縣守禦千户所(在/縣)¶
　(治東成/化中建)¶
學校鄖陽府學(在府治東北舊為鄖鄉縣學在今府治/南成化間陞為府學𢎞治中遷西北嘉)¶
<pb:KR2k0008_WYG_060-64a>¶
　(靖丁巳都御史/章煥改建于此)鄖縣學(在縣治西舊為鄖鄉縣學成/化間陞為府學縣學廢嘉靖)¶
　(中重/建)房縣學(舊在城内東北本朝洪武八年改建于/東門外成化間徙城内嘉靖中復遷於)¶
　(此/)竹山縣學(在縣治東元季燬本/朝洪武十三年建)上津縣學(在縣治/北洪武)¶
　(五年建𢎞/治中重建)竹谿縣學(在縣治東/成化間建)鄖西縣學(在縣治南/成化間建)¶
　保康縣學(岮峪山下/𢎞治間建)¶
書院五賢書院(在府治北正德間/建祀周程張朱)郢山書院¶
宫室鎮鄖樓(在府治前𢎞治中建初/為譙樓正德中易今名)熙春樓(在房縣/舊州圃)圍¶
　春堂(在房縣/治後圃)梅來亭(在房縣北二十/里今名至喜舖)登爽亭(在竹山/縣治東)¶
<pb:KR2k0008_WYG_060-64b>¶
　(宋姚叔勉詩有登臨/安樂襟懐爽之句)喜豐亭(在竹山縣治東/宋慶元間建)去思亭¶
　(在鄖西縣東南知縣/侯爵有去思故名)梳洗臺(在府城東六十里王震/詩俗縁磨未盡空山傍)¶
　(粧臺溪雲惹粉/黛岩花寳靨開)望花臺(在房縣/治東)¶
闗梁□峪闗(在府城東北/一百二十里)石門闗(在府城/西南)天馬闗(在府/城南)¶
　瑶峰闗(在房縣西二/百五十里)板橋(在房縣西北/一百五十里)¶
寺觀興福寺(在府治西成/化中重脩)龍潭寺(在府治東北一百/四十里永樂間建)圓¶
　通寺(在府城南/四十里)二龍寺(在府城西二十里/二山䕶秀故名)惠感寺(在/房)¶
　(縣西洪/武中建)龍興寺(在房縣唐栁宗元岳州聖安寺碑云/無姓和尚始居房州龍興寺中即此)¶
<pb:KR2k0008_WYG_060-65a>¶
　清明寺(在上津縣東一里唐貞觀/間建本朝永樂中重脩)豐登寺(在竹谿/縣東)乾¶
　興寺(在鄖西縣北五/里廣順山下)幽静寺(在保康縣/東北隅)白鶴觀(有二/一在)¶
　(府城西十五里武當行/祠一在房縣東一里)迎恩觀(舊名唐德𢎞/治中改今名)元和觀¶
　(在竹谿縣/西南三里)¶
祠廟尹吉甫廟(在房縣城西南六/里唐咸通中建)崇貺廟(在房縣城西/二十里唐建)¶
　(貺本州人宋/封威顯侯)蕭何廟(有二一在房縣守禦所/西一在上津縣治内)諸葛廟¶
　(在房縣西/長望川)闗王廟(在府治南洪武中/建属邑俱有廟)龍王廟(在房縣/西南潵)¶
　(澥堰嵗旱禱雨輒應自宋迄今祀/之又上津竹山二縣俱有龍王廟)黃香祠(在房/縣西)原御¶
<pb:KR2k0008_WYG_060-65b>¶
　史祠(在府城北里許名傑成化初撫三省得逋/民心民思之故建祠以祀属邑亦皆有祠)¶
陵墓尹吉甫墓(在房縣東七十/里有碑剥落)趙王塜(在房縣北九里/秦使王翦㓕趙)¶
　(徙王遷于房陵王思故/鄉作山謳聞者流涕)張敖墓(在房縣西一百里/敖漢宣平侯也)廬¶
　陵世子墓(在房縣西/三十里)唐濮王塜(在府城北五里王諱/泰謚曰恭舊有廟在)¶
　(長辨/村)張相國墓(在府城西四里華表石/人或謂即張仕遜之墓)太子墓(在房/縣西)¶
　(三十里相𫝊中宗在房/州韋后生子殁葬此)裘侍郎墓(在竹谿縣/東百里)楊六郎¶
　墓(在竹谿縣/東三里)嘉祐太子墓(在竹谿縣/西二里)元任道墓(在房/縣西)¶
　(北三十里石山麓道元季以保義郎守房/州洪武以後子孫有官者分列于左右)¶
<pb:KR2k0008_WYG_060-66a>¶
古蹟秦城(在竹山縣南昔人築塘掘地/得石云秦白起伐楚屯於此)方城(在竹山縣/東三十里)¶
　(古縣址存乂名庸城山上平坦四面險固圍䕶如城/方輿勝覽云山南有城周十餘里春秋庸地楚使盧)¶
　(戢黎侵庸/方城即此)漢王城(在府城東一/百二十里)廬陵王城(在房縣城/南門外唐)¶
　(中宗廢為廬陵王/遷房州時居此)黃土城(在鄖西縣東或云廢縣遺/址設縣時掘地得斷碑上)¶
　(有登雲/縣三字)廢上庸縣(在竹山縣本庸國漢置縣属漢/中郡隋唐属房州宋省入竹山)廢¶
　永清縣(在房縣東一百一十里本漢房陵縣地後/分置大洪縣後周改曰永清宋併入房陵)魏¶
　忠孝里(在房縣嘉靖中知縣夏惟寧立坊/名以邑有吉甫之忠黃香之孝也)尹吉甫宅¶
　(在房縣南去廬/陵王城一里)朱家寨(在鄖西縣西南五里髙山絶/頂路僅可通城墉基址甎石)¶
<pb:KR2k0008_WYG_060-66b>¶
　(猶存雨過輒得殘甲鐵片/敗噐銅鐵之属未知所起)葬履壇(在府城西北一百里/龍山之頂昔有張)¶
　(黄二真人飛昇遺履而去後葬/履於壇有二石道士侍立壇所)學古洞(在竹山縣北/七十里洞稍)¶
　(幽邃其規制像學舍深濶容衆檯橙/硯俱石相傳夫子適楚講學于此)鬼田(在竹山縣/東二里有)¶
　(地二頃不生樹木惟有茅茨每嵗清明日/祭而燎之預卜嵗豐歉燎草盡即豐多驗)袁天綱跡¶
　(在房縣東北髙塜/尚存林木森然)天馬山字(在府城南一里下臨漢/江相傳有白馬晝夜出)¶
　(嚙田稻土人逐之急即投崖下水中久之崖忽崩裂/如劈壁上有天馬山三字甚明馬不復見字至今存)¶
名宦唐韋景駿(房州刺史州窮險有蠻夷風無學校好/淫祀景駿興學校貢舉諸生罷祠廟無)¶
　(名/者)崔述(房州刺史推情瘽身以裕/勞人惻隠所被四封嘉靖)宋辛文恱(太祖㓜/從文恱)¶
<pb:KR2k0008_WYG_060-67a>¶
　(肄業逮即位召見授判太府寺時周鄭王出居/房州太祖謂文恱長者命知房州以保全之)陳希¶
　亮(時以盗起西京富弼薦知房州州素無兵備希亮/以牢城卒雜山河户得百人日夜部勒聲振山南)¶
　(盗不/入境)晉騭(紹興初知房州適桑仲蹂踐之餘軍士絶/糧騭令軍士開墾至秋大熟倉廪富足凡)¶
　(貧民能為工匠者令脩製軍噐農具移州/治創州學俾民遣子弟入學免其役稅)本朝馬伯¶
　庸(洪武初鄖縣知縣撫字流民興舉/庶務人懐其惠至今猶稱道之)譚詮(景泰初知/鄖縣愛民)¶
　(守己興學作人厯九年刑清/政舉民為立碑紀績  省志)俞藎(知鄖陽府時創設/府治轉詢民隠寛)¶
　(省征𣲖凡百城池學校/廨宇區畫咸宜  省志)吳逺(成化初知鄖陽府時初/建邵治㕔事廨舍皆其)¶
　(創脩且勤于撫恤寛和/亷静有長者風  省志)蘇惠和(成化中知保康縣開/創縣治凡百庶務身)¶
<pb:KR2k0008_WYG_060-67b>¶
　(親規畫九年滿去士民流/涕載道今有餘思  省志)侯爵(成化中知鄖西縣縣/治新設庶務創舉在)¶
　(任十二年民立/亭祀之  省志)鄧九容(保康令嘗因饑荒設法賑濟/所活數十百人時縣治初設)¶
　(一切建置皆手自規畫/其諸惠政尤多  省志)王湜(嘉靖初知上津縣檢身/清苦臨民愷悌作興善)¶
　(類值流冦犯境詔大兵征討屯津者/數萬湜餽餉有方民不為擾  省志)蘇紳(夀靖中知/鄖西縣亷)¶
　(恭簡肅清介之守乆而不渝倉庫充盈門堦閴寂脩/學課士不以勞民拒公使之横索者遂忤大吏去行)¶
　(李蕭然/  省志)曾槐(正德末知上津縣有治才時鄰邑冦起/津城故土築乃甃以磚不五月而事集)¶
　(氏不告病邑人勒/石紀之  省志)¶
流寓劉光祖(簡州人仕為起居郎韓侂冑擅朝政日士/大夫為偽學逆黨光祖撰涪州學記謂好)¶
<pb:KR2k0008_WYG_060-68a>¶
　(惡出於一時是非定于萬世諫官/張釡指為謗訕奪職謫居房州)¶
人物周尹吉甫(世𫝊為房陵人有文武才相周宣王子/伯竒有孝行後母譛而逐之編茭荷為)¶
　(衣採楟花而食清朝履霜自傷援琴鼔之作/履霜操又四川瀘州志云吉甫為江陽人)本朝周¶
　清(鄖陽人正德辛未進士清操不樂仕進隠居元和/觀隠真洞中教授生徒嘉靖初以父命出授浙江)¶
　(處州府推官以賢能應徴卒于途居鄉有/改運竹山之功鄉人至今德之  省志)朱裒(鄖西/人嘉)¶
　(靖丁酉領鄉薦歴官知揚州府同知值倭冦掠海壖/裒率兵征之力戰死于陣事聞贈布政司㕘議䕃其)¶
　(子立祠祀/焉  省志)溫如玉(鄖縣人嘉靖癸丑進士除行人拜/監察御史廵醝浙江復廵按蘇松)¶
　(所在綽著風稜時江南當島冦初平之後物産凋耗/如玊壹意汰墨鋤强以拊循其民四郡咸被甦息尋)¶
<pb:KR2k0008_WYG_060-68b>¶
　(擢山東按察司副使以病歸卒如玉平生謹亷隅慎/取予敦孝友居鄉不以氣勢加人居顯官二十年故)¶
　(廬不増飾一椽士/林頌之  省志)¶
列女段氏(黎仕溫妻上津人年二十八溫卒段以死/誓守孀居四十餘年成化中旌  省志)蕭¶
　氏(河内峽州人父毋以貧流徙上津成化七年官軍/逐流民流中强梁者見女姿色詐稱官軍執而繫)¶
　(之閹于五顯廟聲言欲以為妻蕭氏自度不免竊于旌/神香案自縊而死時年一十有九都御史王信奏聞)¶
　(表志/省)許氏(劉顯清妻保康人年十九顯清溺水死許/尋骸骨不獲尋亦赴水死成化中旌  省)¶
　(志/)王氏(太學生鄧仁妻鄖人仁卒王年二十八矢志/守節孀居五十餘年隆慶元年旌  省志)¶
　尤氏(楊仁妻竹山人年二十夫亡甚貧矢志撫男楊/順髙成立娶媳鄒氏生孫男楊瓊順髙亦故遺)¶
<pb:KR2k0008_WYG_060-69a>¶
　(媳鄒氏隨姑守節/萬厯元年旌省志)¶
　¶
　¶
　¶
　¶
　¶
　¶
　¶
<pb:KR2k0008_WYG_060-69b>¶
　¶
　¶
　¶
　¶
　¶
　¶
　¶
　明一統志卷六十¶
