# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.058936
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0008_WYG_019-1a>¶
欽定四庫全書¶
　明一統志卷十九¶
　　　　　　　　　　　　明　李賢等　撰¶
　　山西布政司¶
　山西古冀州地漢分冀州西境河東等郡屬司𨽻置¶
　并州部刺史察舉太原上黨雲中鴈門等郡而不常¶
　所治東漢并州治晉陽唐貞觀初置河東道開元中¶
　置河東採訪處置使治蒲州後改採訪為觀察其治¶
<pb:KR2k0008_WYG_019-1b>¶
　仍舊宋置河東路經畧安撫使以太原守臣兼領元¶
　以冀寕諸路直𨽻省部置河東山西道宣慰使司于¶
　大同置河東山西道肅政亷訪司于冀寕本朝置山¶
　西等處承宣布政使司領太原平陽大同潞安四府¶
　澤汾沁遼四州置山西都指揮使司領太原左太原¶
　右太原前振武平陽潞州鎮西七衞保德州寧化沁¶
　州汾州四所又置山西行都指揮使司領大同前大¶
　同後大同左大同右天城陽和鎮虜玉林髙山雲川¶
<pb:KR2k0008_WYG_019-2a>¶
　朔州威逺安東中屯十三衞山陰馬邑二所置山西¶
　等處按察司分冀寕冀南冀北河東等四道兼察諸¶
　府州衞所三司並治太原而行都司則分治於大同¶
　以控制邉境云¶
　　太原府(東至直𨽻真定府井陘縣界三百七十五/里南至沁州武鄉縣界二百一十里西至)¶
　　　(陜西延安府吳堡縣界五百五里北至大同府/馬邑縣界三百五十五里自府治至京師一千)¶
　　　(二百里至南京/二千四百里)¶
　　　(糧五十/七萬零)¶
<pb:KR2k0008_WYG_019-2b>¶
建置沿革禹貢冀州之域天文參井分野舜初以冀州¶
　地廣分置并州後復省入冀周置并州成王封弟叔¶
　虞於此為唐國春秋時為晉國戰國時屬趙秦置太¶
　原郡治晉陽漢兼置并州東漢末省并入冀三國魏¶
　復置并州改太原郡為國晉為劉淵所㨿後沒於石¶
　勒後魏仍為太原郡後周置并州總管府隋初郡廢¶
　大業初罷州為太原郡唐為并州後置大都督府開¶
　元中改并州爲太原府屬河東道天寳初加號北京¶
<pb:KR2k0008_WYG_019-3a>¶
　五代時唐為西京又改北京宋以榆次縣置并州後¶
　徙治陽曲縣唐明鎮即今治嘉祐中復為太原府兼¶
　河東軍節度金改軍曰武勇後復曰河東元改置太¶
　原路大徳中改冀寕路本朝仍為太原府領州六縣¶
　二十二¶
　陽曲縣(附郭本秦太原郡狼孟縣地漢置陽曲縣在/今定襄縣境漢末移治太原縣北境魏又徙)¶
　(于狼孟縣南境後魏以陽曲縣属永安郡隋改曰陽/直属并州又徙治汾陽故城改曰汾陽煬帝復曰陽)¶
　(直唐於故陽曲城置汾陽縣尋省陽直改汾陽曰陽/曲宋属大原府金始移置郭下元仍舊本朝因之編)¶
<pb:KR2k0008_WYG_019-3b>¶
　(戸七十/八里)太原縣(在府城西南四十五里周唐叔虞始/封之地春秋戰國皆曰晉陽秦置晉)¶
　(陽縣為太原郡治所唐徙縣治汾水東宋初以縣為/平晉軍尋罷軍為縣後又徙治永利監属太原府元)¶
　(属太原路本朝移治汾水西洪武/八年改為太原縣編戸四十五里)榆次縣(在府治東/南六十里)¶
　(春秋時晉涂水邑漢置榆次縣属太原郡晉仍舊後/魏太武時并入晉陽縣後復置北齊省入中都縣隋)¶
　(初復置徙治漢榆次古城属并州唐宋/元仍舊本朝因之編戸六十六里)太谷縣(在府/城東)¶
　(南一百二十里本晉大夫陽處父邑秦属太原郡漢/為陽邑縣晉属太原國後魏属太原郡後周徙治今)¶
　(縣地隋開皇初郡廢以縣属并州後改為太谷縣以/縣西南有太谷故名唐初置太州尋廢州以縣属太)¶
　(原府五代宋金元俱仍舊本/朝因之編戸七十九里)祁縣(在府城南一百五/十里春秋時晉大)¶
<pb:KR2k0008_WYG_019-4a>¶
　(夫祁氏邑秦属太原郡漢為祁縣治祁城村後魏徙/今治北齊省隋復置属并州唐初属太州開元中仍)¶
　(属太原府金属晉州元属冀寧路/本朝属太原府編戸四十五里)徐溝縣(在府城南/八十里本)¶
　(清源縣之徐溝鎮金大定中析平晉榆次清源三縣/地置此縣属太原府元仍舊本朝因之編戸一十九)¶
　(里/)清源縣(在府城西南八十里春秋時晉地名清源/又名梗陽漢為榆次縣之西境隋始於梗)¶
　(陽故城置清源縣属并州以水為名大業初省入晉/陽唐初復置金以晉州移治於此後復為太原属縣)¶
　(元仍舊本朝因之/編戸二十八里)交城縣(在府城西南一百二十里/本漢晉陽縣西境北齊於)¶
　(此置牧官隋始置交城縣因縣界有古交口城故名/唐分置靈川縣開元初復省入移治山南宋嘗置大)¶
　(通監於此金廢監以縣属太原府/元仍舊本朝因之編戸四十三里)文水縣(在府城西/南一百六)¶
<pb:KR2k0008_WYG_019-4b>¶
　(十里春秋時為晉平陵邑趙曰大陵漢為太原郡大/陵縣地晉属太原國後魏置受陽縣隋始改曰文水)¶
　(取縣西文谷水為名唐初属汾州尋属并州天授初/改為武興縣神龍初復舊宋徙於今治属太原府金)¶
　(元仍舊本朝因之/編戸七十九里)夀陽縣(在府城東一百六十里春/秋時晉馬首邑漢為楡次)¶
　(縣之東境晉始置夀陽縣属樂平郡晉末省隋初復/置属并州唐於此置受州貞觀中州廢縣仍属并州)¶
　(金於此置晉州尋移治清源元/仍舊本朝因之編戸二十六里)臨縣(在府城西南五/百里本漢西河)¶
　(郡離石縣地後周於此置烏突郡及縣隋郡廢改縣/曰太和属石州唐改曰臨泉置北和州貞觀初州廢)¶
　(縣仍舊属宋属晉寕軍金復属石州元属太原路中/統初陞爲臨州後属冀寧路洪武初改臨縣萬厯中)¶
　(改属沁州編/戸十七里)盂縣(在府城東北二百四十里本春秋/時仇猶國晉為大夫孟丙邑名曰)¶
<pb:KR2k0008_WYG_019-5a>¶
　(盂戰國属趙為源仇城漢置盂縣属太原郡後魏省/入石艾縣隋分石艾置原仇縣属遼州大業初改為)¶
　(盂縣属太原郡唐初属受州貞觀中以烏河縣省入/属并州金貞祐中陞爲盂州元因之本朝洪武二年)¶
　(改為縣編戸/二十二里)静樂縣(在府城西北二百二十里本漢/汾陽縣地属太原郡東漢末廢)¶
　(入九原縣隋爲岢嵐縣改曰汾源大業初又改静樂/縣置樓煩郡唐於縣置管州從廢以縣属嵐州宋置)¶
　(静樂軍尋廢軍徙憲州治此熈寕中省憲州入静樂/縣後復置金改為管州元因之本朝洪武二年省入)¶
　(静樂縣編戸/二十八里)河曲縣(在府城西北一百八十里舊為/嵐州雄勇鎮宋立火山軍属代)¶
　(州後置火山縣尋廢金改為火山州後改曰隩州貞/元初増置河曲縣取河千里一曲之義元至元初州)¶
　(縣俱省入保德州本朝/復置河曲縣編戸七里)平定州(在府城東二百八十/里春秋時晉地秦属)¶
<pb:KR2k0008_WYG_019-5b>¶
　(太原上黨二郡漢為上艾縣地東漢属恒山國晉属/樂平郡後魏為西陽郡改上艾曰石艾縣隋属遼州)¶
　(後属太原郡唐属遼州後属并州又改為廣陽縣宋/改為平定縣建平定軍金改軍為平定州元省平定)¶
　(樂平二縣入焉尋復立樂平縣本/朝因之編户二十二里領縣一)樂平縣(在州東南/六十里本)¶
　(漢沾縣地属上黨郡晉析置樂平郡治樂平縣隋郡/廢以縣属遼州大業初改属太原郡唐初置遼州於)¶
　(樂平後徙州治遼山宋陞為平晉軍尋廢復為樂平/縣属平定軍金陞軍為臯州尋廢以縣属平定州元)¶
　(仍舊本朝因之/編戸一十里)忻州(在府城北一百六十里春秋時/地属晉後属趙秦漢為太原郡)¶
　(之陽曲縣地東漢末於此置新興郡晉改曰晉昌郡/後魏置肆州隋復立新興郡尋廢郡置忻州取界内)¶
　(忻水為名大業初州廢後復立新興郡唐初為忻州/天寳初為定襄郡乾元初復為忻州金属太原府元)¶
<pb:KR2k0008_WYG_019-6a>¶
　(改為九原府尋復舊本朝以秀容/縣省入編户六十三里領縣一)定襄縣(在州東五/十里本漢)¶
　(陽曲縣地東漢末於此置定襄縣属新興郡晉改曰/晉昌後魏復為定襄縣隋省定襄入秀容唐初復析)¶
　(置定襄縣属忻州宋省元祐初復置/金元仍舊本朝因之編戸十九里)代州(在府城東/北三百五)¶
　(十里春秋時晉地後属趙秦為鴈門郡漢治隂縣即/此地三國魏徙鴈門郡南度句注治廣武縣後周移)¶
　(肆州治此隋初郡廢置代州及改廣武曰鴈門縣大/業中改州為鴈門郡唐改代州天寳初改鴈門郡乾)¶
　(元初復為代州宋因之金置震武軍元罷軍仍為代/州以鴈門縣省入𨽻太原路本朝洪武二年改代縣)¶
　(八年復改為州編戸/四十一里領縣三)五臺縣(在州南一百四十里本/漢慮虒縣属太原郡晉)¶
　(省後魏復置属新興郡北齊改属鴈門郡隋改為五/臺縣因山以名唐属代州金陞為臺州元仍舊本朝)¶
<pb:KR2k0008_WYG_019-6b>¶
　(洪武二年改為五臺縣属太原/府八年改今属編戸一十五里)繁峙縣(在州東七十/五里漢舊縣)¶
　(属鴈門郡後魏置繁峙郡後周郡縣並廢東魏僑置/武州于此北齊改為北靈州尋廢隋移縣於武州城)¶
　(属鴈門郡唐又移今治宋属代州金改為堅州元/仍舊本朝洪武二年改州為今縣編户二十六里)崞¶
　縣(在州南六十里漢舊縣属鴈門郡漢末廢晉復置/後魏改為石城縣東魏置廓州於此北齊改為北)¶
　(顕州後周州廢隋改為平冦縣大業初改崞縣唐属/代州五代梁析置白鹿縣宋省入崞縣元陞崞州本)¶
　(朝洪武二年改州為縣属太原/府八年改今属編户三十八里)岢嵐州(在府城西二/百八十里春)¶
　(秋属晉後為樓煩胡所㨿趙滅樓煩以為縣秦属太/原郡漢因之三國魏属新興郡後魏於此置嵐州因)¶
　(山為名隋為岢嵐鎮属樓煩郡唐置嵐谷縣及岢嵐/軍宋仍為軍金改為州省入嵐州後省入管州本朝)¶
<pb:KR2k0008_WYG_019-7a>¶
　(洪武八年置岢嵐縣九年改縣/為州編戸一十一里領縣二)嵐縣(在州東南一百/四十里本漢汾)¶
　(陽縣属太原郡漢末地空三國魏為新興郡地後魏/為嵐州地隋置樓煩郡唐置東㑹州尋改嵐州天寳)¶
　(初改樓煩郡乾元初復為嵐州治宜芳縣金陞為鎮/西軍節度元復為嵐州本朝改為縣洪武九年改今)¶
　(属編戸一/十二里)興縣(在州西一百五十里本漢汾陽縣地/後魏置蔚汾縣屬神武郡隋罷郡改)¶
　(為臨泉縣属樓煩郡唐改為臨津縣属東㑹州貞觀/初改為合河縣属嵐州宋元豊間遷治於蔚汾水北)¶
　(金改為興州属太原府元因之本朝洪武/二年改為縣九年改今属編戸一十二里)保徳州(在/府)¶
　(城西北五百里本嵐州地宋析置定羗軍景德初政/保德軍尋立為州金置附郭保德縣元初縣廢至元)¶
　(初又省隩芭二州入焉属太原路本朝初因之/洪武七年改州為縣至九年復為州編戸五里)永寧¶
<pb:KR2k0008_WYG_019-7b>¶
　州(在府城西南四百一十里戰國時為趙之離石邑/秦属太原郡漢置離石縣属西河郡東漢郡徒治)¶
　(此晉改為西河國後趙改永石郡後魏廢為離石鎮/北齊置昌化縣及懐政郡兼置西汾州後周政西汾)¶
　(為石州又改郡及縣曰離石隋初郡廢大業初州廢/復置離石郡唐復改石州天寳初為昌化郡乾元初)¶
　(復為石州本朝以離石縣省入嘉靖初以虜/患殘破欽改今名編戸四十一里領縣一)寧郷縣¶
　(在州西南五十里本漢離石縣地属西河郡後周析/置寕鄉平夷二縣属離石郡隋省寕鄉以平夷属石)¶
　(州金改平夷曰寕鄉縣元属太原路至/元初属石州本朝因之編户一十三里)¶
郡名晉陽(古/名)太原(秦/名)冀寧(元/名)¶
形勝左有恒山之險右有大河之固(魏牽招/說髙幹)句注險阻¶
<pb:KR2k0008_WYG_019-8a>¶
　(晉句注碑北方之險有盧龍飛狐句/注為首天下之阻所以分别内外)靈山角立(唐桞/宗元)¶
　(送文暢登五臺序雲代間有靈/山焉與竺乾鷲嶺角立相望)襟四塞控五原(唐李/白餞)¶
　(王賛序天王三京北都居一襟四塞之要/衝控五原之都邑雄藩劇鎮非賢莫居)還繞一郡¶
　之内得沾水之勝(平定/州志)南有石嶺之關北有雲内之¶
　塞(忻州/志)山明水秀(岢嵐/州志)北有方山南有孟門(石州/舊志)¶
風俗好樂無荒(詩唐風好樂無/荒良士瞿瞿)文字盛興(通典山西土/瘠其人勤儉)¶
　(魏晉以降/文字盛興)憂深思逺(詩集註其地土瘠民貧勤儉/質䃼憂深思逺有堯之遺風)淳¶
　儉好學(太原圖册士窮理學兼習辭章敦/厚不華淳儉好學工賈務實勤業)人物軰出¶
<pb:KR2k0008_WYG_019-8b>¶
　(太原圖經人物軰出代/不乏人皆有文武全才)民風清簡(元志平定州郡小/民淳俗重端午其)¶
　(風清簡好/尚文章)民性質朴(忻州志民性質/朴士尚文雅)無澆薄風(元志/代州)¶
　(民淳訟簡節儉勤農無/㳺惰之習絶澆薄之風)民貧尚義(保德州志土瘠/民貧莫不尚義)善¶
　治生多藏蓄(舊志/)¶
山川亭子山(在府城北三十里下有桃/源三洞乃白子西讀書處)罕山(在府城東/北五十里)¶
　(榆次縣/北界)方山(在府城東六十里連/清源縣西二十五里)漢柵山(在府城東/北六十里)¶
　(接盂縣/鵶鳴谷)阪泉山(在府城東北八十里舊名漢山晉文/公卜遇黄帝戰于阪泉之兆因立廟)¶
　(于/此)繫舟山(在府城東北九十里禹治水繋舟此山故/名有石如環軸曰繫舟嵬金元好問父德)¶
<pb:KR2k0008_WYG_019-9a>¶
　(明讀書其下趙秉文改曰讀書山好問詩從此晉陽/方志上繋舟山是讀書山又云繫舟南北暮雲平落)¶
　(日滹沱/一線明)嬰山(在太原縣西北三/里舊為并州主山)風谷山(在太原縣西/一十里上有)¶
　(太山/寺)懸甕山(在太原縣西一十里一名龍山又名結/絀山晉水所出因山腹有巨石如甕故)¶
　(名/)尖山(在太原縣西南一/十五里出礬炭)象山(在太原縣西一十五/里上有周将楊忠碑)¶
　(忠即隋/文帝父)駝山(在太原縣東北三/十五里状如駝峯)石室山(在太原縣西/南七十里上)¶
　(有石室壁間篆/字人莫能識)麓臺山(在楡次縣東南三十里上有/智伯祠又祁縣東南六十里)¶
　(亦有麓/臺山)鷹山(在楡次縣東/南八十里)鳯凰山(有三一在太谷縣/南一十里山形如)¶
　(鳳縣東南二十三里有山為鳳凰山右翼名鳯翼山/一在代州南三十五里相傳拓㧞珪時鳯見此又名)¶
<pb:KR2k0008_WYG_019-9b>¶
　(嘉瑞山一在樂/平縣北八里)灰泉山(在太谷縣東南二十里其泉/瀦為一池上有亭在焉過此)¶
　(東南十里又/有藥栢山)幘山(在祁縣東南六十里/東接太谷南接武鄉)錦屏山(在交/城縣)¶
　(西北五里紅崖/綠樹若錦屛然)萬卦山(在交城縣北五里六峯/峙立上有十方天寕寺)石壁¶
　山(在交城縣西北二十里/周圍小山相向如壁)狐突山(在交城縣北五十/里縣之鎮山也晉)¶
　(大夫狐突及子/偃墳廟在焉)少陽山(在交城縣西北四十里産銀/精石又縣正北四十里有馬)¶
　(鞍/山)龍堂山(在交城縣西北七十/里山下有龍王堂)文山(在交城縣西北/九十里又西北)¶
　(十里有寳/珠㠆山)羊腸山(在交城縣東北一百里郡國志萬/根谷石磴縈委若羊腸然後魏於)¶
　(此立羊/腸倉)交城山(在交城縣北一百二十五/里舊交城縣在此故名)黒石樓山¶
<pb:KR2k0008_WYG_019-10a>¶
　(在交城縣西北一百五十里上有黒/石如樓故名有破羅漢山與此相近)大阿蘇山(在交/城縣)¶
　(西北一百五十里相近有小阿蘇山/其山崖中有洞穴世傳張果入焉)獨泉山(在交城/縣西北)¶
　(一百五十里洞穴中/有石如盆泉水出焉)歡恱山(在交城縣西北一百五/十里與穀積山相近)¶
　孝文山(在交城縣西二百里/上有元魏孝文帝廟)隠泉山(在文水縣西南/二十五里亦名)¶
　(陶山卜子夏退老西河之上即此地山有石窟號隠/堂洞亦曰子夏室去地五十餘文山壁峭立有泉隱)¶
　(没而不恒流/因以名山)雙峯山(在文水縣北二十里雨峯壁/立又過北十里有熊耳山)白¶
　虎山(在文水縣西二十五里昔有白/虎穴此故名并立白虎廟於上)神福山(在夀陽/縣亦名)¶
　(方山頂方一里唐李/通元隱此著華嚴論)燕巖山(在夀陽縣西三十/里山多蟄燕故名)渦山¶
<pb:KR2k0008_WYG_019-10b>¶
　(在夀陽縣南八十里舊經謂之過山以其/髙過羣山又因渦水經其下故又名渦山)黄雲山(在/臨)¶
　(縣東北三里楡/林河水出焉)紫金山(在臨縣西北三十里山巔石/壁間有一穴禱旱得水即應)¶
　(因建崇應侯廟又興縣西一百里亦有紫/金山石壁間有穴旱禱得泥與水即雨)竦岫山(在/盂)¶
　(縣治北其形/孤峙故名)重門山(在盂縣西六里/亦曰滋氏山)仇猶山(在盂縣/北七里)¶
　(仇猶國君既滅後人立廟此/山與此山相近有大安山)白馬山(在盂縣東北三/十里圖經白馬)¶
　(之山牧馬/之水出焉)白鹿山(在盂縣北三十里嘗/有白鹿出此因名)藏山(在孟縣/北五十)¶
　(里相傳程嬰公孫杵臼藏趙/孤之處山有廟祀嬰及杵臼)天柱山(在静樂縣南三/里後魏天柱将)¶
　(軍爾朱榮嘗過此因名上/有朱舐泉及爾朱将軍廟)馬頭山(在静樂縣南六里/上舊有後魏孝文)¶
<pb:KR2k0008_WYG_019-11a>¶
　(帝廟金天/㑹中建)黒風山(在静樂縣西北八里山側有一/竅秋冬時出黒風上有神祠)石¶
　峽山(在静樂縣北晉人以屈産/之乗假道於虞盖出此者)石門山(在静樂縣樓/煩鎮西北二)¶
　(十五里其/状若門)桃山(在静樂縣東南四十里山有/泉一泓宋宣和初建廟其上)巾山(在/静)¶
　(樂縣東七十里絶頂處状如冠/巾山巖下有水一泓傍有龍祠)臨春山(在静樂縣天/池南七十里)¶
　(髙百丈下有泉流/入鴈門注于汾)周公山(在静樂縣樓煩鎮西二十/里相傳周公廵狩至此因)¶
　(名盖宇/文周也)龍和山(在静樂縣樓煩鎮西三十里峭壁/嵯峨瑞雲常遶疑若龍像因名)管¶
　涔山(在静樂縣北一百四十里劉淵常/隱此得神劔唐置管州以此名山)鵲山(在平定/州西北)¶
　(五里山下/有平地泉)冠山(在平定州西南八里金元好問詩有/冠山移得近城頭之句下有元吕思)¶
<pb:KR2k0008_WYG_019-11b>¶
　(誠書/院)嘉山(在平定州西八里黒水/所出上有靈源公祠)卧虎山(在平定州/北一十三)¶
　(里上有/長者巖)䝉山(在平定州東北一十五里一峯孤秀髙/出衆山士人九日登髙于此上有晉山)¶
　(神/祠)白鷄山(在平定州東北二/十里舊有晉王廟)四角山(在平定州西三/十里其勢四起)¶
　(故名其下/出三泉)東浮化山(在平定州東三十里又州西八/十里有西浮化山二山皆有女)¶
　(媧/廟)綿山(在平定州東九十里/一名紫金澤水出焉)少山(在樂平縣西南二/十里福地記曰山)¶
　(在樂平沾縣其髙八百文可避/兵恒山之佐命也清漳水出此)荆山(在樂平縣東五/十里平原村)¶
　臯落山(在樂平縣東七十里即春秋/東山臯落氏之地一名靈山)句注山(在代州/西二十)¶
　(五里上有太和/巖一名西陘)夏屋山(在代州東三十里一名下壼/又名賈屋趙襄子北登夏屋)¶
<pb:KR2k0008_WYG_019-12a>¶
　(誘代王使厨人操銅斗擊殺之遂有代地爾雅山中/有獸形如菟相負共行土俗名為蹷山之側有西峩)¶
　(谷/)鴈門山(在代州北三十三里鴈出其門故名一名/鴈門塞金元好問詩盤盤鴈門道雪澗深)¶
　(以阻半嶺逢驅/車人牛一何苦)覆宿山(在鴈門廢縣東南三十五/里一名伏牛一名牛心)纍¶
　頭山(在鴈門廢縣西北六十里一名北斗/山之神能興雲雨宋金俱有封號)茹越山(在/繁)¶
　(峙縣北一十里有谷路通大/同又東北百餘里有平地嶺)秦戯山(在繁峙縣東北/三十里俗名小)¶
　(孤山海經曰秦戯之山無草/木多金玉滹沱之水出焉)大孤山(在繁峙縣西北/五十里近法池)¶
　(口/)寳山(在繁峙縣南九十里山/有南治谷路通山東)峯山(在五臺縣/西北三里)仙人¶
　山(在五臺縣東南五十里石巖上有人坐跡山/腹石有手跡山下石有雙脚跡皆西向立)五臺¶
<pb:KR2k0008_WYG_019-12b>¶
　山(在五臺縣東北一百四十里環五百餘里五峯髙/出雲表頂皆積土因謂之臺世傳北方有文殊師)¶
　(利所居之地曰清凉山者即此也臺分東西南/北中寺宇壮麗金元好問有臺山雜詠十六首)聖鍾¶
　山(與五臺山相接上有仙寺嶺三賢巖習觀/巖聖僧巖青峯寳陀峯勝蹟二十二處)五峯山¶
　(在崞縣東二十五/里山頂有文殊堂)天涯山(在崞縣東南四十里形類/芙蕖山有石鼓神祠唐雍)¶
　(陶詩十年馬足行多少兩度天涯地角来金元好問/詩九州上㳺推大鹵獨恨山形頗椎魯天涯一峯今)¶
　(日㸔快似昂/頭出環堵)崞山(在崞縣西南四十里漢以此山名/縣去此西南又十五里有前髙山)¶
　福夀山(在崞縣東南七十里/山之左即石鼔山)將軍山(在崞縣東南七/十里上有神廟)¶
　(廟前石上/有馬蹄跡)正陽山(在崞縣西南九十里/山頂舊有玉皇殿)獨擔山(在忻/州西)¶
<pb:KR2k0008_WYG_019-13a>¶
　(南五十里産雲/母石及王芝)雲中山(在忻州西北五十里/下有谷雲中水所出)程侯山¶
　(在忻州北俗傳程嬰匿趙孤於此山下舊有採金穴/亦名金山元好問詩儧青疊翠幾何般玉鏡脩眉十)¶
　(二環常着一風烟雨/裏苦才多思是金山)聖阜山(在定襄縣東北二十里/其山孤峙石上有二足)¶
　(跡旁有温泉元好問詩馬水横陳/聖阜前滹沱陂堰逺相連即此)牛臺山(在定襄縣/東北四十)¶
　(里世傳里人李/牛臺避難於此)叢象山(在定襄縣東南山甚髙峻春/夏有雲氣相接不崇朝而雨)¶
　(山下有泉三穴流合/為一謂之三㑹水)雪山(在嵐谷廢縣東北四/十里與岢嵐山接)岢嵐¶
　山(在岢嵐州北一百/里髙二千餘丈)石樓山(在興縣東北五十里一/峯孤聳峭壁端直百丈)¶
　(之餘四圍不可攀縁惟向北一小徑/盤廻可達峯頂俛視羣山若丘垤然)合查山(在興縣/南八十)¶
<pb:KR2k0008_WYG_019-13b>¶
　(里峯巒聳異上有龍祠下/有龍池嵗旱禱雨即應)赤山(在保德州山皆楓林/冬日經霜葉皆赤故)¶
　(名/)翠峯山(在保德州東/形如覆斗)僊洞山(在石州東北五十里/其洞深逺人不可窮)¶
　(洞中有澗旱禱祈水雨即應上有龍/祠去此東北又二十里有骨脊山)吕梁山(在石州/東禹貢)¶
　(冀州治梁及岐又春秋梁山崩吕不韋曰龍/門未□吕梁未鑿河出孟門之上皆謂此也)屏風山¶
　(在寕鄉縣西/南六十里)樓子臺山(在寕鄉縣東/南七十里)石尖峯(在府城/西北界)¶
　(立谷口有石孤立/汾水側髙十餘丈)馬嶺(在太谷縣東南七十里路通/順德府元好問詩僊人臺髙)¶
　(鶴飛度錦綉堂傾去無路人言/馬嶺差可行比似黄愉猶坦歩)清涼嶺(在五臺縣東/北一百里其)¶
　(東有竹林嶺東南有南臺嶺/西有清涼石清涼泉清涼洞)薛雲谷(在繋舟山五代/時隱士薛雲居)¶
<pb:KR2k0008_WYG_019-14a>¶
　(此又有劉赤塘隱忻州白馬山/之谷至今谷以薛雲赤塘為名)奄谷(在太谷縣東南/一十里又東南)¶
　(三里有咸陽谷二/谷石壁俱有佛像)白石谷(在清源縣西白石山合/谷水流出合平泉入汾)黄¶
　河(西北自大同府界流經保德岢嵐/州興縣西南入平陽府石樓縣界)滹沱河(源出繁/峙縣秦)¶
　(戱山歴代州崞縣忻州定襄五/臺孟縣入真定府平山縣界)汾河(在府城西二里/西北出静樂縣)¶
　(管涔山經太原清源交城文水祈縣/至平遥介休南入平陽府靈石縣界)石橋河(自盂縣/界西南)¶
　(流經陽曲城西南合洛/陽水河有石橋故名)沙河(出太原縣西風谷經晉/陽故城南隍中東流入)¶
　(汾/)孔河(出交城縣東北塔/沙谷南流入汾)榆林河(在臨縣東北三/里下流入黄河)龍¶
　花河(在盂縣北四十五里亦/名興龍泉北流入滹沱)碾河(在静樂縣西/流入汾水)監河¶
<pb:KR2k0008_WYG_019-14b>¶
　(在樓煩鎮西一/里東流入汾)泉巖河(在五臺縣西北一十/五里流入清水河)虒陽河¶
　(在五臺縣東北四十/里東流入清水河)清水河(在五臺縣東北一百六十/里出華巖嶺流入滹沱)¶
　北川河(在石州西門外發源赤堅嶺又有東川/河源出石窟村與北川河合流入黄河)洛隂¶
　水(在府城北三十里出新興郡南流經洛隂/城合直谷水流至盂縣北故城南入汾)掃谷水¶
　(自陽曲縣西北一百二十里/掃谷南流出天門谷入汾)晉水(出太原縣西南一/十里懸甕山流分)¶
　(三𣲖其北一𣲖即智伯渠次一𣲖東流經晉澤南南/𣲖東流並入𣲖水元好問詩石磴雲松着色屏岸花)¶
　(汀草展江亭青瑶疊甃通/懸甕白玉雙龍掣迅霆)涂水(有二俱在榆次縣大/涂水發源縣東南一)¶
　(百二十里八磚嶺下西北流入洞渦水小涂/水發源縣東南八十里鷹山西流入大涂水)澗河水¶
<pb:KR2k0008_WYG_019-15a>¶
　(亦名赤坑水發源榆次縣北二十里罕山西/南流縣東北五十里有芹谷水西流合此水)源渦水¶
　(在榆次縣東九里/南流入洞渦水)木𤓰水(在榆次縣東南六十里發/源遼州舊平城縣界合八)¶
　(磚水西流/入洞渦水)回馬谷水(在太谷縣東南三十里合/咸陽谷水流入祁縣境)象谷¶
　水(在太谷縣東北五百里源出楡/次縣界西北流入清源縣境)奄谷水(在太谷縣/東南奄谷)¶
　(中發源東北/流合象谷水)胡谷水(在太谷縣西南西/北流入祁縣境)隆舟水(出祁/縣東)¶
　(南一百六十里胡甲山北出隆/舟谷西至汾州平遥界注于汾)通光水(出祁縣東胡/城谷中北流)¶
　(溉/田)文水(發源石州方山界流入交城縣界/歴楡城流至文水縣南入于汾)猷水(在文/水縣)¶
　(東北二十五里古大陵/城東南周圍十餘里)泌水(在文水縣北山下東南/注文水寰宇記謂之神)¶
<pb:KR2k0008_WYG_019-15b>¶
　(福/泉)歩渾水(出交城縣西北歩渾/谷東流入汾谷水)塔莎水(出交城縣東/北塔莎谷東)¶
　(南流/入汾)清源水(在清源縣北五里源出趙簡/子祠前平地東流南入汾)湫水(在臨/縣南)¶
　(三里西南/流入黄河)牧馬水(在盂縣北七十里/北流入滹沱河)澤發水(在平定/州東九)¶
　(十里一名阜漿又名畢發平地突起下赴絶澗懸流/千尺即井陘冶河之源也金趙秉文有懸泉賦碑在)¶
　(故關/隘口)洮水(在平定州西九十里夀陽西太/平谷東流入澤發水合冶水)故關水(在/平)¶
　(定州東五十里東流/出井陘故關入冶水)洞渦水(源出樂平縣西四十里/陡泉嶺至平定州合浮)¶
　(化水西流至夀陽縣界合黑水經榆次合涂水又西/至徐溝縣入汾宋李繼勲等征太原與北漢戰於洞)¶
　(渦河大破/之即此)浮化水(在平定州西南八/十里流入洞渦水)沾水(出樂平縣/西南少山)¶
<pb:KR2k0008_WYG_019-16a>¶
　(之沾嶺東流合鳴水及小松/水過昔陽城東北入冶河)鳴水(出樂平縣西三十/里陡泉嶺亦名陡)¶
　(泉與縣南三十里石/馬水相合東北流)清漳水(出樂平縣之沾嶺北流/析而西南入和順縣之)¶
　(梁楡/水)臯落水(在樂平縣東七十/里南流入鳴水)慮虒水(在五臺縣北/南流入滹沱)¶
　(河/)聖阜水(在五臺縣西南四十八里水/側石上有二手跡一足跡)雲中水(在忻/州北)¶
　(七十里一名肆慮川又名忻水/與州南牧馬水俱入滹沱河)名源水(在岢嵐州北/五十里東南)¶
　(流入/黄河)蔚汾水(出岢嵐山下流至興/縣又西流入黄河)赤洪水(在石州方/山廢縣東)¶
　(南流入/經州界)清河水(在寕鄉縣南三十/五里下流入石州)臺駘澤(在太原縣/南即晉澤)¶
　(也源出晉/水産蒲魚)昭餘祁藪(在祁縣東七里舊已涸元浚鑿/得細水溉田及浸隍下樹木)¶
<pb:KR2k0008_WYG_019-16b>¶
　柳溪(在府城西汾堤之東周廻五里引汾水注之四/旁柳萬餘株中有亭堂堤上有閣宋時毎嵗上)¶
　(已張水戯太守泛舟郡人㳺/觀焉乆圮於汾水間有㫁碑)清泉池(在平定州/西五十里)丼露¶
　池(在崞縣其池常燥嵗旱民置瓶池中/禱之瓶上自然露滴味頗甘故名)天池(在静樂/縣東北)¶
　(一百四十里燕京山俗名祁連泊池潜通桑乾水陽/旱不涸隂霖不濫傍有天池祠元好問詩天池一雨)¶
　(洗氛埃全晉堂堂四望開不上/朝元峯北頂真成不到此山来)靈應池(在平定州西/鵲山池上舊)¶
　(有神應王廟元好問詩古柳輪困欲十圍鵲山祠廟/此遺基萬金良藥移造化老眼天公誰耦畸已為養)¶
　(生誣單豹不應遭網廢元龜半生/磊磈澆仍在擬問靈君乞上池)洗參池(在代州鳯/凰山上世)¶
　(傳仙人嘗/於此洗藥)飲虎池(在代州北又有黄黒二龍/池亦在州之北旁有龍祠)御井(在/太)¶
<pb:KR2k0008_WYG_019-17a>¶
　(原縣西近晉祠世傳宋太/祖下河東時嘗飲馬於此)八角井(在代州城内味/甘宜釀金波酒)龍¶
　泉(自府城西二里南/流入太原縣界)裂石泉(發源府城西北四十里/山下東南流至太原縣)¶
　(界入/汾)白魚泉(在太原縣西龍山北/谷泉嘗出魚因名)酎泉(在太谷縣鳯/凰山下貯為)¶
　(二池北流合咸陽谷/水味甘釀酒佳故名)芹泉(在夀陽縣東二十里源有/二出南山谷曰南芹泉出)¶
　(北山谷曰北芹泉合流東/入平定州界亦名琴泉)泠泉(在夀陽縣南五十里/西南流入楡次縣界)¶
　温泉(在盂縣北一百二十里有三穴一穴出磐石中/尤熱舊經云北齊濟南王有疾於此泉沐浴遂)¶
　(愈其水南/注滹沱河)白鹿泉(在盂縣北三十五里相傳昔/有一白鹿跑地得泉故名)細水¶
　泉(在孟縣東其泉細/微而縈廻不絶)石峽泉(出静樂縣南山縣東山/亦有温泉出石縫中流)¶
<pb:KR2k0008_WYG_019-17b>¶
　(分數/十道)通惠泉(在興縣治東三穴沸湧而出其泉甘美/縣人汲飲成一小洫構槽達通惠門溉)¶
　(園西流合/蔚汾水)龍躍泉(在代州西北平地泉源湧/沸以巨石投之水輙噴出)明月泉¶
　(在五臺山中人傳以紗帛/障目下視或見月在水中)¶
土産鐡(太原楡次交城五臺縣/及平定州出俱有冶)煤炭(陽曲太原楡次夀/陽清源交城静樂)¶
　(等縣/出)礬(太原交城及平/定州出皆有窰)鹽(太原清源定/襄等縣出)瓷器(楡次臨/縣及平)¶
　(定州出/俱有窰)龍骨(榆次/縣出)錫(交城/縣出)□(臨縣出招/賢村有窰)銅(代州鳳/㳺谷出)蟾¶
　酥(代州五臺崞定襄/等縣出有池尚存)天花　地菜(俱五臺/山出)自然銅¶
　石燕子(俱保德/州出)麝　豹(忻州岢嵐/三州出)長松子(五臺/山出)甘草¶
<pb:KR2k0008_WYG_019-18a>¶
　　人參(府境/出)¶
藩封晉王府(在府城内之東/洪武九年建)慶成王府(在府城内東南/永樂三年建)¶
　寧化王府(在府城内東南/永樂七年建)廣昌王府　方山王府(俱/在)¶
　(寧化王/府西)雲丘王府　寧河王府　臨泉王府(俱在府/城内正)¶
　(統九/年建)河東王府　太谷王府(俱在府城内正/統十三年建)義寧王¶
　府　河中王府(俱在晉府東/成化四年建)襄隂王府(在晉府東成/化七年建)¶
公署太原左衞(在府城/内西南)太原右衞(在府城/内東南)太原前衞(在/府)¶
　(城西南已上三衞/俱洪武三年建)振武衞(在代州城内東南/洪武二十三年建)鎮西衞¶
<pb:KR2k0008_WYG_019-18b>¶
　(在苛嵐州城内之/西洪武七年建)寧化守禦千户所(在静樂縣北一/百八十里洪武)¶
　(二年/建)保德州守禦千户所(在州治東南/宣德中建)直𨽻平定州¶
　守禦千戸所(在州城内東/洪武間建)鴈門守禦千户所(在州北/三十五)¶
　(里洪武/七年建)寧武守禦千户所　偏頭關守禦千户所¶
學校太原府學(在府城内西北元初建/本朝洪武三年重建)平定州學(在州/治東)¶
　(宋元豐/中建)忻州學(在州城西晉天福初建二/學俱本朝洪武初重建)代州學(在/州)¶
　(治西南隅元致和中建/本朝洪武八年重建)岢嵐州學(在州治西南洪武/十九年建成化四)¶
　(年重/建)保德州學(在州治西宋熈寕建/本朝永樂六年重建)永寧州學(在州/治東)¶
<pb:KR2k0008_WYG_019-19a>¶
　(元大徳間建本朝/洪武七年重建)陽曲縣學(在府城内西北金大定/間建本朝洪武初重建)¶
　太原縣學(舊在汾河東洪武六年/移於今縣治東街北)楡次縣學(在縣治/西宋咸)¶
　(平中/建)太谷縣學(在縣治東南/宋崇寕中建)祁縣學(在縣治東南/金大定中建)徐¶
　溝縣學(在縣治南金太平中建以/上俱本朝洪武初重建)清源縣學(在縣治/西北金)¶
　(泰和/初建)交城縣學(在縣治西北金泰和初建二/學俱本朝洪武三年重建)文水縣¶
　學(在縣治西北宋元豐中建/本朝洪武十九年重建)夀陽縣學(在縣治西北/宋元祐間建)¶
　(本朝洪武/四年重建)盂縣學(在縣治東南/元至治間建)臨縣學(在縣治東南/元至治中建)¶
　静樂縣學(在縣城東山岡下宋大觀初建/以上俱本朝洪武三年重建)河曲縣學¶
<pb:KR2k0008_WYG_019-19b>¶
　(在縣治東北洪/武十四年建)樂平縣學(在縣治東金泰和間建/本朝洪武三年重建)定¶
　襄縣學(在縣治東舊在縣治西南元大/徳中建本朝洪武八年移於此)五臺縣學(在/縣)¶
　(治西南金正隆初建/本朝洪武初重建)繁峙縣學(在縣治東元/至順初建)崞縣學¶
　(在縣治東元泰定間建二/學俱本朝洪武三年重建)嵐縣學(在縣治南宋元豐/中建本朝洪武四)¶
　(年重/建)興縣學(舊在縣治東北元至元中移/城北本朝洪武十一年重建)寧鄉縣學¶
　(在縣治西舊在縣治西南/本朝洪武五年移建於此)¶
書院冠山書院(在冠山元左司郎中吕思誠父祖數世/皆讀書於此後以宰相言賜額建於故)¶
　(宅虞集/作記)松峯書院(在樂平縣南四十里羅庄宣聖/裔孫孔克威建吕思誠作記)¶
<pb:KR2k0008_WYG_019-20a>¶
宮室晉陽宫(在故唐城内春秋時董安于理晉陽公宫/即此北齊於此城中置大明宫宫内建宣)¶
　(德崇德大明景福四殿/徳陽萬夀二堂俱廢)避暑宫(在太原縣西南三十/里北齊神武帝避暑)¶
　(處俗穪/皇家宅)青城宫(在太谷縣西北唐元宗/幸太原時嘗立宫於此)彤霞樓(在府/城西)¶
　(汾堤之上宋建/貢士武經作記)元武樓(在太原縣唐/故晉陽宫内)南樓(在代州南/門外蓮池)¶
　(間金趙秉文有詞元好問詩澄樹微茫岸草青滹河/四月水泠泠鳯山可是生来巧堪與南樓作畫屏)¶
　雲日樓(在平定州西北陽泉村元仁宗来/自懐孟嘗經其上吕思誠撰碑)籌邉樓(在/府)¶
　(治内宋端明殿學士/馮京守太原時所建)鍾乳阜樓(在忻州西北有阜屹/然状若鍾乳上建重)¶
　(樓甚宜/㳺睡)擬江樓(在保德州城上俯瞰黄河/金知州李宴改曰安西)迎翠樓(在/繁)¶
<pb:KR2k0008_WYG_019-20b>¶
　(峙縣市中舊為真武閣/元縣尹李徳輝改今名)栢堂(在府城内唐北/平王馬燧建)枤蕐堂¶
　(在府城西柳溪上宋韓綘韓慎兄弟/相繼出守太原時建李清臣作碑)號令堂(在太原/縣汾水)¶
　(東舊晉陽縣唐髙/祖誓義師於此)六賢堂(在平定州治東北初金趙/秉文建湧雲樓於此元人)¶
　(即其舊基改建為堂内有趙秉文楊雲/翼元好問李冶王構吕思誠六人遺像)思鳯堂(在楡/次縣)¶
　(治晉荀藐為令鳯集/其境吏民為之立碑)安武堂(在陽曲縣治西下臨汾/野宋時毎春秋仲月閱)¶
　(武於/此)喜雨堂(在府城南門外本/朝成化中李侃建)山亭(在府西城上唐/時建有張宏靖)¶
　(等詩/刻石)愛月亭(在府治内東宋馮/京守太原時建)良宴亭(在府城東宋/時建為宴客)¶
　(之所判官/李隲作記)湧泉亭(在平定州治南/金趙秉文建)恒徳亭(在石州治/元至元間)¶
<pb:KR2k0008_WYG_019-21a>¶
　(知州楊元佐/因舊基重建)野史亭(在忻州治東南韓嚴村金末元/好問以著作自任而金國實錄)¶
　(在張萬戸家不可得乃采摭所聞搆亭於家著述/其上因名曰野史元時纂脩金史多本其所著云)四¶
　照亭(在府城西柳溪彤霞閣/東有大池池南有亭)鳯洲亭(在太谷縣鳯凰/山下引酎泉為)¶
　(池中植荷/芰上有亭)水心亭(在柳/溪上)清陽亭(在平定州北八/里洮水逕其南)知樂¶
　亭(在平定州北/郄湫水上)清心亭(在府城内/西本朝建)博趣亭(在府城内/冀寕中道)¶
　(後園本朝天/順四年建)鑿臺(在楡次縣南史記云智伯信韓魏/從而伐趙攻晉陽韓魏殺之於鑿)¶
　(臺下即此後為/洞渦水所沒)講武臺(在太原縣西北舊晉/陽城唐顕慶間築)居士臺¶
　(在定襄縣東南二十五里居士山石室有古/碑云任成王居士室臺因以名上有浮圖)¶
<pb:KR2k0008_WYG_019-21b>¶
闗梁天門闗(在府城西北四十里路通舊嵐管州其東/北崖隋煬帝為晉王時所開名楊廣道)¶
　石嶺闗(在府城東北一百二十里路通忻州金元好/問詩何時石嶺闗頭路一望家山眼暫明)¶
　馬陵闗(在馬嶺五代梁伐太原刺史/張歸厚自馬陵關入即此)隆州谷北闗(在/祁)¶
　(縣東南九十里胡甲水傍/路通沁州界今置廵檢司)伏馬關(在孟縣東北七十/里名白馬路通真)¶
　(定府平/山縣界)榆棗關(在孟縣東一百一十里路/通平山縣界滹沱河所經)偏頭闗(在/河)¶
　(曲縣北一百一十/里鎮西衛守偹)葦澤闗(在平定州東北八十里/隋於此置葦澤縣後廢)井¶
　陘闗(在平定州東九十里漢韓信撃/趙東下井陘即此今有廵檢司)鴈門闗(在代州/北三十)¶
　(里金元好問詩稜層石磴倚髙梯穹谷無人/緑樹齊捴為古来征戍苦宿雲常傍塞垣低)郎嶺闗¶
<pb:KR2k0008_WYG_019-22a>¶
　(在繁峙縣東一百里舊名狼/嶺路通應州界振武衛守備)平刑闗(在繁峙縣東一/百四十里路通)¶
　(靈丘縣今/置廵檢司)合河闗(在興縣北縣東又有/蔚汾闗皆唐時置)兩嶺隘(在静/樂縣)¶
　(南六十里路通陽曲縣又縣東八十/里有莎婆嶺隘二隘今俱建廵檢司)天澗保隘(在岢/嵐州)¶
　(北五里路通大同府界州西北八十里有于/坑保隘東又有洪谷保隘其路俱通保德州)南屯橋¶
　(在府城西/南汾河上)赤橋(在太原縣西南晉水北/渠上舊經謂之豫讓橋)廣濟橋(在文/水縣)¶
　(北文谷又一橋曰/普濟在汾水上)永濟橋(又有通濟潤濟二橋俱/在文水縣東文谷水上)大¶
　石橋(在平定州東/西門外各一)僊境橋(在平定州西/嘉山河水上)普濟橋(在崞/縣南)¶
　(二/里)来宣橋(在崞縣/北門外)嵐漪橋(在岢嵐州/南門外)通濟橋(在岢嵐/州東及)¶
<pb:KR2k0008_WYG_019-22b>¶
　(城/西)通惠橋(在興縣街市/中通惠水上)¶
寺觀崇善寺(在府城内東南/本朝洪武初建)顯通寺(在五臺山本朝永/樂初勅於舊靈鷲)¶
　(華嚴寳積/寺舊基建)法華寺(在太原縣西北十五里北齊建又/五臺縣東北七十里亦有法華寺)¶
　圓果寺(在代州城内/東北隋建)清涼寺(在五臺山相傳即佛書/所謂文殊現相之地)¶
　明教寺(在文水縣/治西北)定慧寺(在交城縣/治西南)永寧寺(在交城/縣西二)¶
　(十五里/俱唐建)常樂寺(在楡次縣/治西南)夀聖寺(在徐溝/縣城南)淨梵寺(在/清)¶
　(源縣治/西南)天寧寺(在平定州城/南土岡之上)香嚴寺(在岢嵐州城内/肅穆街南以上)¶
　(俱宋/建)承天寺(在保德州城/内東金初建)普化寺(在臨縣/治東)資福寺(在/太)¶
<pb:KR2k0008_WYG_019-23a>¶
　(谷縣城/東南)上生寺(在祁縣/治東)三聖寺(在盂縣/治西南)寳峯寺(在静/樂縣)¶
　(城内/東北)興國寺(在忻州城東北/以上俱金建)廣度寺(在夀陽縣/城内西)華嚴¶
　寺(在河曲/縣治東)崇聖寺(在崞縣/東南)萬夀寺(在石州治東/以上俱元建)天慶¶
　觀(在府城東南宋建又忻州城西/南及静樂縣城内皆有天慶觀)瑞雲觀(在代州南/十五里)¶
　北極觀(在太原縣/西一十里)元貞觀(在文水縣治東/北以上俱唐建)隆道觀(在/太)¶
　(谷縣南唐時/建宋時重脩)明真觀(在臨縣西北/二十五里)寳真觀(在平定州/東三十里)¶
　(俱金/建)大徴觀(在徐溝縣/東十五里)萬夀觀(在五臺縣西/北四十里)青陽觀¶
　(在保徳州城東/南二十五里)元都觀(在石州/治東北)神清觀(在崞縣/西北)玉真¶
<pb:KR2k0008_WYG_019-23b>¶
　觀(在祁縣城/東門外)長春觀(在夀陽縣北三十/五里以上俱元建)萬春宫(在榆/次縣)¶
　(北一十/里金建)萬夀宫(在交城縣/西北元建)¶
祠廟臺駘廟(在太原縣晉澤南金天氏有裔子曰昩為/元㝠師生臺駘能業其官宣汾洮障大澤)¶
　(以處太原帝嘉之封諸/汾川後人立廟祀之)成湯廟(在祁縣東昭餘祁薮/側祀殷王成湯嵗旱)¶
　(土人爆沙聚祠中置瓶/其上以禱雨得水輙應)晉祠(在太原縣治西南祠周/唐叔虞祠中有晉源神)¶
　(廟宋賜/額惠逺)趙武靈王廟(在静樂縣南/三里東山下)漢文帝廟(在陽曲/縣東北)¶
　(文帝嘗幸太原/故立廟於此)魏孝文廟(在交城縣西孝文山此山/元魏道武牧地孝文魏賢)¶
　(君後人思其徳/故立廟於此)開平忠武王廟(在府治東北祀本朝/常遇春嵗時致祭)¶
<pb:KR2k0008_WYG_019-24a>¶
　忠惠祠(在狐突山祀晉大夫/狐突宋景祐中賜額)里克祠(在清源縣北祀/晉大夫里克)¶
　羊舌祠(在夀陽縣治東祀/晉大夫羊舌氏)趙簡子祠(在清源縣西北/平泉村祀晉趙)¶
　(鞅又夀陽縣西北亦/有祠號衝天神廟)趙襄子祠(在太原縣境祀晉趙/無恤五代史潞王從)¶
　(珂與石敬塘同入廟/中神像屹然起立)竇鳴犢祠(在陽曲縣治西北裂/石谷口祀趙簡子臣)¶
　(鳴犢宋封/英濟侯)靈源祠(在嘉山祀黒水神神本晉靖公之/臣忠於晉後為三卿所逼化於斯)¶
　(山之陽宋封靈/源公碑刻猶存)子夏廟(在隱泉山祀孔/子弟子卜商)韓信廟(在平/定州)¶
　(東二十里祀漢将韓信/信下井陘故州人祀之)諸葛武侯廟(在太谷縣咸陽/谷祀漢諸葛亮)¶
　李勣廟(在平定州治東鑿石村勣嘗/都督并州有惠政故民祀之)妬女祠(在平定/州承天)¶
<pb:KR2k0008_WYG_019-24b>¶
　(鎮舊經介山氏之廟唐武后幸河東道出祠懼致風/雹欲别開道以避之狄仁傑諌曰一人行幸風伯清)¶
　(塵雨師灑道何妬女之避哉遂/止其役駐蹕祠下風停雨息)¶
陵墓魏拓䟦陵(在代州/鴈門)晉髙祖陵(在交城縣西北六十/里髙祖五代晉石敬)¶
　(塘/也)晉恭王墓(在太原東駝山之陽恭王本/朝宗室洪武二十二年葬)唐叔虞墓¶
　(在太原縣西南嶺上叔虞/周成王母弟俗穪晉王墓)晉侯墓(在太原縣治東/南𦵏晉侯爕父)三¶
　交古墓(在交城縣西南汾水上金大定中汾東岸崩/得古墓有鼎十餘鐘磬各數十鼎有盖大者)¶
　(幾三尺其中實物猶存鐘磬小者僅五寸許大至三/尺凡十有二盖音律之次後世之制以厚薄而此以)¶
　(大小其制度皆周器非秦漢以/後所作今器不存而墓址猶在)狐突墓(在交城縣北/五十里狐突)¶
<pb:KR2k0008_WYG_019-25a>¶
　(晉大/夫)祁奚墓(在祁縣西七十里/髙城村祁奚晉臣)趙襄子墓(在定襄縣/治西葬晉)¶
　(趙無/恤)程嬰墓(在忻州南門外葬/趙程嬰有碑殘缺)公孫杵臼墓(在忻州/西北七)¶
　(里葬趙公孫杵/臼有碑尚存)䝉恬墓(在代州東北二/里蒙恬秦将)闗寳顒墓(在/平)¶
　(定州北寳顒石艾人魏冀州/刺史有武定八年紀徳碑)殷開山墓(在府城西山/上開山名嶠)¶
　(唐将以功/封鄖國公)李良臣墓(在榆次縣北一十里與其子光/顔光進孫昌元等五墓並列良)¶
　(臣本姓阿趺世為河曲九部酋長唐貞觀中/内属襲鷄田刺史後贈太保墓有碑今磨滅)温大雅¶
　墓(在祁縣東北五里其弟/彦博墓在縣治東北)李克用墓(在忻州西一十/里克用五代唐)¶
　(晉王士人呼為李王陵金天眷初盗發之守墳僧言/之郡守守夢王告云吾墓中有酒盗飲之唇皆黑可)¶
<pb:KR2k0008_WYG_019-25b>¶
　(用此捕之明日獲盗寺僧居其半克用養子李存孝/墓在太原縣西風谷口李存進墓在太原縣東北鄭)¶
　(村/)周德威墓(在陽曲縣治西北德威/五代唐贈太師封燕王)邢昂墓(在晉祠/南原上)¶
　(昂宋太原人髙蹈不仕司封郎中張景儉表其墓/冦凖文彦博陳堯佐范仲淹皆有贈詩刻于石)元¶
　好問墓(在忻州東南一十里/好問金名士有碑存)袁湘之墓(在臨縣北湘/之元兵馬大)¶
　(元/帥)吕思誠墓(在平定州治北/思誠元齊國公)滕茂實墓(在代州/東六里)王尚¶
　書墓(在太原縣西十里尚書/名永夀天順七年勅葬)¶
古蹟陶唐城(在清源縣東南四十里舊經云陶唐/氏自涿鹿徙居于此俗謂之姚城)唐城¶
　(即太原縣治本唐叔虞子爕父徒都之所春秋時/董安于理晉陽公宫及北齊置大明宫皆在此)大¶
<pb:KR2k0008_WYG_019-26a>¶
　盂城(在府城東北八十里春秋時晉太子之邑後/分為七盂其一也漢為縣後魏曰大一城)箕¶
　城(在太谷縣東三十五里左傳/僖公時晉敗狄于箕即此)郜城(在祁縣西七里/春秋傳晉絶秦)¶
　(書曰焚我/箕郜謂此)三交城(在府城北五里世傳晉大夫竇鳴/犢城也舊有三交驛路通忻州)¶
　涂陽城(在清源縣東二十里晉祁氏邑魏/獻子以知徐吾為涂水大夫謂此)馬首城(在/夀)¶
　(陽縣東南一十五里春秋/時韓固為馬首大夫謂此)三角城(在太原縣治西北/一名徒人城舊志)¶
　(趙襄子所築以處刑/徒其城三面故名)大陵城(在文水縣東北二十里/史記趙肅侯逰大陵其)¶
　(後武靈王亦逰之夢處女鼔瑟而歌即此地/漢為縣晉時南單于居之後魏廢今為官田)梗陽城¶
　(在清源縣治南左傳晉中行穆子見梗/陽之巫臯即此地隋初於此置清源縣)昔陽城(在樂/平縣)¶
<pb:KR2k0008_WYG_019-26b>¶
　(東五十里左傳晉荀吳入昔陽滅/肥以肥子歸七國時趙戍於此)仇猶城(在盂縣治/東韓非子)¶
　(曰智伯欲伐仇猶道不通行因鑄大鍾遺之仇猶大/恱除道而納之赤章曼伯數諫不聽㫁轂而馳仇猶)¶
　(遂亡城/址尚存)洛漠城(在太谷縣西北一十五里秦王剪/伐趙所築寰宇記謂之蘿&KR1048;亭)廣¶
　武城(在代州西一十五里圖經云在句注陘南口之/南秦縣属鴈門郡漢髙祖械繋婁敬於廣武即)¶
　(此後魏自此移縣於上舘/城今廢一名古鴈門城)榆次古城(在榆次縣西北/隅漢舊縣城也)¶
　(遺址/頗存)平陶城(在文水縣西南二十五里漢/縣属太原郡後魏改名平遥)沾縣城(在/樂)¶
　(平縣西南三十里漢為沾縣屬上/黨郡隋置遼州於此遺址頗存)汾陽城(在府城北/七十里漢)¶
　(為汾陽縣隋初改/陽直後又改今名)陽邑城(在太谷縣東一十五里漢/舊縣属太原郡過東十餘)¶
<pb:KR2k0008_WYG_019-27a>¶
　(里有王班堡内/有九級浮圖)新興郡城(在忻州南二十里漢末曹/操立此郡亦名建安城)¶
　狼孟城(在府城北七十里漢舊縣/属太原郡俗名黄頭寨)鵝城(在清源縣東/南二十三里)¶
　(晉永嘉初洛陽地䧟有二鵝蒼者飛出白/者止此劉曜謂為已瑞築此城以應之)秀容城(在/忻)¶
　(州西北五十里後魏肆州治/此縣後周徙州治鴈門縣)雲州城(在文水縣北三/十里後魏築此)¶
　(寄治/并州)祁城(在祁縣西七里漢置縣/後魏徙今地遺蹟頗存)中都城(在榆次縣/東一十五)¶
　(里左傳昭二年執陳無宇於/中都即此漢為縣属太原郡)蘇孤戍城(在岢嵐州東/北一十里北)¶
　(齊築遺/蹟猶存)洛隂城(在府城東北六十里隋洛隂府之/地唐初於此置羅隂縣遺蹟猶存)三¶
　堆城(在静樂縣城内有堆/阜因名隋時所築)唐林城(在崞縣南四十里/唐析五臺崞二縣)¶
<pb:KR2k0008_WYG_019-27b>¶
　(置武延縣後改曰唐林五代梁/改白鹿晉改廣武宋併入崞縣)虒慮城(在五臺縣漢/置縣属太原)¶
　(郡西晉末南單于鐵弗劉武/居於新興虒慮之北謂此)長城(在馬嶺上自平城/至魯口沿山屈曲)¶
　(長三百里唐初/所築遺蹟猶存)廣陽城(在平定州西南八里廣陽村/本隋石艾縣唐天寳初更今)¶
　(名/)天池城(在静樂縣唐龍紀中李克用/表置天池縣宋熈寕中省)信都城(在榆/次縣)¶
　(東一十八里宋圖經縣東鄉/嘗名信都今来暮鄉是也)平潭城(在平定州西北/二十五里城郭)¶
　(略/存)隆舟城(在祁縣東南三十里五戍/代時劉繼元築以拒周)廢白馬府(在府城/西北五)¶
　(十里隋書/謂之故府)廢竹馬府(在太原舊府城中又太谷縣有/寕静府榆次有洞渦昌寕二府)¶
　(盂縣有信童府捴為府/十八皆唐府兵所居)舊隩州(在河曲縣本雄勇鎮/宋太平興國中以北)¶
<pb:KR2k0008_WYG_019-28a>¶
　(山時有煙熖置火山軍/金改隩州元省入保德)舊芭州(在保德州境元初置/此州至元初省入保)¶
　(徳/)受瑞壇(在太原府舊倉城中唐髙祖舉義使子元/吉留守獲瑞石有文曰李淵萬吉因築壇)¶
　(祠以/少牢)臯落墟(在樂平縣東七十里有古東山/臯落氏之墟漢縣因山以名)平城廢¶
　縣(在鴈門縣城西南/漢縣属鴈門郡)孟門廢縣(在石州西二十里後/周於此置定胡郡及)¶
　(縣隋廢郡唐/析置孟門縣)鴈門廢縣(在代州本漢廣武縣隋避諱/改鴈門有東陘西陘二闗元)¶
　(省/)合河廢縣(在興縣北六十里/唐貞觀中置宋廢)武村堡(在太谷縣東/南臨象谷水)¶
　(有戍三靣石/崖皆唐初置)董卓壘(在平定州東北九十里唐於此/置天軍戍以兵乃太原恒山之)¶
　(界闗/也)萬年頓(在太谷縣西北界舊名龍泉頓唐元/宗幸太原因其地主姓唐遂改今名)風¶
<pb:KR2k0008_WYG_019-28b>¶
　穴(在陽曲縣西二十里石壁有穴下有/廟傳云神至則穴内有聲去則否)鴈丘(在陽曲/縣金元)¶
　(好問赴府試行道中見一捕鴈者云捕得二鴈内一/死一脫網去空中上下盤旋哀鳴良乆投地亦死好)¶
　(問聞之遂以金贖得二鴈瘞於汾/水邉壘土為丘好問有鴈丘詞)¶
名宦周董安于(趙簡子使治晉/陽民樂其政)尹鐸(趙簡子使為晉陽/請曰以為繭絲乎)¶
　(抑為保障乎簡子曰保障哉/於是損其戸數民寛以和)李牧(趙良将居鴈門備/邉匈奴不敢近塞)¶
　漢郅都(景帝時鴈門太守匈奴畏之嘗刻木偶肖都/使騎射之亦不能中及都死亦不敢近鴈門)¶
　朱愽(并州刺史郡畏其/威嚴莫敢犯法)郭伋(建武中并州牧有恩徳/嘗行部至西河童兒數)¶
　(百騎竹馬迎拜道/次事訖還復拜送)周舉(并州刺史州俗冬月禁火寒/食多凍死者舉移書弔介子)¶
<pb:KR2k0008_WYG_019-29a>¶
　(推以變/其俗)劉瓆(太原太守時有小黄門趙/津乗勢犯法瓆考正其罪)三國梁習(魏初/領并)¶
　(州刺史禮召豪右勤勸農桑令/行禁止拜真刺史百姓穪咏之)陳泰(魏并州太守懐/柔民夷京邑貴)¶
　(人皆托市奴婢泰皆挂於壁不/發其書及徵為尚書乃悉還之)牽招(魏鴈門太守郡/界邉陲常教民)¶
　(戰陣又表復烏/桓五百餘家)晉曹忠(樂平太守在郡上書謂宜尊/儒重道及請為博士置吏卒)¶
　荀藐(榆次令為政以德而民懐之武帝下詔褒美云/就之如日月敬之如神明愛之如父母樂之如)¶
　(時/雨)劉琨(永嘉中并州刺史時并土飢/荒琨撫循百姓甚得其情)南北朝王晞(北/齊)¶
　(并州司馬孝昭帝欲用為侍中苦辭/曰非不爱作熱官但思之爛熟耳)隋辛公義(開皇/中并)¶
　(州刺史下車先至獄中驗問十/餘日㫁决盡方還㕔受新訟)楊素(并州道行軍捴/管率衆數萬討)¶
<pb:KR2k0008_WYG_019-29b>¶
　(平漢王/諒之亂)皇甫誕(并州捴管司馬時漢王諒為捴管府/事一以諮之諒謀作亂誕數諫不從)¶
　陶模(仁夀初嵐州司馬諒作亂刺史喬鍾葵發兵将/赴逆模拒之鍾葵臨以兵模辭氣不撓義而釋)¶
　(之/)張祥(并州司馬諒作亂縱火燒郭下百姓驚駭城/側有西王母廟祥登城再拜泣禱曰神其有)¶
　(靈可降雨相救言訖廟上雲起須臾驟/雨其火遂滅士卒感其至誠莫不用命)唐竇静(武徳/初并)¶
　(州大捴管府長史時突厥數為邉患粮道不属静表/請屯田以省餽運嵗収粟十萬斛又請㫁石嶺以為)¶
　(障/塞)李勣(太宗時都督并州以威肅聞帝曰朕用/勣守并突厥不敢南賢於長城逺矣)李義¶
　琰(太原尉都督李勣威肅僚吏憚之/獨義琰敢庭辨曲直勣甚禮焉)李靖(鴈門太守/有時名突)¶
　(厥常冦太原諸将/多敗靖以完軍歸)薛仁貴(檢校代州都督狄/人畏之莫敢犯境)張公謹¶
<pb:KR2k0008_WYG_019-30a>¶
　(代州都督置屯田以省餽運又/數言時政得失太宗多所采納)張儉(代州刺史檢校/都督勸民墾田)¶
　(力耕嵗數稔私蓄富實乃建平糴/法入於官由是公私儲蓄皆足)鄧義(祁縣令有異/政邑人刻石)¶
　(紀/德)崔神慶(武后時并州長史有詔改錢幣法俄而物/價踴昂百賈驚擾神慶質其非於朝果豪)¶
　(猾妄為之/下制褒美)韓思彦(并州道廵按使時有獄訊掠已服/思彦獨疑之集兒童數百晨入暮)¶
　(出物色推訊遂/得殺人真盗)陳孝意(鴈門郡丞在郡菜食齋居時/長吏贓汚孝意清節彌厲發)¶
　(姦擿伏動若有/神吏人檷之)崔日用(并州刺史有德政及卒并人/懐之民數百皆縞服送䘮)¶
　戴謙(開元初文水令於縣東北鑿甘泉蕩沙靈/長千畝四渠引文谷水傳溉田數千頃)張說¶
　(為檢校并州長史時脩國/史勅齎槖即軍中論撰)王忠嗣(代州别駕大猾閉/門自歛不敢干法)¶
<pb:KR2k0008_WYG_019-30b>¶
　(數以輕/騎出塞)安庭堅(開元中太谷令有美/政邑人穪之為立碑)嚴挺之(太原少/尹力言)¶
　(王毛仲近倖恐激變俄改濮州刺史從/孫綬為河東節度治尚寛惠政聲流聞)馬燧(河東節/度時太)¶
　(原兵力單弱燧募得數千/人教之戰數月悉成精卒)柳公綽(太和中河東節度/使遭嵗悪樽節用)¶
　(度輟燕飲衣食與士卒均/沙陀感恩義故悉力保障)李光進(代州刺史破賊有/功弟光顔亦刺是)¶
　(州皆以御史大夫領事軍中/俱呼為大夫而以大小别之)裴懐古(并州大都督長/史吏民懐之後)¶
　(以召去再為并州百/姓皆扶老携稚出迎)魏谷倚(太原主簿與晉陽尉富/嘉謨吳少㣲友善皆以)¶
　(文辭著名時/穪北京三傑)宋李重誨(太宗時為忻州都廵檢北兵鎧/冦邉重誨邀戰敗之獲羊馬)¶
　(甲甚衆賜/詔褒美)陳堯佐(天禧中知并州毎汾水暴漲民輙/憂撓堯佐為築堤植柳數萬本作)¶
<pb:KR2k0008_WYG_019-31a>¶
　(柳溪民/頼其利)宋摶(真宗時河東轉運使上言大通監治鐵/盈積可□諸州軍數十年鼔鑄願罷採)¶
　(以紓民時邉事未息摶/經制漕運以幹洽穪)劉綜(景德中知并州以政績/聞州民乞留優詔嘉奨)¶
　梁適(夏人盗耕屈野河西田累年乃以適為定國/軍節度使知并州至則悉復侵地六百里)王¶
　嗣宗(咸平中知并州境内有卧龍王廟每窮冬/闔境致祭風雪老㓜踣於道嗣宗亟毁之)李若¶
　谷(知并州始建學校出私錢助貧民嫁娶時州多盗/若谷籍累犯者以三人互保再犯則并坐悛者削)¶
　(去藉/名)張齊賢(雍熈中知代州破/契丹俘獲甚衆)龐籍(慶歴中知并州/長於吏事治民)¶
　(有惠爱時契丹盗耕河西地/籍戒邉民無與遼人市易)杜衍(知并州為治謹宻/不以威刑督吏而)¶
　(吏民憚/其清整)張伯玉(慶歴中知太谷縣莅民勤政廣興水/利邑人德之為立祠陽村明福寺)¶
<pb:KR2k0008_WYG_019-31b>¶
　文彦博(知榆次縣政尚循良又授河東/轉運使穪職改河東節度使)韓𤦺(知并州/罷前帥)¶
　(所興不急之役募弓箭手墾荒/田至萬頃變河東火𦵏之俗)鄭戬(仁宗時知并州/契丹與趙元昊)¶
　(交兵邉奏互上獨戬不以聞詔遣使/問故戬對敵自相攻中國不足憂)明鎬(知并州遇/事不苟為)¶
　(而安静有體大廵邉以備賊時邉任多紈袴/子弟鎬取尤不職者杖之疲軟者皆自觧去)張孜(仁/宗)¶
　(時并代副捴管河東更鐵錢法人情疑貳兵相/率叩府欲訴幾為亂孜䇿馬往諭之皆散還營)張汝¶
　明(通判寕化軍地界遼文移數往来汝明名觸其諱/遼以檄暴於朝安撫使問故衆欲委罪於吏汝明)¶
　(曰詭辭欺君吾/不為也遂坐責)歐陽脩(河東制置使奏募民耕忻代/岢嵐等處廢田及以河東賦)¶
　(歛過重奏/罷十數事)吕誨(知大同監兼交城令究心/民事而於𣙜鹽亦不廢)薛映(知并州/治尚嚴)¶
<pb:KR2k0008_WYG_019-32a>¶
　(明吏不能欺每五鼔冠帶黎/明决事雖寒暑無一日異)司馬旦(知祁縣天大旱/人乏食郡盗剽)¶
　(奪富家巨室至以兵自備旦召富者開以禍福/於是爭出粟减直以糶飢者獲濟盗患亦弭)吕大¶
　忠(知代州時遼使設次於本地輙據主/位大忠移次於長城北遼使竟屈)孫覽(知太原/府夏人)¶
　(據横山並河為塞覽下令具糗粮嚴兵/械俟夏人入冦撃敗之遂城葭蘆而還)孫永(知太原/府忻代)¶
　(産鹽苦悪不堪食轉運使欲以盗販罪罪兵/吏永上言以悪鹽累防兵非計詔弛其禁)范純仁¶
　(元祐初判太原府其境地狹民惜地不葬純仁/遣属収葬無主燼骨及檄一路葬以數萬計)唐介¶
　(知太原府夏人數擾邉介戒邉将/無生事移諭以利害遂不敢動)吕公弼(知太原府/時韓絳宣)¶
　(撫秦晉将取囉兀城令河東發兵趣神堂新路公/弼慮必設伏乃路由永和援兵果遇伏詔褒之)韓¶
<pb:KR2k0008_WYG_019-32b>¶
　絳(與弟縝相繼為并州/帥有恩惠作杕華堂)劉庠(知太原府請復憲州募/民子弟剽銳工技擊者)¶
　(籍為勇敢倣漢謫戍法/貰流以下罪徙實河外)王素(知太原府汾河大溢素/曰若壊平晉遂灌州城)¶
　(矣亟命具舟楫築堤以捍/之一夕水驟至人頼以安)郭永(知太谷縣有善政太/原帥每宴饗歛取諸)¶
　(縣以給永以書抵幕府府遂不敢迫縣有潭出雲雨/嵗旱巫乗此譁民永杖巫暴日中雨立至縣人刻石)¶
　(紀其/異)唐恪(知榆次縣豪子萃逋庇姦不輸公賦前後/莫敢詰恪以理善曉之悟而自誨折節為)¶
　(長/者)何灌(火山軍廵檢賈胡疃有泉遼人常越境而汲/灌遏其來忿而舉兵灌迎髙射之發輙中或)¶
　(着崖石皆沒鏃敵驚以為神歛/去後又知寕化軍治聲著聞)劉舜卿(知代州遼遣/諜盗西闗鎻)¶
　(舜卿宻易舊鐍而大之數日敵以鎻来歸舜卿曰/吾未嘗亡鎻也引視納之不能受遂慚去誅諜者)史¶
<pb:KR2k0008_WYG_019-33a>¶
　抗(宣和末為代州沿邉安撫副使金人圍代急抗告/其二子稽古稽哲曰吾将死事汝輩亦勿負國城)¶
　(破父子/力戰死)李翼(宣和末為代州西路廵檢使屯崞縣金/人取代来論降翼射却之率士堅守城)¶
　(破摶被執怒罵不屈與縣令李/聳丞王唐臣尉劉子英同死之)張忠輔(宣和末為将/同崔申折可)¶
　(與守崞縣金人来攻忠輔固守拒敵中有二心/設伏斬忠輔首以畀金人可與以不屈見殺)徐徽¶
　言(知火山軍徙石州金人圍太原自石隰以北命/令不通者累月徽言以三千人渡河一戰破之)金¶
　趙秉文(平定州刺史前政苛於用刑而盗愈繁秉文/政尚寛簡旬月盗屏蹟民飢出祿以賑活之)¶
　楊邦基(天眷初交城令太原尹徒單恭貪汙不法託/名鑄金佛命属縣輸金邦基獨不與㢘介為)¶
　(河東/第一)元潭澄(交城令有文谷水溉田為郭師所專澄/令决水均其利於民豪民有持吏短長)¶
<pb:KR2k0008_WYG_019-33b>¶
　(為奸者察得其主/名皆以法治之)李德輝(太原路捴管崇學校表孝/節勸耕桑立社倉一權度)¶
　(凡可以阜民者無不為/之嘉禾瑞麥六出其境)劉福(平定元帥府監軍衆服/其恩信子熈載有學行)¶
　(父子相繼者/二十餘年)齊元彛(知興州盡心勞來流移者/復業郡人立碑以紀其德)楊克¶
　恭(知興州剖劇除弊賦均/訟簡既去人思慕之)本朝尹暹(洪武初興縣知/縣莅政廉能民)¶
　(懐其惠乃立善政碑以/頌之考績陞平陽同知)鍾友諒(洪武初忻州知州興/學撫民有循良聲自)¶
　(州署至驛傳城郭皆一新之公私不/甚費而事畢集代去民泣涕不忍舍)吳原庸(洪武初/夀陽知)¶
　(縣當兵荒後招集流散教之耕作民以安業廼建縣/署毁淫祠立學宫以及城隍廟壇壝驛舖皆備民懐)¶
　(慕/之)黄福(洪武間為清源縣主簿孜孜愛民惟/恐不被其澤一邑之人無不感戴)宋禮(洪/武)¶
<pb:KR2k0008_WYG_019-34a>¶
　(中為按察司僉事在任/持法嚴明人莫敢犯)李昇(洪武中五臺典史時秋/霜殺禾昇奏乞賑濟布)¶
　(政司委官劾實文致之罪昇曰為民獲罪/吾無憾矣耆老民庻訴于朝䝉賞勞復職)吕震(洪武/中為)¶
　(按察司僉事明敏/有為聲譽大振)王彰(洪武末為布政司左叅/政廉直無私官吏畏服)王綱¶
　(宣德中為右布政使廉正/自守處事安詳吏民懷之)劉英(繁峙知縣廉正愛/民代去而民不忘)周¶
　禮(正統初祁縣丞學問該/博以徳化民  省志)于謙(正統間以兵部侍郎/廵撫山西撫循有道)¶
　(民思慕之/  省志)鮑時(正統中為布政司右叅議政餘以/春秋之學淑人士習丕變  省志)張¶
　智(正統中五臺知縣在任/九年政多美績  省志)滕淵(正統間為嵐縣典史/有廉能聲嘗戍偏頭)¶
　(闗禦外兵草宿枕戈與士卒同/滿去唯携琴書而已  省志)楊璿(景㤗初為布政/司右叅政以治)¶
<pb:KR2k0008_WYG_019-34b>¶
　(行穪/省志)梁昱(景㤗間平定知州以文學政事並/穪卒于官士民哀悼不已  省志)范瑄(景/㤗)¶
　(末文水知縣有惠政卒/于官民思不忘  省志)王𦙍(天順初知祁縣牧民有/方既去民甚思之  省)¶
　(志/)胡謐(成化初山西按察僉事提督學校以/身率教甄别精明䝉詔旌異  省志)雷復¶
　(成化中廵撫山西嘗督師斬/獲敵酋蒙勅奨諭  省志)¶
流寓孟敏(漢鉅鹿人客居太原荷甑堕地不顧而去郭/林宗見而問其意對曰甑已破矣視之何益)¶
　(林宗異之因勸令㳺學十/年知名三公俱辟並不屈)滕茂實(宋杭州人靖康初/以工部侍郎使金)¶
　(為所留時其兄綯通判代州已先降尼瑪哈遷茂實/代州茂實聞欽宗至郊即自為哀詞具冠幘迎謁拜)¶
　(伏號泣請從舊主俱行金人不/許憂憤而卒有墓在州東六里)王無咎(磁州人徙樂/平金昭義節)¶
<pb:KR2k0008_WYG_019-35a>¶
　(度副使金亡無/咎義不仕元)¶
人物周狐突(晉大夫懐公立時突之子毛及偃從重耳/在秦公執突曰子來則免對曰子之能仕)¶
　(父教之忠古之制也今臣之子名在重耳若又召之/教之貳也滛刑以逞誰則無罪臣聞命矣乃就死)¶
　狐偃(突子晉文公為公子時出亡在外偃與兄毛從/之十九年比文公定王室宣信諸侯而覇天下)¶
　(大抵多/偃謀也)公孫杵臼(晉人為趙朔客屠岸賈誅朔杵臼有/謂朔友程嬰曰胡不死嬰曰朔婦)¶
　(遺腹若男吾奉之故不死也及生男賈聞而索之杵/臼曰立孤與死孰難嬰曰立孤難耳杵臼曰我為其)¶
　(易者乃取他人兒匿山中使嬰謬呼曰與我千金吾/告趙氏孤處賈諸将随嬰攻杵臼杵臼謬曰小人哉)¶
　(程嬰縱不能立孤而忍賣之乎遂殺杵/臼及孤兒其趙氏真孤乃在程嬰處也)程嬰(晉人既/謬殺趙)¶
<pb:KR2k0008_WYG_019-35b>¶
　(朔孤兒屠岸賈不疑乃抱趙氏真孤匿山中居十五/年韓厥言於晉景公復立趙氏後是為趙武即孤兒)¶
　(也遂攻屠岸賈滅之武既冠嬰曰昔下宫之難我非/不能死欲存趙後今宜下報宣孟杵臼遂自殺武啼)¶
　(泣齊衰三年/奉祀不絶)漢衞綰(代之大陵人初事文帝為中郎/将及景帝立以綰㢘實無他膓)¶
　(拜河間王太傅累遷/御史大夫至丞相)常惠(太原人武帝時随蘇武使/匈奴拘留十餘年始還昭)¶
　(帝嘉其勤勞拜光祿/大夫卒謚壮武侯)郇越(太原人明經飭行平帝時/州郡舉孝㢘茂才數病去)¶
　(官越散其先人貲千餘萬分施/九族州里志節甚髙顯名於世)周黨(廣武人家産千/金散與宗族㳺)¶
　(學長安建武初被徵三聘乃肯就車陛見帝廷伏而/不謁自陳願守所志詔賜帛四十匹寵之遂隱居黽)¶
　(池/)王霸(廣武人王莽簒位遂棄冠帯絶交宦光武時/徵到拜尚書穪名不穪臣尋以疾歸隱居守)¶
<pb:KR2k0008_WYG_019-36a>¶
　(志茅屋蓬戸/連徵不起)温序(太原人建武中徵為侍御史遷䕶/羗校尉行部至襄武為隗囂别将)¶
　(所拘刼諭使從已序曰分當效死/義不貪生遂以口銜鬚伏劔而死)王允(太原祁人世/仕州郡為冠)¶
　(盖同郡郭林宗見而竒之曰王生一日千里王佐才/也允少好大節有志立功累官豫州刺史討破黄巾)¶
　(後拜/司徒)王烈(太原人少師陳寔以孝義穪鄉里爭訟者/将質于烈或至途或望廬而還其德感人)¶
　(如/此)三國郭淮(陽曲人舉孝㢘仕魏屢立戰功累遷征/西将軍都督雍凉諸軍事終車騎将軍)¶
　孫資(太原人曹操為司空辟資不應後荀或見而嘆/曰北州賢智零落今復見孫彦龍乎表為尚書)¶
　(郎仕至中書令/彦龍資字也)王淩(太原祁人為太尉封南/鄉侯忠於魏室而死)王昶(晉/陽)¶
　(人世父柔北中郎将父澤代郡太守昶仕魏累官兖/州刺史遷司空賜爵闗内侯著兵書及治論二十餘)¶
<pb:KR2k0008_WYG_019-36b>¶
　(篇/云)温恢(祁人父恕守涿郡卒恢年十五送䘮還鄉盡/散私財施宗族後舉孝㢘魏文帝時為侍中)¶
　(出為魏郡太守子六人恭生/良儉譲克並知名世號六龍)晉王沉(晉陽人父機魏/太守沉少孤飬)¶
　(於從叔昶事昶如父奉祖母寡嫂以孝義穪好書善/属文以佐命勲累遷尚書令散騎常侍封博陵郡公)¶
　郭𤦺(晉陽人少方直善五行作天文志五行傳註榖/梁京氏易百卷趙王倫簒位欲用𤦺𤦺曰我已)¶
　(為武帝吏豈容復為/今世吏終身隱居)郭奕(陽曲人少負重名山濤穪/其髙簡有雅量初為野王)¶
　(令太康中/為尚書)劉殷(新興人曽祖母王氏盛冬思蓳食殷/方九嵗往澤中慟哭蓳忽生得斛餘)¶
　(而歸又嘗夢人謂西籬下有粟/掘之果得粟十五鍾鄉人異之)王渾(昶子累官至司/徒弟湛㓜有識)¶
　(度簡言語父䘮居墓次服闋闔門守静不交當世仕/至汝南内史濟少有逸才氣盖一時性好弓馬尤善)¶
<pb:KR2k0008_WYG_019-37a>¶
　(易及老/荘文詞)温羡(恢孫少聰敏惠帝時拜豫州刺史累遷/吏部尚書後為冀州刺史遷開府領司)¶
　(徒/)温嶠(羡從子父憺河東太守嶠博學能文風儀秀/整為劉琨右司馬奉表江東元帝器之王導)¶
　(等並與親善後除散騎侍/郎累遷開府儀同三司)孫楚(太原中都縣人才藻/卓絶爽邁不羣少欲)¶
　(隱居謂王濟曰吾欲潄石枕流濟曰流非可枕石非/可潄楚曰枕流欲洗其耳漱石欲礪其齒年四十餘)¶
　(始叅鎮/東軍事)孫綽(楚孫兄盛博學善言名理著醫卜及易/象妙於見形論又著魏氏春秋晉陽秋)¶
　(咸穪良史官至秘書監加給事中綽博學能文後居/㑹稽㳺放山水十餘年作遂初賦及天台賦詞甚工)¶
　王承(晉陽人清虚寡欲弱冠知名太尉王衍敬異之/以比南陽樂廣自昶至承世有髙名論者以為)¶
　(祖不及孫/孫不如父)王述(承子安貧守道嘗見司徒王導導每/發言一坐賛美述正色曰人非堯舜)¶
<pb:KR2k0008_WYG_019-37b>¶
　(安得每事盡善導改容謝之累官散騎常侍尚書令/子坦之弱冠負時名後同謝安輔朝政累官中書令)¶
　王濛(晉陽人少不為鄉曲所齒晚節勵行有美譽子/藴仕至散騎常侍藴二子恭有節&KR0757;自負才地)¶
　(恒有宰相之望爽/仕至寕朔将軍)莫含(繁峙人劉琨為并州辟含從/事穆帝聞其才求含於琨遂)¶
　(入叅軍國大謀後封闗中侯子顕為左常侍顕之子/題後魏時為大将以功封東安侯弟雲好學善騎射)¶
　(官至執金吾/進封安定公)觧叔謙(鴈門人母有疾夜禱聞空中語/云須丁公藤為酒便瘥叔謙遍)¶
　(訪至宜都郡山遇老翁伐木問之曰此/丁公藤叔謙求歸漬酒毋飲之疾瘥)王懿(太原人/年十七)¶
　(及兄叡同起義兵與慕容垂戰敗太元未徙居彭城/後叡以襲桓元遇害懿仕宋累官徐州刺史三臨徐)¶
　(州威德著於彭/城卒謚曰桓)周續之(鴈門人徙豫章太守范寗於/郡立學招集生徒續之年十)¶
<pb:KR2k0008_WYG_019-38a>¶
　(二詣寗受業居學數年通五經五緯號曰十經名冠/同門既而入廬山與劉遺民陶淵明俱不應徵命謂)¶
　(之尋陽/三隱)南北朝王元謨(太原祁縣人仕宋為彭城太/守累官至開府儀同三司遷)¶
　(南豫州刺/史加都督)郭祚(魏太原晉陽人少孤貧姿貌不偉凡/人莫之識有女巫相祚後當貴祚渉)¶
　(經史尺牘文章並穪於/世後果為吏部尚書)唐邕(晉陽人明敏有才幹魏/神武時擢文襄大将軍)¶
　(督䕶累遷尚書令後授/上開府儀同大将軍)王僧辯(祁縣人學渉該博尤/明左氏春秋噐宇肅)¶
　(然雖射不穿扎而有凌雲氣仕梁為江州刺史/後平侯景之亂加侍中尚書令累遷至大司馬)王思¶
　政(祁縣人漢司徒允之後容貎魁梧有籌䇿仕北齊/為都官尚書郎在荆州置三十城以當衝要所薦)¶
　(舉咸得/其才)王軌(太原人亦司徙允之後性質直事周累/官内史下大夫處以腹心之任以功進)¶
<pb:KR2k0008_WYG_019-38b>¶
　(位柱國拜徐州捴管威/振敵境陳人甚憚之)王茂(太原人好讀兵書性寛/厚居家未嘗有惰容梁)¶
　(武帝以王佐許之事無大小皆詢焉累官至江州刺/史在州不取奉獄無滯囚居處被服同於儒者卒贈)¶
　(太尉謚/忠烈)隋王韶(太原人㓜方雅頗好竒節在周以軍/功封晉陽縣公隋初進爵頃城郡公)¶
　(晉王廣鎮并州除行臺右僕射韶性剛直王嘗穿池/起三山韶自鎻而諫王謝而罷之髙祖嘉歎賜金百)¶
　(兩/)郭雋(太原人家門雍睦七葉共居犬豕同乳烏鵲/通巢時人以為義感之應州縣上其事髙祖)¶
　(遣昌平公宇文㢸/詣其家勞問之)唐張道源(并州祁人年十四居父/䘮盡孝縣令郭湛署所)¶
　(居曰至孝里隋末政亂辭監察/御史歸後仕唐歴秋官尚書)唐儉(邕孫父鍳與髙/祖善儉爽邁少)¶
　(繩檢然事親以孝聞佐太宗定天下為天/䇿府長史後累官禮部尚書封莒國公)許世緒(并/州)¶
<pb:KR2k0008_WYG_019-39a>¶
　(人與弟洛仁俱從起晉陽有功世緒累官蔡/州刺史封真定郡公洛仁累官冠軍大将軍)温大雅¶
　(祁縣人師文中子髙祖時與竇威等定儀典拜黄門/侍郎太宗朝封黎國公弟彦博累官尚書左僕射既)¶
　(掌机務謝賔客不通進見必陳政事利/害得失累官中書侍郎封清河郡公)王珪(祁縣人/太宗時)¶
　(為諫議大夫忠直敢言嘗令品藻當代人物珪既歴/舉之末曰激濁揚清臣於數子亦有一長當時以為)¶
　(確/論)王方翼(并州人早孤哀毀時號孝童髙宗時累官/肅州刺史烽邏精明河西蝗獨不至方翼)¶
　(境後遷夏州都督為耦耕法/力省而見功多百姓順頼)狄仁傑(太原人舉明經/嘗赴并州法曹)¶
　(登太行山見白雲孤飛曰吾親舍其下同府叅軍鄭/崇質母老且病當使絶域仁傑請代行長史藺仁基)¶
　(義之曰斗南一人而已後以地官侍郎同平/章事委曲請武后還政中宗時封梁國公)茹汝升¶
<pb:KR2k0008_WYG_019-39b>¶
　(代州人為僕射嘗承命治代郡民/獲安業後里人慕其德立廟祀之)武平一(太原人通/春秋工文)¶
　(詞武后時畏禍隱嵩山屢詔不/應中宗復位拜脩文館學士)李憕(文水人父希倩/神龍初監察御)¶
　(史憕舉明經天寳初守清河有美政民為立祠後尹/京兆又為中都留守安祿山䧟東京憕與子十人皆)¶
　(遇/害)王縉(太原人少好學□兄維俱以名聞舉草澤文/章清麗科安祿山亂擢太原少尹佐李光弼)¶
　(以功加憲部侍郎俄拜黄門侍郎/同平章事領河東節度後知政事)王翃(晉陽人擢才/兼文武科累)¶
　(遷容管經畧使討定夷僚卒贈尚書僕射謚曰肅兄/翊性謙柔歴山南東道節度使代宗目為純臣卒贈)¶
　(戸部尚書/謚忠惠)武元衡(平一孫事德宗為御史中丞嘗對/延英帝目送之曰真宰相噐元和)¶
　(中拜相時淮蔡用兵悉以機政委之從弟儒衡氣韻/髙雅為諫議大夫劾奏皇甫鎛剥下媚上後為戸部)¶
<pb:KR2k0008_WYG_019-40a>¶
　(侍/郎)王緯(太原人為長安尉累官御史大夫時裴延齡/希寵以諸道負錢為羡錢緯奏此皆諸州經)¶
　(費大忤其意改/檢校工部尚書)王鍔(太原人曹王臯節制江西表為/江州刺史鍔小心善刺軍中情)¶
　(偽臯推以腹心德宗時累官尚書左/僕射為河東節度使遷同平章事)王仲舒(并州祁/人貞元)¶
　(中賢良方正登第為左拾遺德宗欲相裴延齡仲舒/與陽城交章言不可歴婺蘇二州刺史穆宗重其文)¶
　(召為中書舍人尋除江西觀察/使有興浮屠祠屋者驅出於境)王彦威(太原人舉明/經甲科補太)¶
　(常檢討官嘗采隋唐典禮沿革條次類/分號元和新禮上之累遷宏文舘學士)温造(大雅五/世孫父)¶
　(佶安祿山亂往見平原太守顔真卿助為守計造姿/表魁傑性嗜詩書隱東都烏重𦙍奏致幕下遷殿中)¶
　(侍御史彈劾夏州節度使李祐違詔/進馬祐曰今日膽落於温御史矣)王播(太原人舉/賢良方正)¶
<pb:KR2k0008_WYG_019-40b>¶
　(補盩厔尉善治獄事累遷京兆尹穆宗立以刑部尚/書拜相弟起性孝友讀書一經目弗忘元和中以殿)¶
　(中侍御史兼集賢殿學士數/上䟽諫畋㳺累擢同平章事)狄兼謩(仁傑族曽孫剛/正有祖風文宗)¶
　(朝為御史中丞帝曰御史是朝廷紀/綱一臺正則朝廷治官至尚書左丞)王鐸(播弟炎之/子炎仕至)¶
　(太常博士鐸㑹昌初進士累官同平章事從僖宗幸/蜀以經濟自任尋為田令孜所搆罷為檢校司徒卒)¶
　(遇/害)五代張憲(晉陽人沉静寡欲少好學能鼔琴唐荘/宗知其能文以為天雄軍節度使掌書)¶
　(記累遷刑部侍郎後/為太原尹北京留守)史建塘(鴈門人仕晉常為先鋒/破敵有功累官至檢校)¶
　(左僕射歴貝相二州刺史子匡翰好讀書/沉毅有謀接下有禮仕至義成軍節度使)鄭仁誨(晉/陽)¶
　(人初事唐将陳紹光紹光醉怒欲殺之仁誨植立不/動紹光曰汝有器量非吾所及也周太祖每事有疑)¶
<pb:KR2k0008_WYG_019-41a>¶
　(即從質問仁誨謙謹好禮不自矜伐為士/大夫所穪世宗攻河東仁誨留守東都)扈彦珂(代/州)¶
　(鴈門人初仕晉為河東節度漢初擢宣徽南院使嘗/賛周祖討平河中加同平章事以太子太師致仕)¶
　薛懐讓(太原人勇敢善戰鬬仕漢擢安國軍節度周/封把國公懐譲好畜馬駞及罷節鎮猶有馬)¶
　(百匹駞三十頭傾資以/給芻粟朝夕閱視為娛)韓通(并州太原人謹厚有勇/力周世宗時累官侍衞)¶
　(親軍副都指揮使宋太祖北征至陳橋為諸将推戴/通聞變惶遽而歸謀率兵禦之為軍校王彦昇所害)¶
　(妻子皆死太祖怒彦昇專/殺贈通中書令以禮収葬)李筠(太原人善騎射仕周/屢立戰功為昭義軍)¶
　(節度使恭帝即位加檢校太尉宋太祖遣使諭以受/禪筠即欲拒命及延使者置酒遽索周祖畫像懸壁)¶
　(涕泣不已於是拒命為/太祖所攻城䧟赴火死)李重進(周太祖之甥也生於/太原累官歸德軍節)¶
<pb:KR2k0008_WYG_019-41b>¶
　(度恭帝即位加檢校太尉改淮南道節度宋太祖受/禪加重進中書令重進治城繥兵以拒命太祖攻之)¶
　(城䧟舉族/自焚死)宋藥元福(晉陽人有膽氣善騎射晉天福/中擊敗契丹以功累加至檢校)¶
　(太尉宋初加檢校太師卒贈侍中元福雖老筯/力不衰人言其尚堪領兵必大喜時稱驍将)李萬¶
　超(太原人㓜孤貧負販養母石晉時從杜重威拒契/丹流矢貫手㧞矢復戰神色自若屢立功授洺州)¶
　(團練使宋初遷/左驍衞大将軍)武行德(榆次人材貎竒偉仕晉累官/指揮使為契丹所獲偽請自)¶
　(效遂走據河陽漢初授河陽三城節度使從周/世宗討淮南以功封宋國公宋初改封魏國公)侯章¶
　(榆次人五代晉時為指揮使契丹入汴與王晏等斬/其将後歸漢擢鎮國軍節度周封申國公後世宗北)¶
　(征再為武勝軍節/度宋初封楚國公)張從恩(太原縣人初仕晉由外戚/擢金吾衞将軍以禦契丹)¶
<pb:KR2k0008_WYG_019-42a>¶
　(加同平章事契丹入汴從恩歸漢為右/衞上将軍周封褒國公宋改封許國公)李洪信(晉陽/人少)¶
　(善騎射初仕漢累官侍衞馬軍都指揮使乾祐中以/郡小用事求觧軍職周加同平章事宋擢左驍衛上)¶
　(将軍致仕弟洪義仕漢周官/至檢校太師宋加中書令)劉孝忠(太原人母病經/三年孝忠割股)¶
　(肉㫁左乳以食之母病心痛劇又然火掌中代母受/痛母尋愈及母卒為傭富家得錢以葬富家養為己)¶
　(子後養父兩目失明孝忠䑛之復/能視太祖親征太原召見慰諭)郭從義(太原人性/厚有謀畧)¶
　(善飛白書初仕漢周以功累官至檢校太師宋加守/中書令出為河中尹以太子太師致仕曽孫承祐歴)¶
　(知數州累官至/殿前都虞侯)石曦(太原縣人仕晉為左衛将軍宋/初從征太原及南唐皆有功歴)¶
　(知雄覇鎮原四川遷/至右龍武軍大将軍)王貴(太原縣人累官都指揮使/太宗時從潘美北征頗立)¶
<pb:KR2k0008_WYG_019-42b>¶
　(戰功及從楊業為遼兵所圍親射殺數十人矢盡/張空弮又擊殺數人遂遇害時年已七十三矣)李¶
　進卿(晉陽人少驍勇從周世宗戰髙平累官都虞候/宋初以平蜀功累遷歩軍都虞侯終静江軍節)¶
　(度子延渥積功遷右領/軍衞大将軍歴知數州)楊業(太原縣人父信漢麟州/刺史業事劉崇屢立戰)¶
　(功時號楊無敵太宗征太原業勸其主繼元降以保/生聚太宗召見業以為代州兼三交駐泊兵馬都部)¶
　(署屢敗契丹後與契丹戰被擒不食而死業不知書/忠烈武勇有智謀與士卒同甘苦故士卒樂為之用)¶
　楊美(并州文水人状貎雄偉初仕後周為鐵騎都指/揮使宋初為北海軍使政尚簡易民德之以平)¶
　(蜀功累遷端州防禦使卒贈侍中美凡得賜予/及俸祿盡周給親戚故舊死之日家無餘財)慕容¶
　延釗(太原人父章開州刺史延釗少以勇榦聞從周/世宗征討以功累官殿前副都點檢宋初以功)¶
<pb:KR2k0008_WYG_019-43a>¶
　(加檢校太尉卒追封河南郡王次子德豐從/征太原江南累官頴州團練使歴知數州)安守忠¶
　(晉陽人父審𤦺周封陳王守忠累官為州刺史入宋/知興元太宗時歴知數州累遷感德軍觀察留後為)¶
　(治簡静喜與士大夫/㳺從時論多與之)白重賛(憲州樓煩人有武勇初/仕漢領端州刺史周時)¶
　(從征太原淮南以功遷至檢校太尉宋/開寳初以左千牛衛上将軍奉朝請)張永德(并州/陽曲)¶
　(人家世饒財父潁晉安州防禦使永德仕周屢立戰/功至檢校太尉宋初加侍中授武勝軍節度復立戰)¶
　(功封衞/國公)常延信(平晉人祖思仕周歴昭義歸德平廬/三鎮節度延信仕宋累官梓遂十二)¶
　(州都廵檢使淳化中歴㐮鄧宋/曹等州都廵檢使皆著威績)袁繼忠(并州人父進/周階州防禦)¶
　(使繼忠長厚忠謹宋初平澤潞討并汾征蜀廣悉預/攻戰又從征契丹皆有功累官判四方館事後䕶鎮)¶
<pb:KR2k0008_WYG_019-43b>¶
　(定髙陽闗屯兵前後賜賚悉以犒士及卒家/無餘財子用成登進士第官至太常博士)吳廷祚¶
　(太原縣人性孝好學有将畧仕周官至樞宻使宋初/為雄武軍節度鎮京兆卒贈侍中長子元輔好學善)¶
　(筆札官至定州鈐轄次/子元載官至左衞将軍)王溥(祁縣人父祚周宿州防/禦使漙漢時舉進士第)¶
　(一仕周為中書侍郎平章事賛世宗討澤潞加右僕/射宋初位司空太宗時封祁國公卒謚文獻漙藏書)¶
　(萬卷長子貽孫徧覽之累官右/司郎中㓜子貽永慶歴中拜相)賀惟忠(定襄人性剛/果知書曉兵)¶
　(法初仕周知易州宋興授本州刺史兼易定祁等州/都廵檢捍禦有功撫士卒得其死力毎乗塞用兵所)¶
　(向必克威名震北邉故十/餘年間契丹不敢南牧)羅彦瓌(太原縣人仕周官/至指揮都虞候顕)¶
　(德宋太祖自陳橋入彦瓌曰我輩無主今日湏得天/子范質等由是降階聽命累遷安國軍節度嘗與李)¶
<pb:KR2k0008_WYG_019-44a>¶
　(繼勲大/破契丹)郭守文(太原縣人父暉漢䕶左軍使征遼東/戰死守文沉厚有謀畧宋初以功累)¶
　(遷宣徽南院使卒追封譙王其平時所得俸祿悉以/犒士卒之日家無餘財女為皇后子崇仁累官磁州)¶
　(防禦/使)髙防(夀陽人性沉厚守禮法累世将家父從慶/戍天井闗與梁軍戰死防好學善為詩事)¶
　(漢入宋官至樞宻直學士知/鳳翔府及卒太祖甚悼惜之)王全斌(太原縣人初仕/周累官右廂都)¶
　(指揮使宋初為西川兵馬都部署平蜀有功全斌輕/財重士寛厚容衆軍旅樂為之用初入蜀時太祖常)¶
　(因大雪觧所衣紫貂/裘㡌遣使馳賜焉)呼延賛(太原縣人累功積官至/康州團練使賛有膽勇)¶
　(徧文其體為赤心殺賊字至於妻拏僕使皆然諸/子耳後别刺字曰出門忘家為國臨陣忘死為主)尹¶
　憲(晉陽縣人事太宗於潜邸及太宗即位為殿直充/延州保安軍使屢立戰功歴知瀛滄邢州皆兼兵)¶
<pb:KR2k0008_WYG_019-44b>¶
　(馬鈐/轄)李謙溥(盂人性慷慨通左氏春秋開寳中為濟/州團練使及卒太祖甚痛惜之子允正)¶
　(累官知定州允則有才畧歴/知潭滄雄鎮潞州治有聲)慕容德琛(延釗弟延卿/之子累官内)¶
　(殿崇班知夔州討反賊李順及澧鼎蠻皆有功景/德中以并代鈐轄知憲州後為右監門衞大将軍)石¶
　普(其先幽州人徙太原祖全周鐵騎軍使普從父通/給事晉邸後歴數路都捴管累遷左領軍衞大将)¶
　(軍普有膽畧凡預討伐聞敵所在即馳赴之頗/通兵書隂陽六甲星歴推歩之術太宗厚遇之)輔超¶
　(忻州秀容人勇悍有力宋初從平上黨遷内直都知/又從征太原攀堞先登身被十三創太宗嘉其勇賜)¶
　(錦𫀆銀帶再乗城中流矢/者八累官萊州團練使)武英(太原人父宻随劉繼/元歸宋仕至鎮定同)¶
　(廵檢與契丹戰沒錄英為忻代同廵檢累遷涇原行/營都監夏人入冦諸将戰小勝敵偽遁英以為前必)¶
<pb:KR2k0008_WYG_019-45a>¶
　(有伏任福等既敗英/猶力戰矢盡遇害)吳元扆(廷祚子性謹譲喜讀春/秋左傳太宗選尚公主)¶
　(累官安州觀察使歴知鄆定河陽潞徐/州有憂民心待賔佐以禮卒贈中書令)楊延昭(業子/太宗)¶
　(朝以崇儀使知保州屢敗契丹後為髙陽闗副都部/署延昭智勇善戰號令嚴明與士卒同甘苦遇敵必)¶
　(身先行陣克㨗推功於下在邉防/二十餘年契丹憚之目為楊六郎)夏守贇(榆次人父/遇為武騎)¶
　(軍校與契丹戰歿兄守恩累官定州路都捴管守贇/在真宗時知樞宻院事後為髙陽闗都捴管判瀛州)¶
　(卒謚忠僖子随累/官陜西副都捴管)閻守恭(榆次人父榮倜儻有志畧/劉繼元召辭不就守恭體)¶
　(貎竒偉後徙家大名應募立功累遷德州刺史為并/代兵馬鈐轄御軍嚴雖家居如對賔客常訪求郭進)¶
　(事而師/法之)王信(太原人少勇悍真宗時應募以擒賊功/補龍神衞指揮使累功遷保州刺史王)¶
<pb:KR2k0008_WYG_019-45b>¶
　(則反為貝州城下都捴管城破則遁信率/兵執則而還拜感德軍節度觀察留後)安俊(太原/人祖)¶
　(贇髙州團練使仁宗即位俊補殿直後歴知數州累/遷侍衞歩軍都虞候俊乆在邉羗人識之嘗為環州)¶
　(都監种世衡得俘虜問曰/若属孰畏曰畏安太保)劉易(忻州人性介烈博學/好古喜談兵韓𤦺知)¶
　(定州上其所著春秋論授太學助教并州州學説書/不能屈志仕進寓居盧氏習辟穀術趙抃復薦之)¶
　任山(平晉人有大志不仕法春秋作通記擬井田作/中田圖嘗應詔言事富弼厚遇之所著有晉溪)¶
　(集/)楊文廣(延昭子從狄青南征為廣西鈐轄知宜邕/二州英宗穪為名将累遷興州防禦使秦)¶
　(鳳副都捴管後徙定州遷歩軍都虞侯遼人/爭地界文廣獻陣圖并取幽燕䇿未報而卒)髙若訥¶
　(榆次人徙衞州進士及第累官樞宻使皇祐中罷為/觀文殿學士尚書左丞卒謚文荘若訥彊學善記該)¶
<pb:KR2k0008_WYG_019-46a>¶
　(通群籍頗明歴學醫/書有文集二十卷)盧政(文水人以神衞都頭從劉/平與夏人戰兵敗平被執)¶
　(政脫歸仁宗引問状因自陳失主将當死帝義其言/以為供奉官討貝州賊率勇敢登堞大軍乗之後累)¶
　(官至武㤗/軍節度使)潘夙(太原人天聖中上書論時政授仁夀/簿歴知韶滑桂州累遷河北轉運使)¶
　(知河中府章惇察訪荆湖討蠻徭陳夙/憂邉状以知潭州再遷光祿卿知鄂州)王凱(全斌曽/孫徙家)¶
　(京兆冦凖奏為三班奉職累遷麟州都監敗趙元昊/以功遷侍衞親軍副都指揮使卒謚壮恪凱治軍有)¶
　(紀律善撫循士卒與敵遇未嘗/挫衂孫詵能詩善畫尚公主)郝戭(石州定胡人家/貧竭力養親舉)¶
　(進士歴通山令時年未五十以父樵老上書請致仕/為父求官執政諭使赴官而後請則可乃留妻子於)¶
　(家獨奉父行踰歳竟謝事得太子中允/以歸而樵卒自畚土造冢詔賜粟帛)楊震(代州崞/人宗閔)¶
<pb:KR2k0008_WYG_019-46b>¶
　(子弓馬絶倫從折可存討方臘有功還知麟州建寕/寨靖康初夏人圍建寕震率士與戰矢盡力乏與子)¶
　(居中執中力戰歿唯長子存中從/征河北獨免建炎中贈官謚恭毅)趙宻(清源人政和/中用材武試)¶
　(為河北隊将戍燕髙宗以大元帥開府檄援京師建/炎初從張俊討冦及敗金人於明州累功遷龍神衛)¶
　(四廂都指揮使/後加至少保)王中立(岢嵐州人博學强記家豪於/財待賔客豐腆而自舉甚儉)¶
　(不再娶亦不就舉居一室如衲僧數年乃出人覺其/談吐詩翰異常問之不言晚年易名雲鶴自號擬栩)¶
　(臨終預尅/期而逝)楊存中(震子少警敏誦書日數百言為人/魁梧沉鷙宣和末應募擊賊積功)¶
　(至忠翊郎靖康初金人再□汴存中入援金人攻明/州從張俊死戰破之累官檢校少保後封同安郡王)¶
　(卒謚武恭子偰工部侍/郎倓簽書樞宻院事)金楊雲翼(樂平人弱冠有文/名醫卜象數皆精)¶
<pb:KR2k0008_WYG_019-47a>¶
　(究舉進士第一累官翰林學士禮部尚書卒謚文憲/所著有文集及續通鑑周禮辨等書子恕亦舉進士)¶
　(仕元為翰/林待制)元好問(秀容人父德明自㓜嗜書以詩酒/自適好問七嵗能詩及長淹貫經)¶
　(史百家中興定五年進士歴内郷南陽令天興中為/行尚書省左司貟外郎金亡不仕為文備衆體蔚為)¶
　(一代宗工其所著/中州集捴若干卷)孫九鼎(定襄人天㑹中經義進士/第一弟九疇九億俱有詩)¶
　(名與兄同榜登第吳彦髙嘗贈詩云清廟/瑟三嘆齋房芝九莖其為名流穪道如此)吕允(平定/人逺)¶
　(祖宗禮舉進士為遼州司户宗禮子仲堪亦舉進士/仲堪孫釗為千夫長死國事釗生成德成徳生允累)¶
　(官漢中道㢘訪僉事以/子思誠貴追封齊國公)王渥(太原人性明俊不覊博/學善談論少㳺太學長)¶
　(於詞賦登興定初進士為寕陵令有治迹累遷右/司都事及完顔色哷往鄧州以為右司員外郎)王¶
<pb:KR2k0008_WYG_019-47b>¶
　璹(太原人舉進士第珙珦皇統九年同榜璹仕/至汾陽軍節度使鄊人榮之號三桂王氏)㳺完¶
　(崞州人大定初歲荒完日賑贍三百餘口冬給窮民/衣襖五百套春秋以家財募人平治道路二百五十)¶
　(里北至太和嶺南至忻口及其/老也以仁爱之心勉勵子孫)胥鼎(繁峙人父持國/尚書右丞鼎以)¶
　(大定中進士累官平章政事封英國公鼎通達吏事/有度量為政鎮静南遷以来書生鎮方靣者鼎一人)¶
　(而/已)郭文振(太原人承安初進士累官遼州刺史深得/衆心興定中招降太原東山二百餘村得)¶
　(壮士七千命權元帥右都/監行元帥府事封晉陽公)聶天驥(五臺人至寕初進/士累官京兆治中)¶
　(尋為衞州行尚書六部事哀宗遷歸德天驥留汴中/崔立變天驥被創甚其女舜英謁醫救療天驥死舜)¶
　(英葬之明日亦自縊天驥沉静寡言/能以雅道自将踐歴臺省若素宦然)張大節(五臺人/天徳中)¶
<pb:KR2k0008_WYG_019-48a>¶
　(舉進士調崞縣丞累遷戸部侍郎後歴知太原太興/府致仕大節㢘勤好學賦性剛直果於從政世宗甚)¶
　(愛重之子巖叟由進士累官刑部/侍郎兼太常卿國子祭酒致仕)楊慥(五臺人舉進/士累官南京)¶
　(司農卿戸部侍郎擢尚書有清望資噐雅重處/巨細事皆有法知朝廷大體非他人所能及)劉昂¶
　(興州人髙曽而下以科名相踵者七世昂天資警悟/律賦自成一家作詩得晚唐體大定中登進士後自)¶
　(國子司業擢左司郎/中終上京留守判官)張翰(秀容人大定末舉進士為/人有藴藉累官翰林直學)¶
　(士户部尚書有經濟之能卒謚逹義弟翛然由進士/同知河東北路都捴管事從子天彛舉進士子天任)¶
　(近侍局/副使)王特起(崞州人智識精深好學善論議長於/辭賦泰和中舉進士為真定錄事叅)¶
　(軍有惠政民立碑頌/其遺爱改沁源令)禹顯(代州鴈門人貞祐初𨽻上/黨公張開累戰功授義勝)¶
<pb:KR2k0008_WYG_019-48b>¶
　(軍節度使兼沁州招撫副使正大中軍/内變城破被擒得脱復被執不屈而死)趙益(太原人/讀書肄)¶
　(業元兵入境益合土豪保險屢戰有功晉陽公郭文/振署為夀陽令遷同知太原府事兼招撫使元兵攻)¶
　(城急益乃自殺妻子沉符印于井/亦自殺事聞贈河東北路宣撫使)元馮純(陽曲人舉/進士為河)¶
　(南行省平章後封魏國公子思温累官彰德/路捴管後封晉國公思温子本翰林檢討)郝㧞都¶
　(太原人善騎射通譯語太祖遣使宋往返數四以辨/穪從侵宋以功拜宣德等五路萬户後還治太原凢)¶
　(逺道租稅過重者悉除之卒追封冀/國公子天益天舉天澤皆至捴管)聶珪(平定人授/都元帥捴)¶
　(管平定等處兵馬子大本有學行從憲宗下蜀後為/平江路治中有聶輝者亦平定人累官兵工二部尚)¶
　(書後以陜西行/省叅政致仕)張德輝(交城人少力學金末兵興家/業殆盡史天澤開府真定辟)¶
<pb:KR2k0008_WYG_019-49a>¶
　(為經歴官世祖即位起為河東宣撫使民戴之若神/明至元初叅議中書省事擢侍御史不拜徳輝天資)¶
　(剛直博學有經濟/噐望之知為端人)許楫(忻州人㓜從元好問學年十/五中詞賦選又舉賢良方正)¶
　(孝㢘累官陜西道勸農使江西按察使歴/徽州東平兩路捴管所至皆有循良之政)吕思誠(允/子)¶
　(㤗定初舉進士累官翰林編修歴禮刑二部尚書捴/裁宋遼金三史後三為祭酒一法許衡之舊所著有)¶
　(文集及兩漢通/記卒謚忠肅)王守誠(陽曲人泰定初進士由秘書/郎累官至禮部尚書與脩三)¶
　(史至正間使四川薦賢直枉為諸道最/進行省左丞卒謚文昭所著有文集)郝天挺(交城/人官)¶
　(至中書平章封冀國公號新齋著唐詩鼔吹子祐西/臺御史孫忠恕翰林侍制獻所著無逸圖帝恱命捴)¶
　(裁宋遼金三史/書成歸隱終身)武祺(太谷人以儒進身知桐城縣果/㫁有善政官至甘肅行省叅政)¶
<pb:KR2k0008_WYG_019-49b>¶
　郭周(岢嵐人為都元帥立闗外六州元帥府便宜行/事時嵗屢不登四隅擾攘周瞻濟士庻境内無)¶
　(虞/)郜知章(樂平縣人家世業儒有詩名/司業王嗣能齊名世號王郜)本朝吳昭(盂/縣)¶
　(人洪武中以才能穪累官/至福建布政司左布政使)吳印(盂縣人才識卓異洪/武中敭歴仕途累陞)¶
　(陜西布/政使)和希文(平定人學行過人洪武中擢/用蒞職勤能官至刑部侍郎)王克己¶
　(夀陽人博通經史洪武中以/文學起家官至吏部試尚書)齊麟(五臺人洪武己丑/進士以文學異等)¶
　(擢翰林院編脩累/官至禮部侍郎)郝鵬(徐溝人由太學生歴職仕路/有能名累官至湖廣布政司)¶
　(左叅/政)田敏道(五臺人洪武中以才行超卓薦/起之官至湖廣按察司副使)李拳(徐/溝)¶
　(人洪武中以孝亷薦累遷應天府尹同邑閻彦清洪/武間亦以舉孝亷累官淮安府知府陞陜西布政司)¶
<pb:KR2k0008_WYG_019-50a>¶
　(叅/政)董方(忻州人登正統乙丑進士累官刑部尚/書子寕成化壬辰科舉進士  省志)喬毅¶
　(樂平人正統戊辰進士累官工部右侍郎子鳳登天/順丁丑進士官兵部武選郎中後先相望世濟其美)¶
　(云志/省)王鑑(太原人景㤗中進士除江西道監察御史/左遷膚施知縣以績最受詔旌異陞延安)¶
　(知府致仕/  省志)白侃(平定州人景㤗中進士由御史/陞陜西按察司副使  省志)周經¶
　(陽曲人天順初進士累官翰林學士間侍皇太子講/文華大訓太子毎起立拱聽仕至戸部尚書卒贈太)¶
　(子太保謚文/端  志略)¶
列女王覇妻(漢廣武人霸少立髙節妻亦美志行初覇/與同郡令狐子伯為友後子伯為楚相其)¶
　(子為郡功曹嘗詣霸霸子時耕於野投耒歸見色沮/怍客去覇卧不起妻固問故霸曰彼子容服甚光我)¶
<pb:KR2k0008_WYG_019-50b>¶
　(兒曹見客有慙色父子恩深不覺自失耳妻曰以子/伯之貴孰與君之髙覇屈起而笑曰有是哉遂共隱)¶
　(終/身)聶氏(石州定胡人郝戭妻事舅姑以孝聞戭篤行/苦節而不仕姻族語聶使勸戭聶曰吾不德)¶
　(無以助君子矧敢强其/所不欲以累其髙哉)武管嬰(太原人年十七未嫁/元至正間避兵山洞)¶
　(其父被執女奔至父所謂兵勿殺我父請以身代衆/乃釋其父父已逃去又言我有金帛瘞井邉衆往掘)¶
　(得之方爭取/女即投井死)齊氏(太原人適王履謙至正中賊䧟太/原齊氏與蕭吕二婦及二女避難)¶
　(趙荘賊至度不能免顧謂二女曰汝家五世同居號/為清白豈可辱身以苟生哉長女曰吾夫已死今得)¶
　(死為幸吕曰吾左丞孫也義不受辱齊氏大/哭乃與二婦二女及二孫女俱投岩下死)申氏(冀/寕)¶
　(人至正中賊䧟冀寕申語其夫李宏益曰君當速去/勿以我相累言訖投井死宏益後再娶安氏居二嵗)¶
<pb:KR2k0008_WYG_019-51a>¶
　(而宏益卒安氏泣謂諸親曰女子一適人終身/不改不幸夫死雖生亦何益乃自縊於柩側)白氏¶
　(太原人夫棄家為僧白氏年二十留養姑不去服勤/績絍以供租賦夫一日還廹使他適白㫁髪誓不從)¶
　(夫不能奪乃去姑年九十卒/竭力營𦵏畫姑像祀之終身)武志賢妻(姓蘇氏徐溝/人年十九而)¶
　(夫亡子甫週家貧特甚蘇勤紡織養姑以孝/姑卒以禮葬之永樂三年旌表其門  省志)馮氏(陽/曲)¶
　(人董三漢妻年二十一夫亡守節三十餘年貞潔無/玷宣德五年旌表族人名榮者妻郝氏年二十二而)¶
　(寡居與馮齊節並/受旌表  省志)朱氏(陽曲人胡源妻夫亡朱年二/十一奉姑撫㓜守節二十五)¶
　(年始終如一正統六/年旌表其門  省志)劉氏(太原人適楊素素染疾不/起劉號泣拔髪自誓比歿)¶
　(親理䘮葬事姑克盡婦道三子皆/有立景㤗初旌表其門  省志)梁氏(石州人適阮/福福兖州學)¶
<pb:KR2k0008_WYG_019-51b>¶
　(生卒時梁年二十慟夫早逝哀泣不已是夜自/縊與夫同槨而𦵏事聞表為貞節之門  省志)侯氏¶
　(繁峙人縻岩妻也夫歿侯焚香自誓孀居五十餘年/飬舅姑撫遺㓜艱難百状卒全其節天順間旌表其)¶
　(門志/省)孫氏(五臺人陳紀妻夫亡孫年二十四即以節/自勵孀居五十餘年無玷成化初旌表其)¶
　(門志/省)¶
仙釋志超(榆次人俗姓白隋大業初出家有異行唐貞/觀中入湼槃勅賜其院曰空王寺世號曰空)¶
　(王/佛)李長者(自滄州來盂縣日惟食十棗一栢葉小餅/掩室著論無虚時後至冠葢村逢一虎馴)¶
　(伏長者語虎曰吾欲釋華嚴經可與吾擇一棲止處/虎遂起引至神福山得一龕居之以著論年九十六)¶
　(化於/龕中)打地和尚(傳心要於江西馬祖退隱定㐮縣徃/来深山與虎豹群居踪跡神異有以)¶
<pb:KR2k0008_WYG_019-52a>¶
　(佛法問者以杖打地三下或匿其杖而問焉則開口/而已唐大歴中跏趺入㓕弟子𦵏其真身今酈村塔)¶
　(是也宋張商/英為撰記)真寳(代州人為五臺山僧正學佛能外/死生宋靖康之擾與其徒習武事)¶
　(山中欽宗召對眷賚隆縟真寳還山益聚兵助討敵/大至真寳被執金將不忍殺誘勸百方終不顧且曰)¶
　(吾法中有口回罪吾既許宋皇/帝以死豈當妄言耶怡然受戮)法空(漢州人俗姓古/出家㳺至忻州)¶
　(依懶牧和尚居萬安襌院日誦寫蕐嚴經元大德中/忽㣲恙誨徒出頌畢奄然而逝茶毘之際祥光溢目)¶
　(得舍利/十餘粒)順禪師(長安人俗姓弓洪武初来五臺普光/禪寺師無念德公嘗夜中見自身在)¶
　(文殊㑹中聞種種偈頌後雲㳺名山還止五臺永/樂初跏趺而逝茶毘後有舍利及有語錄傳世)了¶
　空(忻州人俗姓王氏生而神異年二十餘辭家去人/不知其所之後十餘年方歸住華盖寺凡事能前)¶
<pb:KR2k0008_WYG_019-52b>¶
　(知雖千里外莫不預見忽遇一異僧曰脩行當學最/上乗前知特小乗法耳非所以了生死也于是苦志)¶
　(勵行又數年遂大徹悟一日㣲恙示衆曰吾逝矣説/偈曰無物本来無身心何處尋人法雙忘却虚空現)¶
　(法身茶毘之日贈送者萬人而/烟成五采人咸異之  省志)昌海(太原人俗姓許/氏七八嵗時言)¶
　(動非常求出家後叅徹半藏禪師深契要㫖博渉群/經皆極其奥與洪蓮義金談道人呼為海金蓮三髙)¶
　(士戒律精嚴嵗旱禱雨輙應隱崛&KR2118;山刺血書五大/部經一百十三卷校正華嚴合論五臺清凉傳本宗)¶
　(二百問皆親筆書之永樂中詔選赴京纂脩大藏經/授太原府僧綱司都綱一日沐浴更衣趺坐而逰)¶
　(省/志)義金(太原人俗姓張氏㓜頴㧞有出塵之志禮沙/門了空為師洪武間逰金陵登壇受戒復歸)¶
　(杜門習靜衍曹洞宗𣲖以戒定慧自持化洽逺邇永/樂壬辰奉詔赴京讐校内典并三藏法數比進所註)¶
<pb:KR2k0008_WYG_019-53a>¶
　(經文賜官弗就乞歸故山上嘉其恬退賜衲衣襌褥/平生所著有勝嚴集若干卷校正水陸儀文六卷俱)¶
　(行世/省志)洪蓮(太原人俗姓吴氏早䘮父憂毀殊甚侍母/盡孝比䘮哀哭幾絶遂投晉城西饒益寺)¶
　(僧智巖出家儒釋兼通戒行苦節永樂十年詔選註/大明三藏法數校大藏經典成進賜衣設宴欲授以)¶
　(官懇辭還山後累奉詔對御談經䝉賚賜益厚景泰/四年七月四日展香禮佛畢趺坐説偈訓徒奄然示)¶
　(寂詔贈謚净梵翊教禪師僧錄司右講經兼大/功德寺住山覺庵大和尚仍遣官諭祭  省志)¶
　¶
　¶
　¶
<pb:KR2k0008_WYG_019-53b>¶
　¶
　¶
　¶
　¶
　¶
　¶
　¶
　明一統志卷十九¶
