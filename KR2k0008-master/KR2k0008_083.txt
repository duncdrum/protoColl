# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.854180
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八十三
<pb:KR2k0008_WYG_083-1a>¶
欽定四庫全書¶
　明一統志卷八十三¶
　　　　　　　　　　　　明　李賢等　撰¶
　　廣西布政司¶
　廣西古百粤地漢領於荆交二州刺史唐以其地𨽻¶
　嶺南道後分為嶺南西道廣徳初置桂管都防禦觀¶
　察等使宋屬廣南西路置經畧安撫司以靜江守臣¶
　兼領又置提點刑獄司治象州元置廣西兩江道宣¶
<pb:KR2k0008_WYG_083-1b>¶
　慰司及嶺南廣西道肅政㢘訪司于靜江俱𨽻湖廣¶
　行省至正末始於靜江置廣西等處行中書省本朝¶
　置廣西等處承宣布政使司領桂林柳州慶逺平樂¶
　梧州潯州南寧太平思恩田州思明鎮安十二府江¶
　州泗城奉議思陵利州龍州向武都康八州置廣西¶
　都指揮使司領桂林右桂林中南寧柳州慶逺潯州¶
　馴象南丹奉議九衞及全州灌陽平樂遷江富川梧¶
　州容縣懷集賀縣鬱林十守禦千戶所置廣西等處¶
<pb:KR2k0008_WYG_083-2a>¶
　提刑按察司分桂林蒼梧左江右江四道兼察諸府¶
　州衞所三司並治于桂林云¶
　　桂林府(東至湖廣永州府道州界六百里西至潯州府南平/縣界三百五十里南至柳州府馬平縣界二百六十)¶
　　　(里北至湖廣寳慶府武岡州界三百八十里自府治至/南京四千二百九十五里至京師七千四百六十二里)¶
　　　(糧十二萬/五千石零)¶
建置沿革禹貢荆州之域天文翼軫分野古百粤地戰¶
　國時為楚粤之交秦為桂林郡地漢屬零陵蒼梧二¶
　郡東漢為始安侯國三國吳置始安郡屬荆州晉屬¶
<pb:KR2k0008_WYG_083-2b>¶
　廣州宋改為始建國南齊復為始安郡梁兼置桂州¶
　隋初郡廢大業初州廢復置始安郡唐復為桂州治¶
　臨桂縣天寳初改始安郡至徳間又改建陵郡乾元¶
　初復為桂州光化間陞靜江軍節度五代時屬南漢¶
　宋仍為州紹興間陞靜江府元改置靜江路本朝改¶
　桂林府領州二縣七¶
　臨桂縣(附郭本漢零陵郡始安縣地晉屬始安郡唐/析置福祿縣貞觀初省入更名臨桂宋以慕)¶
　(化縣省入元仍舊本朝因/之編戶一百八十四里)興安縣(在府城北一百三/十里本漢始安縣)¶
<pb:KR2k0008_WYG_083-3a>¶
　(地唐武徳中置臨源縣大厯中土將搆逆縣人守義/不從遂改為全義縣晉時以縣置溥州宋初州廢太)¶
　(平興國初改曰興安縣元仍/舊本朝因之編戶十四里)靈川縣(在府城西北五/十二里本始安)¶
　(縣地唐龍朔初析置靈川縣宋元/仍舊本朝因之編戶四十八里)陽朔縣(在府城南/一百四十)¶
　(里本始安縣地隋析置陽朔縣屬桂州取陽朔山為/名唐初析置歸義縣貞觀初省入宋元仍舊本朝因)¶
　(之編戶一/十三里)永寧州(在府城西一百五十里本始安縣/地唐析置純化縣永貞初改慕化)¶
　(縣乾寧初又析慕化置古縣屬始安郡宋屬融州後/屬靜江府元因之本朝初改為古田縣隆慶五年陞)¶
　(為州以永福義寧二縣屬/焉編戶一十里領縣二)永福縣(在州城西南一百/里本始安縣地唐)¶
　(初析置永福縣因鄉為名屬桂州宋元因/之本朝省理定縣入焉改今屬編戶九里)義寧縣(在/州)¶
<pb:KR2k0008_WYG_083-3b>¶
　(城西北八十里本唐靈川縣地五代晉時馬氏置義/寧鎮後陞為義寧縣宋開寳中省尋復置元仍舊本)¶
　(朝因之編/戶六里)全州(在府城東北二百五十里秦屬長沙/郡漢為零陵郡之洮陽零陵二縣地)¶
　(三國屬呉隋置湘源縣𨽻永州五代晉時改為清湘/縣置全州宋𨽻荆湖路元改置全州路本朝洪武初)¶
　(改路為府九年改為州省清湘縣入焉𨽻湖廣永/州府二十八年改今屬編戶八十五里領縣一)灌¶
　陽縣(在州南九十里本漢零陵縣地呉析置灌陽縣/因灌水為名隋省入湘源縣大業末蕭銑復置)¶
　(𨽻全州唐初省後復置屬永州五代時馬/氏属全州宋元仍舊本朝因之編户五里)¶
郡名桂林(秦/名)始安(呉/名)建陵(唐/名)八桂(其名本出仙經後人/因植八桂於堂前故)¶
　(又以/名郡)靜江(唐/名)¶
<pb:KR2k0008_WYG_083-4a>¶
形勝東控海嶺右扼蠻荒(唐白居易行嚴/謨知桂林制)居五嶺之表¶
　控兩越之郊(唐蕭昕送/刺史序)交廣之衝(唐呉武陵記東制/邕容交廣之衝南)¶
　(扼賔蠻嚴/象之隘)水環湘桂山類蓬瀛(唐李義/山文)桂嶺摩天灕¶
　波經地(桂林/志)被山帶江(宋唐弼記五管之地桂為/大被山帶江控制數千里)西¶
　南㑹府(宋李彦弼記桂為西南㑹府所/以為襟蠻帶海用兵遣將之樞)山水重天下¶
　(宋楊萬里全州記衡湘以僻左自/逺于中州而亦以山水重天下)¶
風俗風俗與中國同(桂林志嶺南地氣卑下民多瘴癘/惟靜江與湖湘接民風習俗與中)¶
　(國/同)氣候與江浙同(嶺外代荅雨下便寒晴便熱不論/春夏與秋冬此盖南方之氣候桂)¶
<pb:KR2k0008_WYG_083-4b>¶
　(林與江浙頗類過桂/林而南則大異矣)習俗醇古(宋范成大/虞衡志序)風氣清淑¶
　(桂林志靜江風土和平有中州清淑/之氣雪霜時舉疾疫不興號為樂土)俗尚質朴(同上/八桂)¶
　(之俗尚質朴不事浮靡婚姻慶弔以㯽榔為禮襍以/石灰㗖之或簇之合盤寘之懷袖以為恭先否則謂)¶
　(之鮮禮或曰/可辟瘴氣)士知經術(宋李彦弼八桂堂記民俗篤/信隂陽多尚巫卜病不求醫)¶
　(藥士知經術雖/家貧未嘗廢學)不漁則樵(宋李之儀全州記清湘間/山深水濶生理不漁則樵)¶
　(取足於目前得一/温飽更不他圖)民訟甚簡(宋王禹偁云民訟/甚簡兵賦甚鮮)¶
山川桂山(在府治東三峰連屬城中望之前峰拔起如/獅子昻首狀有巖桂生其巔次峯宛轉横亘)¶
　(一方俗號北山從峰巃嵸鬱積是為叠綵巖舊/號越王山頂有石壇世傳五代時馬殷所築)獨秀¶
<pb:KR2k0008_WYG_083-5a>¶
　山(在府治北直聳五百餘丈如卓筆然環頫諸峰獨/為雄秀唐張固詩孤峰不與衆山儔直入青雲勢)¶
　(未休㑹得乾坤融結/意擎天一柱在南州)伏波山(在府治東北又名伏波/巖突起千尺與獨秀山)¶
　(相望下有洞可容二十榻石如蒼玉旁有懸石如柱/俗號馬伏波試劔石巖上有巨人跡復有紫白二紋)¶
　(長數丈蜿蜒相向有圎暈直其首如二龍戲珠舊名/玩珠洞宋張維易曰還珠張孝祥大書於石洞前石)¶
　(脚揷入灕江章峴詩江瀾洄洑嚙山根山裂巖/開石室存溺鬼夜呼千嶂黒蟄龍晨起一川渾)七星¶
　山(在府城東二里舊名七星巖七峰列如北斗旁有/小峰如輔星縁磴而上山半有亭曰簮帶絶頂有)¶
　(道院超出塵表宋張孝祥詩朝遊七星巖/暮上千山觀東西兩竒絶勢畧嶺海半)彈丸山(在/府)¶
　(城東二里下有泉奔流迅激東注于灕/江山之西北及溪中有石如彈丸故名)西山(在府城/西三里)¶
<pb:KR2k0008_WYG_083-5b>¶
　(一峰峻拔如立魚狀俗號石魚峯餘峰環列唐戎昱/詩登髙西山上髙處更堪愁野菊他鄉酒蘆花滿眼)¶
　(秋/)隱山(在府城西三里唐李渤出鎮見石門大開有/水泓澈乃芟薙蕪穢跡通巖穴石林磴道若)¶
　(天造靈府不可窮究因號隠山上有朝陽夕陽/南華北牖嘉蓮白雀六洞呉武陵韋宗卿有記)灕山¶
　(在府城東南三里灕水之陽一名雉山又名沈水山/其山孤拔下有澄潭旁有洞穴南北直透上有怪石)¶
　(欹危藤蘿縈茂土/人嘗避亂其中)華景山(在府城北三里下有洞深/廣如厦屋中多唐人遺刻)¶
　(宋李師中詩詩翁仙去舊壇荒雲滿空山花/自香老盡遊人春不問杜䳌聲裏幾斜陽)寳積山¶
　(在府城北三里與華景山相連多詭石怪木山東隅/有巖石乳融結舊名吕公巖元梁遺詩松涵雲景竹)¶
　(生煙松竹深藏小洞天讀罷黄/庭觀鶴舞更於何處覓神仙)舜山(在府城北五里/一名虞山層巖)¶
<pb:KR2k0008_WYG_083-6a>¶
　(臨江有舜祠并唐人磨崖刻記祠後有韶音洞宋張/栻記云虛明以長石色青潤可愛而地之勝有若天)¶
　(成/焉)穿山(在府城東南五里山巔有/穴通透望之如月輪掛空)南溪山(在府城南/七里聳拔)¶
　(千尺煙翠凌/空下臨南溪)辰山(在府城東北一十里山有三巖下/巖曲折而入石室穹然中巖乳石)¶
　(多竒怪上巖有/一亭可眺望)中隠山(在府城西一十里山有三巖/下巖深廣如積大艘中巖明)¶
　(爽有乳石凝結上巖差小舊有寺懸崖製屋恍然非/人境元郭思誠詩訪隠尋幽緩著鞭梅花初試小春)¶
　(天孤峰上下分三洞/一水縈紆溉萬田)堯山(在府城東北一十五里環/桂之山皆石此獨積土中)¶
　(有堯祠按史傳堯封履不到蒼梧以西與舜山相對/人慕堯舜之風因名元吕思誠詩堯山絶秀嶺南天)¶
　(雪壓林嵐飄素煙髙倚暮雲/屏掩翠半消晴日玉開田)侯山(在府城西一十五/里髙聳如公侯端)¶
<pb:KR2k0008_WYG_083-6b>¶
　(冕之/狀)普安山(在府城南三十里山勢蜿蜒回繞有泉/湧于山頂四時不涸旁有一廟禱雨輒)¶
　(應本朝封為龍/泉春秋祀之)駮鹿山(在府城東五十里相傳唐時/有僧元康居此元宗賜白鹿)¶
　(嘗出入騎之故名一名/駮樂山又號福祿山)臥石山(在府城南/五十里)天柱山(在/永)¶
　(寧州故古田縣/西南一百里)湘山(在全州西二里中有寺絶頂有/亭土人以為遊覽之所宋折彦)¶
　(質湘山留别詩寓久渾忘客臨行似别家途窮身更/去秋老鬢先華生計黄茅合歸期碧海賒湘山今夜)¶
　(雨留我/意無涯)書堂山(在全州北二里宋柳開為守愛其泉/石之勝築室讀書因名書堂又名柳)¶
　(山舊有秋髙曲水二亭元陸垕詩何年柳使君開此/讀書林天地三江逺煙雲一逕深髙山仰聖道流水)¶
　(靜人心伊昔從游/樂遺風尚可尋)覆釜山(在全州西四十六里以/形似名下有定光寺)文¶
<pb:KR2k0008_WYG_083-7a>¶
　山(在全州北五十里/其下洮水所出)龍蟠山(在興安縣東一十五里/山下有石洞洞門數重)¶
　(遊者秉燭而入水中有魚四足而有角人不敢傷恐/致風雨爾雅云鯢似鮎四足聲如小兒今商州溪中)¶
　(亦有此魚謂之/魶魚即其類也)鳯鳴山(在興安縣北三十七里俗呼/雞爬山宋淳熙間山側土人)¶
　(蔣来叟登甲科縣/令羅震因易今名)海陽山(在興安縣南九十里舊名/陽海山湘灕二水所自出)¶
　(山下有巖幽深行數百歩至/水泉處濶不盈尺其深叵測)鳳凰山(在靈川縣北聳/秀可觀又古田)¶
　(縣北三十里/亦有鳳凰山)半雲山(在靈川縣西南其山/發基平地四畔孤髙)百丈山(在/靈)¶
　(川縣北一十三里又名把/仗山重巒叠嶂綿亘數里)靈巖山(在靈川縣西北三/十里下有巖南北)¶
　(相通若堂殿水灌其中色如藍山谷百源輻湊其下/可通舟楫宋王安中詩鑿破巔崖透碧流小舟輕泛)¶
<pb:KR2k0008_WYG_083-7b>¶
　(入深幽石鱗暎水玻瓈皺山勢凌空翡翠浮雲䕶淵/泉時欲雨寒生洞府夏成秋停橈峭壁題名姓醉墨)¶
　(淋漓記/此遊)陽朔山(在陽朔縣北/隋因以名縣)龍頭山(在陽朔縣北下/有曹鄴讀書堂)¶
　(今為慈/光寺)白鶴山(在陽朔縣東南相傳嘗有白鶴/翔集頂上因名舊有白鶴觀)西人¶
　山(在陽朔縣西七里有石如人東向而坐縣東/南二十里又有東人山其形如人拱揖西向)威南¶
　山(在陽朔縣西一十五里下有/晉征南將軍薛翊墓廟見存)畫山(在陽朔縣北五/十里桂江上屹)¶
　(立千仞丹崖蒼/壁望之如畫)鳳巢山(在永福縣治北舊名華盖山/隋有雙鳳來巢宋時復至守)¶
　(臣以聞朝廷遣使鑿巢下石得美玉因改今名王子/宣詩古邑荒涼瞰小溪青山髙與白雲齊鳳凰飛去)¶
　(巢阿閣未肯/重來覓故棲)欄蠻山(在永福縣西南宋陶弼詩西去/萬重山茲峰獨限蠻天生賊多)¶
<pb:KR2k0008_WYG_083-8a>¶
　(計民賴汝為關設險數州地防危/一日間守邉須以道絶頂可躋攀)鎮南峰(在府城北/旁有石崖)¶
　(唐大厯中刻平蠻頌宋狄/青平儂智髙勒碑于左巖)千秋峰(在靈川縣東北獨/立聳秀俗呼為文)¶
　(筆/峰)狀元峰(在興安縣東二十里其峰聳秀特立宋侍/郎唐則家於其旁鄉人以則父子相繼登)¶
　(甲科/因名)碧蓮峰(在陽朔縣西一十五里唐沈彬詩陶潜/彭澤五株柳潘岳河陽一縣花兩處爭)¶
　(如陽朔好碧蓮/峰裏住人家)膏澤峰(在陽朔縣治西天將雨雲氣/油然嵗旱以為候宋陶弼詩)¶
　(石壁含天澤南山第一重旱時先出雨隂穴必藏龍/雲影搖諸壑雷聲起半峰滲成泉脈大滴處土膏濃)¶
　雲翁峰(在陽朔縣南其峰獨秀聳羣峰/環列若子孫列侍然故以翁名)翠眉峰(在永/寧州)¶
　(故古田/縣北)始安嶺(在府城西一里圖册云秦時開五嶺/此其一也唐李白詩桂水分五嶺杜)¶
<pb:KR2k0008_WYG_083-8b>¶
　(甫詩五嶺/皆炎熱)越城嶺(在興安縣北三里即/五嶺之最西嶺也)讀書巖(在獨/秀山)¶
　(下有石榻石牖如環堵之室可坐十客劉宋太守顔/延之曽讀書其中後人因以其五君詠刻于石側宋)¶
　(沈晦/有詩)曽公巖(在七星山下石門唅呀中有澗水左旋/東流伏於石下舊名冷水巖宋曽布帥)¶
　(桂跨澗為石橋榜以今名孫覿詩相君千里目渺渺/孤鴻送披雲覷天功鑿翠出巖洞中空貫長虹側立)¶
　(剖大甕宛宛臥石/梁欲起特地控)屏風巖(在府城東北五里一名程/公巖斷山屹立髙百餘丈)¶
　(中有平地可容百人仰視鍾乳倒垂狀如瓔珞登石/磴五十餘級有石穴通明昔人嘗即其處作壺天觀)¶
　(而名其洞曰空明/宋張孝祥有詩)劉仙巖(在府城南七里相傳仙人/劉仲逺居此磴道攀援而)¶
　(上石室髙寒旁有穿雲仙蹟兩巖宋曹輔詩石磴/仙巖路登臨莫倦攀亂泉歸萬壑一目盡千山)礲¶
<pb:KR2k0008_WYG_083-9a>¶
　巖(在全州北一十五里巖上有飛泉噴瀉如練中有/觀音像蓮花臺旁有一穴深邃秉燭可入又名潄)¶
　(玉巖宋林岊詩嘗聞仙人渡海術授以尺杖如飛龍/馮虛閉目不敢瞬波濤洶湧喧天風茲巖山窟非海)¶
　(岸中掃一澗聲何雄瞑行十/歩水入耳明探萬壑雲生胸)龍隠巖(在全州西石燕/岡一名龍雲巖)¶
　(相傳有漁人入内見一人危坐鬚鬢皓然復入已為/枯骨持出視之乃龍骨也元陳峴詩煙蘿深鎻非凡)¶
　(境泉石相逢似故人歸認落/花猶恐誤天風為我隔囂塵)波斯巖(在灌陽縣南四/十五里前後有)¶
　(龍潭二泉竇/直通湋井)棲霞洞(在七星山畔入洞門下行百餘/級始得平地盛暑無炎歊隆冬)¶
　(温然宋孫抗詩寛踰城闕峻瑤魁萬壑吟風/四壁苔不獨雲霞可招隱溪流長送落花來)水月洞¶
　(在府城南二里濵江三洞惟水月最佳洞門透徹山/頂髙數十丈其形正圓望之暎空明皎儼如月輪)¶
<pb:KR2k0008_WYG_083-9b>¶
　龍隱洞(在七星山前兩崖石玉立仰視洞頂有龍迹/其下水深莫測湧激如在三峽中盛暑泛舟)¶
　(其間涼風襲人/又名龍隠巖)風洞(在七星山下洞口低下當戶隂/風襲人宋柳開有銘刻于石張)¶
　(孝祥詩應憐桂海長炎/熱乞與清涼萬竅風)白龍洞(在府城南七里俯瞰/南溪唐李渤嘗名以)¶
　(元巖宋改曰白龍洞以洞/中乳石凝結如白龍狀)乳洞(在興安縣西南一十/里洞有三上曰飛霞)¶
　(中曰駐雲下曰噴雷下洞泉流石壁間田壟溝塍如/鑿中洞有三石柱及石室石牀左盤至上洞行八十)¶
　(歩得平地有五/色石横亘其上)湘灕二江(源出海陽山流五里分為/二南為灕水又名桂江漢)¶
　(討南粤戈船下灘將軍出零陵下灕水即此行二百/里合癸水至府城下合相思江入梧州界北為湘水)¶
　(合越城嶠水至全州又/合洮灌二水入永州界)相思江(在府城南五十里源/出臥石山下有相思)¶
<pb:KR2k0008_WYG_083-10a>¶
　(埭唐長夀初築分相思水使東西/流東流合灕江西流合白石水)陽江(在府城南源/出靈川縣思)¶
　(磨山東流/入于灕江)銀江(在靈川縣東北/東流入于灕江)癸水(在府城東古記/云癸水繞東城)¶
　(永不見刀兵宋徳祐二年春水忽轉/流城南人以為異是年冬果受兵)黄源水(在永寧/州故古)¶
　(田縣西流經臨桂永/福二縣界入于灕江)洮水(在全州北五十里源/出文山下流入湘水)白石¶
　水(在永福縣/流入灕江)灌水(在灌陽縣南九十里/流經全州入于湘水)南溪(在白龍/洞前東)¶
　(流入/灕江)馬溪(在府城東四十/里東流合灕江)西湖(在府城西三里環浸/隠山六洞濶七百餘)¶
　(畝勝槩甲於一郡湖久廢/宋經畧張維築斗門復舊)白竹湖(在府城西南三十/里濶百餘畝冬夏)¶
　(不/涸)靈渠(在興安縣北其源即灕水昔秦始皇南戍五/嶺命史祿鑿渠以通舟楫漢馬援南征餉道)¶
<pb:KR2k0008_WYG_083-10b>¶
　(亦出于此唐觀察使李渤立斗門以通漕刺史魚孟/威又以石為堤乃通巨舟宋提刑李師中亦嘗修浚)¶
　(本朝洪武末渠道湮壊/遣御史嚴震直重修)曲斗潭(在白龍洞西回旋/數曲東流合南溪)餌¶
　潭(在興安縣東十五里石壁上下有犀牛蹟又有二/石穴遇旱鄉民具舟作樂驅水牛百數下潭攪之)¶
　(投虎頭骨及朱書/石符雨澤立應)鈷鉧潭(在全州西七里/唐柳宗元有記)犀潭(在陽/朔縣)¶
　(西三十里中有石穴相傳犀牛所藏/岸傍細草如茸翠碧可愛俗呼犀草)白石湫(在府城/北七里)¶
　(唐李義山詩龍移白石/湫即此俗名白石潭)廖家井(在興安縣其水清濁/中分抱朴子云廖扶)¶
　(家丹井一族數百口飲/之多夀有至百嵗者)九龍井(在灌陽縣西一十五/里井有九其深叵測)¶
　(可溉田畝旁有九龍/聖水廟禱雨輒應)冷水泉(在府/城東)龍泉(在府/城西)義泉(在/全)¶
<pb:KR2k0008_WYG_083-11a>¶
　(州其味甘冽/冬夏不竭)玉髓泉(在全州西三里/宋守林岊有記)湋井泉(在全州/井中有)¶
　(石臺泉竇通波斯巖龍潭/旱不乾水不溢禱雨輒應)龍隱泉(在靈川縣北上有/一巖斵為龍首引)¶
　(注其水舊名滑石泉宋鄒浩詩馬頭今日度嚴關十/九年前去復還惟有流泉聲似舊凭闌重聴響潺潺)¶
　龍池(在堯山鄉民禱雨屢應嵗久湮/塞宋經畧張維重浚以石甃之)白鶴池(在永福/縣治西)¶
　回濤堤(在府城東南唐貞/元中築以捍桂水)揭帝塘(在府城北桂非澤/國惟此塘與西湖)¶
　(可以游觀獨秀峰伏波巖對峙其側/如植雙筆荷花盛開時香聞數里)湖塘(在府城北/一十五里)¶
　(上下兩塘相通濶百餘畝深/十餘丈冬夏不涸灌溉甚廣)異魚塘(在陽朔縣西一/十五里中有魚)¶
　(綠鱗而/紅鬛)訾家洲(在府城東南先是訾家所居因以名/之雖巨浸不能没自古以為浮洲唐)¶
<pb:KR2k0008_WYG_083-11b>¶
　(柳宗元/有記)¶
土産零陵香(全州/出)石燕　蚺蛇膽　桂心　翠羽　何¶
　首烏　鍾乳(已上諸/縣皆出)¶
藩封靖江王府(在府之獨秀山前元以順帝潜邸建萬/夀殿於此本朝洪武五年改建為府第)¶
公署桂林中衞(在都司前洪武八年建/為右衞十二年改今名)桂林右衞(在桂/林中)¶
　(衞之右洪/武八年建)廣西䕶衞(在王府南洪武五/年為靖江王府置)全州守禦千¶
　戶所(在全州西洪/武元年建)灌陽守禦千戶所(在灌陽縣東北/洪武二十八年)¶
　(建/)¶
<pb:KR2k0008_WYG_083-12a>¶
學校桂林府學(在府治西北舊在獨秀山下宋徙于城/東隅後又徙于此朱熹有記本朝洪武)¶
　(十五年/重建)永寧州學(即故古田縣學在州治北宋建元/廢本朝洪武間重建隆慶五年陞)¶
　(為州/學)全州學(在州治北宋慶厯初建于州之東/北隅紹熙間徙建于此本朝重建)臨桂¶
　縣學(在府學西即宣成書/院故址洪武末重建)興安縣學(在縣治東北宋/建本朝永樂間)¶
　(重/建)靈川縣學(在縣治東永/樂間重建)陽朔縣學(在縣治東舊在/縣治南宋徙于)¶
　(此本朝/重建)永福縣學(在縣治西舊在縣東/宋徙于此本朝重建)義寧縣學(在/縣)¶
　(治西即閲武亭遺/址元建本朝重建)灌陽縣學(在縣治西宋建本/朝洪武初重建)¶
書院宣成書院(在府治北宋景定間經畧朱禩孫以張/栻吕祖謙俱嘗游此因請于朝祀之理)¶
<pb:KR2k0008_WYG_083-12b>¶
　(宗書額賜焉盖合二公之諡以為名本朝洪武/初以其地為臨桂縣學正統間復建于學之西)清湘¶
　書院(在全州北二里宋守林岊因柳開讀書之地築/室館士後守程渝請賜額趙必愿増大之魏了)¶
　(翁記本朝永樂間重脩又創講堂及育徳/歸詠杏壇有本四亭為士子遊息之所)¶
宫室逍遙樓(在府城東唐建顔真卿書額刻于石王/晙詩晦日登樓望江山一半春即此)明¶
　逺樓(在府治元建/虞集作記)楚南偉觀樓(在全州圃中一名髙/秋樓宋守陳峴建并)¶
　(記栁開詩洗盡蠻煙几案空登臨直見楚/山雄生當鴻鵠髙飛處身在乾坤灝氣中)湘春樓(在/全)¶
　(州治/西)讀書樓(在陽朔縣學東即萬雲/亭遺址本朝洪武間建)淪漪閣(在府城/南宋陶)¶
　(弼詩談笑淪漪閣藤花竹葉/間易醒江上酒難畫雨中山)青蘿閣(在府之雉山寺/宋孫覿詩桄榔)¶
<pb:KR2k0008_WYG_083-13a>¶
　(葉底秋聲滿柏子煙中午夢還便/擬買舟隨釣叟一蓑烟雨繫蒼灣)棠隂閣(在府/城上)泛淥¶
　閣(在府/治)卷煙閣(在全州宋守劉學裘建柳開詩踈箔/卷煙霧明眸望泬寥漁翁江上立指)¶
　(我在/丹霄)稽古閣(在全/州學)文昌閣(在陽朔縣/西元建)奎文閣(在府學/後元時)¶
　(建/)五詠堂(在獨秀山前以劉宋顔延之有/五君詠故名宋守孫覽有記)八桂堂(在/府)¶
　(治宋守范成大建李彥/弼有記又名八桂堂)平易堂　清簡堂(俱在/府治)近民¶
　堂　雙梅堂　仁夀堂(俱在全/州治)環秀堂(在全州圃中/宋王安中書)¶
　(額劉岑/作記)萬桂堂(在全州/學東)四友堂(在灌陽/縣治西)超然亭(在府/城西)¶
　(宋折彥質詩超然亭上鬢毛斑浩蕩秋風小/立間豈為詩情堪過海祗縁脚力要尋山)拱極亭¶
<pb:KR2k0008_WYG_083-13b>¶
　(在疊綵巖北元郭思誠重/建并刻朱晞顔之詩于石)南薫亭(在府城北宋守張/栻建後毁于兵元)¶
　(平章額爾/吉訥重建)拱北亭(在府城都司後/景泰五年建)漱玉亭(在礲巖宋/守黄伸建)¶
　(以巖泉琮琤/如潄玉故名)濯纓亭(在全州西宋折彥質詩澄練正/縈檻髙屏近擁門偏宜雲慘淡)¶
　(更好月/黄昏)依綠亭(在全州圃中宋守陳峴詩脩林平治/久荒埃招領春風一笑回淨掃莓苔)¶
　(分徑岸賸添/桃李結亭臺)獨秀臺(在府治/西北)熙春臺(在八桂/堂後)碧梧臺¶
　(在全州西上有亭/宋守林岊建并記)登春臺(在全州柳山側上有/熙熙亭宋守林岊建)朝京¶
　館(在全州北門外/宋守梁均建)宜湘館(在全/州東)無倦齋(在府治東宋/張栻有記)¶
　孝誠齋(在全/州學)¶
<pb:KR2k0008_WYG_083-14a>¶
關梁嚴關(在興安縣西南一十七里兩山對峙勢甚險/隘宋李師中詩四年嶺外得生還自顧無功)¶
　(但媿顔欲識君恩至深/處嚴關便是玉門關)昭義關(在灌陽縣/東六十里)香煙寨(與/祿)¶
　(塘長烏羊狀硤石磨石獲源/共七寨俱在全州境宋置)吉寧寨(在灌陽縣西八/十里在縣境者)¶
　(又有洮水灌水/二寨皆宋置)陽橋(在府/治前)安逺橋(在府/城西)廣濟橋(在府/城南)¶
　定西橋(在府/城外)飛鸞橋(在全州/治西)萬里橋(在興安/縣東北)安行橋¶
　(在靈川縣/北七里)攀龍橋(在陽朔縣東/北四十里)華盖橋(在永福/縣東)惠政¶
　橋(在義寧/縣治南)龍川橋(在灌陽縣/北三里)¶
寺觀永寧寺(在府城南舊名開元宋改今名元順/帝嘗書賜圎覺二大字虞集作記)雉山¶
<pb:KR2k0008_WYG_083-14b>¶
　寺(在雉山之陽宋陶弼/有宿雉山寺江亭記)報恩光孝寺(在湘山之陽乃/無量夀佛道塲)¶
　(舊名景徳寺/宋賜今額)寳塔寺(在興安縣東北/宋建寺有塔)大雄寺(在靈川/縣東舊)¶
　(名福/善寺)鑑山寺(在陽朔/縣宋建)上乘寺(在永福/縣東)香林寺(在義寧/縣唐建)¶
　慧明寺(在灌陽/縣宋建)五嶽觀(在府城内唐名/天慶宋改今額)慶林觀(在七/星山)¶
　(唐李靖考桂州所/貢瑞石處因置觀)崇真觀(在靈川/縣元建)南堂觀(在興安/縣宋建)元¶
　真觀(在靈川縣/治西元建)聖徳觀(在義寧/縣宋建)龍興觀(在永福/縣元建)𤣥妙¶
　觀(在全州西舊名/天慶宋改今名)紫極宫(在府城/東宋建)北極宫(在陽朔/縣西)¶
祠廟唐帝祠(在堯山宋張栻重脩/有謁廟祠刻于石)虞帝祠(在舜山有唐/韓雲卿記刻)¶
<pb:KR2k0008_WYG_083-15a>¶
　(于崖石宋張栻重脩又全州南有/廟以祀舜二妃唐柳宗元作記)伏波廟(在府城東/北祀漢馬)¶
　(援宋封忠顯/佑順靈濟王)裴中丞祠(在府之訾家洲唐御史中丞/裴行立為刺史後人立祠祀)¶
　(之/)陳崇儀廟(在府城西宋狄青征儂智髙責崇儀使/陳曙斬之桂人以死非其罪而祠之隆)¶
　(興初賜/額忠愍)三先生祠(在府學祀宋周敦頤程顥/程頤三先生張栻有碑記)盤石廟¶
　(在全州西祀宋守王/世行黄庭堅有記)¶
陵墓靜江悼僖王墓(在堯山東王本朝/宗室永樂間葬)¶
古蹟越王城(在興安縣越/城嶺西南)秦城(在興安縣西南四十里/秦始皇築以限越宋曹)¶
　(輔詩海窮山盡尚南征髀肉消殘只自/驚回首長安八千里此中那得有秦城)漢城(在臨桂/縣遺址)¶
<pb:KR2k0008_WYG_083-15b>¶
　(尚/存)零陵郡城(在全州北/三十里)洮陽廢縣(在全州北三十五/里漢置屬零陵郡)¶
　(隋開皇/間廢)湘源廢縣(在全州西七里隋置五代晉時馬/氏改曰清湘周時移于州城内為)¶
　(附郭本朝/省入州)理定廢縣(在永福縣境本陳興安縣隋省/唐復置改曰理定宋遷治上清)¶
　(音驛元又遷治上權塘/驛本朝省入永福縣)¶
名宦南北朝顏延之(宋始安太守政事之暇/讀書于獨秀山巖中)裴昭明(南/齊)¶
　(永明中為始安内史郡人龔元宜以妖術惑衆前後/太守敬事之昭明付獄案其罪及還甚貧罄人以清)¶
　(勤稱/之)裴邃(梁始安太守邃志立功邉陲不願閑逺乃/致書於吕僧珍曰昔阮咸顏延之有二始)¶
　(之歎吾才不逮古人今為三/始非其願也後為竟陵太守)隋令狐熙(開皇間為桂/州總管先是)¶
<pb:KR2k0008_WYG_083-16a>¶
　(夷越數叛熙至大崇恩信溪洞渠帥相率/來歸熈為建城邑開設學校民夷感化)權武(開皇/間李)¶
　(世賢作亂武以行軍總管擊平之煬/帝即位授桂州刺史尋轉始安太守)唐李襲志(武徳/中為)¶
　(桂州都督守桂二十八/年政尚清簡南荒便之)李靖(武德中為嶺南撫慰大/使宣布威惠逺近悦服)¶
　李宏節(貞觀中為桂州都督開夷獠置瀼州古/州招撫生蠻置籠州環州以清謹聞)劉伯¶
　英(永徽中為桂州都督時竇義二州蠻/賊寇邉伯英率衆敗之民賴以安)裴懷古(儀鳯/中為)¶
　(桂州都督初桂賊歐陽倩剽没州縣懷古未踰嶺逆/以書諭之賊迎降懷古知其誠乃輕騎至壁撫諭倩)¶
　(等大喜盡歸所掠出降諸/洞亦相率歸附嶺外悉平)禇遂良(髙宗時以諫立武/昭儀貶桂州刺史)¶
　張九齡(桂州刺史仁政/善聲流於嶺嶠)王晙(景龍中為桂州都督築/羅郛罷戍卒埭江開屯)¶
<pb:KR2k0008_WYG_083-16b>¶
　(田數千頃以息轉漕/百姓賴之刻石頌徳)邢濟(乾元初為桂管經畧使時/西源蠻叛濟擊平之擢為)¶
　(防禦/使)李昌䕫(大厯中為桂管觀察使建學宫於獨/秀山嘗平西源賊州人刻石頌徳)裴¶
　行立(貞元中為桂管觀察使善政及民/盜遁奸革民懐其徳立祠祀焉)呉武陵(桂州/防禦)¶
　(判官為政尚文雅柳宗元賢/其為人謂可以興西漢文章)韓佽(元和中為桂管觀/察使所部二十餘)¶
　(州自叅軍至縣令無慮三百員吏部所補纔十一餘/皆觀察使辟置一時多有用之才時詔置五管監兵)¶
　(盡境賦不足充其費佽處以/儉約遂為定制衆以為難)李渤(寳厯中為桂管觀/察使治尚文雅時)¶
　(灕江渠壊舟楫不通渤/為疊石造隄民受其利)魚孟威(咸通中為桂州刺史/脩靈渠以石為鏵隄)¶
　(延亘四十里植大木為斗門/十八重舟楫乃通大為民利)宋許仲宣(開寳中為廣/西轉運使時)¶
<pb:KR2k0008_WYG_083-17a>¶
　(孫全興征交阯士卒死瘴癘者十七八仲宣奏乞罷/其兵未報而以兵屯湖南醫療人或難之仲宣曰若)¶
　(待報將積屍横野矣誅一族活/萬夫吾何恨哉太宗詔褒之)柳開(端拱初知全州/時西源洞蠻粟)¶
　(氏聚族五百久為邉患開至選勇辯吏入諭之粟氏/懼服擕老幼來歸乃遣其酋入朝邉患遂息淳化初)¶
　(移知/桂州)陳堯叟(咸平初為廣西轉運使嶺外地氣蒸暑/為植樹道旁鑿井置亭舍民免暍死其)¶
　(俗病者禱神不服藥堯叟以集驗方/刻石桂州驛自是始有服藥者矣)曹克明(景徳間/知桂州)¶
　(嶺外居民結茅為屋嵗多火克明/教以陶瓦又引水入城火患遂息)陶弼(慶厯中知陽/朔縣課民植)¶
　(木官道旁行者無暑暍之苦攝興安令移書説桂帥/蕭固浚靈渠以通漕不聴至李師中卒浚之師征安)¶
　(南餽餉於是乎/出大為民利)馮伸巳(仁宗時知桂州兼廣西鈐轄/㑹安化蠻犯邉趣伸巳討之)¶
<pb:KR2k0008_WYG_083-17b>¶
　(伸巳嘗知宜州有善政至是單騎出陣語酋豪曰朝/廷撫汝甚厚乃自取滅亡耶衆仰泣羅拜曰不圖今)¶
　(日再見馮公/率衆降軍門)蕭固(皇祐初為廣西轉運使知儂智髙/凶狡條上羈縻之策於樞府不果)¶
　(用智髙/後果叛)王世行(全州都廵檢使時儂智髙入寇率民/堅守進知州事樂易明白順民之欲)¶
　(除其所惡而州以大治/及卒民為立廟祀之)余靖(桂州經帥時儂智髙叛/交阯請助討詔不許靖)¶
　(曰邕與交阯接境今不納必助智髙乃以便宜趨交/阯㑹兵及智髙入邕州遂無外援靖又遣人入特磨)¶
　(襲取智髙母/以獻於朝)黄逵(皇祐間儂智髙叛狄青薦逵為全/州駐泊都監戰于歸仁鋪逵為先)¶
　(鋒擊賊/大敗之)朱夀隆(提點廣西刑獄嶺外新經儂寇老稚/婦女遭亂不能自還者檄所在資送)¶
　(其還舊制溪蠻侵暴羈縻州雖殺人/無得讎報夀隆請聴相償蠻始畏戢)李師中(嘉祐間/為廣西)¶
<pb:KR2k0008_WYG_083-18a>¶
　(提刑桂州靈渠舊通漕嵗久石窒舟滯師中積薪焚/石鑿而通之民受其利其他善政甚多邉人化其徳)¶
　(多畫像/立祠)陸詵(嘉祐中知桂州交阯使者來議邉事從/者五百人偃蹇用故態詵倨見之問所)¶
　(欲言彼果爭漢地詵/折其辯莫不懾服)徐勣(桂州教授王師討交阯轉/運使檄勣從軍餉民多避)¶
　(役捕得千餘人使者使勣杖之勣謂民皆飢羸不勝/杖姑湼臂示戒亦可巳使者怒勣力爭不變使者不)¶
　(能/奪)蕭注(熙寧中知桂州始至種酋皆來謁注延訪山/川曲折老幼安否均得其歡心故交阯動息)¶
　(必知之然有獻征/南䇿者輒不應)熊本(元豐中知桂州諭溪洞酋長/戒邉吏勿生事時蔡寳□扇)¶
　(龍蕃與洞戶相仇殺欲引兵致討以為功/本質之色動縛而投諸海蠻夷以為神)胡舜陟(紹/興)¶
　(間廣西經畧使吕源以書抵秦檜言其非笑朝政檜/遣袁柟往劾之不服而死先是舜陟知靜江多恵愛)¶
<pb:KR2k0008_WYG_083-18b>¶
　(聞其死者為之哭丐者亦/斂錢致祭其得人心如此)沈晦(紹興間為廣西經畧/兼知靜江府時南州)¶
　(蠻酋旁結諸洞蠻為邉患晦選將戍邉招誘諸酋/諭以威信皆詣府請降結誓而去自是不復犯邉)張¶
　栻(淳熙中知靜江府兼經畧安撫時所部荒殘多盜/栻至簡州兵汰冗補闕申嚴保伍法諭溪洞酋豪)¶
　(弭怨睦鄰于/是羣蠻帖服)李浩(知靜江府兼廣西安撫有尚書郎/入對論及擇帥事孝宗曰如廣西)¶
　(朕已得李浩矣郡舊有靈渠通漕運及/灌溉嵗久不治浩疏而通之民賴其利)李椿(廣西提/點刑獄)¶
　(獄未竟者一以平决之釋所疑/數十百人奏禁仕者毋市南物)趙崇憲(知靜江府兼/廣西經畧安)¶
　(撫屬邑地肥磽異等而陽朔脩仁荔浦賦獨倍張栻/嘗奏減之人猶以為病崇憲請再加蠲減詔逓損有)¶
　(差三縣民/立祠刻石)詹體仁(知靜江府居官涖民務盡心平心/嘗曰盡心則無愧平心則無偏世)¶
<pb:KR2k0008_WYG_083-19a>¶
　(服其/確論)髙登(知古縣廣西帥沈晦問登何以治縣登條/十餘事告之晦曰此古人之政今人詐疑)¶
　(不可行對曰忠信可行蠻/貊謂不能行誠不至爾)范成大(紹熙中知靜江府/廣西窘匱專籍鹽)¶
　(利漕臣盡取之于是屬邑有増價抑/配之敝成大奏禁之在郡善政著聞)李曽伯(淳祐中/知靜江)¶
　(府兼廣西轉運使陳守邉之宜/五事後又節制廣南治靜江)姚希得(知靜江府兼/轉運判官署)¶
　(舊以錦為帟幕希得曰吾起身/書生安用此命以繒纈易之)應孟明(知靜江府兼/廣西經畧安)¶
　(撫初廣西鹽易官盤為客鈔客戶無多折閲逃避/遂抑配於民公私交病孟明條具驛奏除其弊)楊¶
　大異(提點廣西刑獄兼漕庾二司所至姦吏屏息寇/盜絶迹凡可以為民興利除害者必奏行之廣)¶
　(海間道/不拾遺)董槐(淳祐間知靜江府兼廣西經略安撫使/時交阯及諸蠻數寇邉槐與約無相侵)¶
<pb:KR2k0008_WYG_083-19b>¶
　(推赤心遇/之皆感服)馬塈(宋末守靜江元兵攻城三月塈前後/百餘戰城破率死士巷戰被殺斷其)¶
　(首猶奮立踰時始仆塈死部將婁鈐轄猶以/二百餘人守月城不下皆自焚死無降者)元吕思¶
　誠(至元間為廣西㢘訪僉事廵行郡縣土官有于姓/者恃勢魚肉人恐事覺隂遣其子迓思誠于道思)¶
　(誠縛之痛懲其/罪一道震肅)臧夢解(至元末為廣西㢘訪副使故/事煙瘴地行部者多不躬至)¶
　(而夢解咸遍歴焉平反□/獄貪官姦吏多寘於法)石亨祖(全州路總管時蠻/獠入寇城邑民居)¶
　(焚掠殆盡亨祖至築城郭籍民兵以禦寇於是民/得安生不三年間百廢興六事備舉民皆頌其徳)章¶
　伯顏(元統間為廣西宣慰使擒殺諸溪洞酋長招撫/其衆廣民由是樂生安業咸頌其徳虞集為作)¶
　(平猺記/刻于石)謝麟(元祐中知桂州融江有夷警麟以計平/之戍兵從北來不能水土麟部土人使)¶
<pb:KR2k0008_WYG_083-20a>¶
　(極南而北兵止屯近/郡賴以全者甚衆)本朝丁玉(洪武初任廣西等䖏/行中書省叅政兼都)¶
　(衞指揮使以仁恵/為政軍民悦服)韓觀(洪武初授廣西都衞指揮僉/事威懾蠻夷邉境寧謐後奉)¶
　(議南丹土官作亂觀討平/之以功陞右軍都督同知)㝷适(洪武初為廣西按察/使㢘謹清恪風節凝)¶
　(峻獄訟剖决如流民無有/稱寃者公餘以吟咏自適)章復(洪武初全州府同知/為政寛仁吏民徳之)¶
　(未幾陞本/府知府)周砥(洪武初靈川縣典史以清/㢘受賞榜示諸郡以旌之)周吉成(洪/武)¶
　(中為陽朔知縣勸農桑/脩學校有古循吏風)山雲(宣徳初以都督僉事鎮/守廣西時柳州慶逺忻)¶
　(城諸蠻為寇雲親率將士討平之累陞/右都督以疾卒人思其徳立廟祀之)¶
流寓唐承裕(其先中原人父旻唐光化中為永州刺史/為湖南馬氏所據掠城陷死節承裕避地)¶
<pb:KR2k0008_WYG_083-20b>¶
　(于桂因家焉宋開寳初仕至銀青光祿大/夫擢知象州政聲著聞璽書屢加奬異)吕好問(河/南)¶
　(人仕宋為尚書右丞靖江之變委曲為存社稷/計累遷資政殿學士封東萊侯紹興初貶靜江)程佑¶
　之(河南人宋紹興間避地寓居于桂後/帥五羊今其子孫墳墓俱在桂林)陳南賔(元舉/進士)¶
　(優於經術善屬文任全州路學正因家于全本朝洪/武初聘為國子助教嘗侍講經筵後陞蜀府長史及)¶
　(致仕特賜半/俸以優養)胡純(平陽府人元翰林應奉本朝初以/耆儒碩學徵至京授以官不就謫)¶
　(居桂林閉户却掃潜心性理之學都督韓觀嘗造其/宅終不報謝再至謂曰先生於觀似無情者純曰將)¶
　(軍知我我固如此所謂士/伸於知己者觀歎息而去)¶
人物唐曹鄴(陽朔人大中間舉進士累/官至吏部侍郎有詩名)趙觀文(臨桂人/乾寧二)¶
<pb:KR2k0008_WYG_083-21a>¶
　(年舉進士第一是年試以觀人文化成天下賦内出/白鹿宣示百寮詩放進士二十五人觀文第九被黜)¶
　(者詣闕訴不當重/試觀文遂魁多士)宋王世則(永福人舉進士第一淳/化初以右正言使交州)¶
　(還朝條事迹及山川形勢上之進直/史館未幾以言儲貳事黜知象州)唐則(興安人少/以學行稱)¶
　(舉進士歴官至侍郎晩歸築館授徒以身率後進雖/極寒盛暑不少倦經史皆訓詁成一家言二子叔夏)¶
　(叔獻相/繼登科)朱道誠(全州人幼喪父事母至孝母卒廬於/墓側感冬笋生瑞竹覆其墓州以聞)¶
　(詔賜絹米比卒郡守趙昕揭其墓曰朱孝子墓/其子揚善孝亦如之至和中詔賜絹米如父恩)蔣炳¶
　文(興安人大觀間通判融州以兵入援京師為程不/器所沮遂罷官後上書言時事丞相趙鼎是其説)¶
　(薦為中都官炳文願補/外職自試除瓊管安撫)唐諫(全州人政和五年舉進/士歴官朝奉郎子孝頴)¶
<pb:KR2k0008_WYG_083-21b>¶
　(先膺里選次受世賞周必大梁克/家皆器重之官至朝請郎知陜州)李珙(永福人少以/功名自奮㑹)¶
　(宜州蠻獠入寇攻禦有功累官至武功大夫後金人/犯闕召天下兵珙謂蔣炳文曰主憂臣辱主辱臣死)¶
　(豈可以道逺便自營乎選州兵募死士凡三千人倍/道兼行至復州與賊將薛廣祝遇力戰死之詔贈忠)¶
　(州防/禦使)黄齊(臨桂人紹興間舉進士調富川尉迎父就/養時曹成寇起齊懼遺親憂自奮擒獲七)¶
　(十輩縣以安堵累遷知昌化軍賜對其言桂林多俊/秀而賔興之數狹地瘠民貧而折納之輸重詔増鄉)¶
　(貢減軍輸/邦人利之)蔣允濟(興安人紹興間為新化縣令除革/弊政民多徳之後為賔州倅攝昭)¶
　(州先是官出錢二百予民輸布一疋復折布為錢十/倍取之允濟疏聞竟減其半嘗按問平南廵檢祝尚)¶
　(賢奪其官後允濟卒尚賢哭甚哀或/問之曰罪在我如公之賢安得不哭)石安民(臨桂人/紹興間)¶
<pb:KR2k0008_WYG_083-22a>¶
　(舉進士為象州判官决獄平恕嘗分教㢘藤有文風/晚知吉陽軍未赴而卒安民蚤從沈晦胡寅游尤受)¶
　(知於張浚其後張孝祥榜其堂曰瑞/文弟安行安持與兄齊名人號三石)唐俊乂(興安人/少刻意)¶
　(於學愽通經史紹興間第進士廷對以直言無𨼆被/黜朝廷尋悔悟命以官自柳州司理歴仕知㢘州皆)¶
　(以㢘/靜聞)陶崇(全州人嘉泰中舉進士理宗在潜邸時崇/為講讀官及即位被召首陳保業謹微慎)¶
　(獨持久之說擢知信州卒贈/特進謚文肅有澈齋文集)本朝唐耕(臨桂人洪武/間由訓導擢)¶
　(知廣東河源縣未幾陞監察御史/以㢘能著稱後為國子監司業)劉淵(臨桂人洪武/中領鄉薦拜)¶
　(監察御史激揚有聲/遷湖廣按察司副使)黄驥(全州人洪武中領鄉薦為/沙縣教諭後陞禮科給事)¶
　(中三使西域嘗上疏論外夷貢馬及官軍下蕃之弊/詞甚剴切上嘉納之命為定制自是陜右之民少蘇)¶
<pb:KR2k0008_WYG_083-22b>¶
　(尋陞右通政奉命撫諭南交/使還卒所著有黄門奏章)¶
列女文氏(靜江人唐斗輔妻元大徳中斗輔任賔州幕/官卒時文氏年方二十餘哀慟幾絶執義自)¶
　(誓孝養舅姑舅姑既殁葬祭無遺憾其子明蚤世婦/蔣氏慕姑之義亦自誓靡他至治中詔旌其門曰貞)¶
　(節/)¶
仙釋雷隱翁(名本少磊落不羣既長業進士再試即棄/去黙坐終日俗子或誚其癡隠翁笑曰終)¶
　(不以吾癡易汝黠一日以術授其子因出遊不返宋/元祐間有朝士遊羅浮山見其坐于松下自道姓名)¶
　(云雷/隠翁)石仲元(桂人號桂華子為道士於七星山於詩/妙究精微宋天禧中將殆謂門人曰□)¶
　(謝當然未喪之文子其嗣之盡出平生所作詩三百/餘篇授之曰凡吾所得子之所知必傳之旬浹而殁)¶
<pb:KR2k0008_WYG_083-23a>¶
　(有桂/華集)全真(柳州人唐至徳初來游湘源剏淨土院永/州刺史韋宙遣使禮請翌日即至四門各)¶
　(見其入宙出道迎惟見其一其神變不可具述卒年/一百三十二五代時因全真多神異改湘源為全州)¶
　(今其真身在湘山歴代封/為慈祐寂照妙應禪師)¶
　　柳州府(東至桂林府脩仁縣界二百三十里西至慶逺府/天河縣界二百五十里南至南寧府宣化縣界四)¶
　　　(百里北至桂林府永寧州界一百五十里自府治至南/京四千五百六十五里至京師七千七百三十二里)¶
　　　(糧五萬二/千石零)¶
建置沿革古百粤地天文翼軫分野秦為桂林郡地漢¶
　屬鬱林郡三國呉復屬桂林郡後又析置馬平郡梁¶
<pb:KR2k0008_WYG_083-23b>¶
　大同間兼置龍州治龍江南隋開皇中廢郡徙州治¶
　江北㝷廢以馬平縣置象州大業初州廢以其地屬¶
　始安郡唐置昆州治馬平縣㝷改南昆州貞觀中始¶
　改柳州屬嶺南道天寳初改龍城郡乾元初復為柳¶
　州光化後為楚馬氏所據五代時屬南漢宋仍為柳¶
　州屬廣南西路咸淳初徙治柳城縣之龍江元至元¶
　中改置柳城路本朝改為柳州府復徙治馬平領州¶
　二縣十¶
<pb:KR2k0008_WYG_083-24a>¶
　馬平縣(附郭本漢潭中縣地屬鬱林郡三國呉置馬/平縣隋屬象州大業初州廢以縣屬始安郡)¶
　(唐屬昆州後為柳州治宋元/仍舊本朝因之編戶七里)洛容縣(在府城東北一/百三十里本漢)¶
　(潭中縣地唐貞觀中置洛容縣屬柳州宋嘉祐/中省象縣入焉元仍舊本朝因之編户五里)羅城¶
　縣(在府城西北一百九十里本桂林之□州洞地宋/開寳中置羅城縣属融州熙寧中省入融水縣本)¶
　(朝洪武初復置縣属融州十/年州廢改今属編戶五十里)柳城縣(在府城北七十/里本漢潭中縣)¶
　(地梁置龍城縣隋初屬桂州後属始安郡唐初以縣/置龍州貞觀間州廢以縣属柳州宋景徳中改為柳)¶
　(城縣治龍江元移置龍江東/本朝因之編戶一十二里)懐遠縣(在府城北三百/一十里本牂牁)¶
　(夜郎之境宋至和中置王口寨崇寧中於寨置懷逺/軍尋改平州及置懐逺縣政和初州縣俱廢宣和初)¶
<pb:KR2k0008_WYG_083-24b>¶
　(復置州紹興中州廢復置縣属融州元因之本朝洪/武十年縣廢置三江鎮廵檢司十四年復置縣改今)¶
　(属編戶/九里)融縣(在府城西北三百五十里本漢潭中縣/南齊改齊熙縣及置齊熙郡梁兼置東)¶
　(寧州隋廢郡改為融州及改縣曰義熙大業初州廢/以縣属始安郡唐復置融州又改縣曰融水為州治)¶
　(天寳初改州為融水郡乾元初復為融州宋置清逺/軍節度元改置融州路尋復為州本朝改州為縣以)¶
　(融水縣省入編/戶四十二里)來賔縣(在府城南七十里本秦桂林/郡地唐乾封間置嚴州領來)¶
　(賔循徳歸化三縣宋廢州省歸化武化二縣入/來賔𨽻象州元因之本朝改今屬編戶七里)象州¶
　(在府城東南一百三十里本秦桂林郡地漢為鬱林/郡中溜潭中二縣地陳置象郡隋罷郡置象州治馬)¶
　(平大業中廢州别置象縣属始安郡唐復置象州治/陽夀縣天寳初改為象郡乾元初復為象州元改置)¶
<pb:KR2k0008_WYG_083-25a>¶
　(象州路後復為州本朝以陽/夀縣省入編戶九里領縣一)武宣縣(在州南一百里/本隋始安郡之)¶
　(桂林縣地唐析置武僊縣属象州乾封初省桂林縣/入焉宋元仍舊本朝因之後改為武宣縣編戶七里)¶
　賔州(在府城南三百里本秦桂林郡地漢置領方縣/屬鬱林郡呉改臨浦縣晉復舊梁於縣置領方)¶
　(郡隋初廢郡以縣属尹州後屬鬱林郡唐初屬南方/州貞觀間析置賔州治領方縣天寳初改安城郡後)¶
　(改嶺方郡乾元初復為賔州宋開寶間州廢尋復置/元改置賔州路後復為州本朝因之編戶一十八里)¶
　(領縣/二)遷江縣(在州西北一百里本唐邕州地大厯間/置思剛州屬邕州都督府宋天禧中改)¶
　(為遷江縣属賔州元仍/舊本朝因之編戶二里)上林縣(在州西八十五里本/嶺方縣地唐初析置)¶
　(上林縣及南方州貞觀初改澄州仍治上林宋初州/廢以上林縣屬融州㝷改屬賔州元仍舊本朝因之)¶
<pb:KR2k0008_WYG_083-25b>¶
　(編戶/八里)¶
郡名象郡(陳/名)龍城(唐/名)¶
形勝山水清曠(圖經地近桂林號/無瘴且山水清曠)山石竒秀(寰宇記山/石竒秀平)¶
　(地忽崛起數百韋/曲鄠杜盖無之)鎮壓諸蠻(虞衡志鎮壓諸蠻安靜/邉境有靈巖真僊洞不)¶
　(下桂/林)控扼畨洞(象郡志嶺西以南連屬桂林外/接交邕控扼畨洞往來要衝)跨三¶
　邑之封(同上象古名郡跨三邑之封當牂/牁龍江之沿流封疆不啻千里)居嶺嶠之¶
　表(新井記居嶺嶠之/表接蠻貊之疆)越駱都㑹(元志西接建武北拒/慶逺欽象横貴皆擬)¶
　(其境在越/駱為都㑹)¶
<pb:KR2k0008_WYG_083-26a>¶
風俗俗近全永(圖經柳雖古荒服而實連湖/湘風俗與全永間不相逺)人恥為非¶
　(同上中朝名士如王安中輩嘗避/地寓居此耳濡目染人耻為非)民醇俗阜(同上民/醇事簡)¶
　(俗阜物㢘視/他州為樂土)出弟入孝(唐韓愈羅地廟碑出/相弟長入相慈孝)絃誦為¶
　嶺南最(汪藻學記大觀中士之絃誦者/至三百人為嶺南諸州之最)㯽榔為聘(象/臺)¶
　(志民無富藏工無巧藝男/女㛰姻以㯽榔為聘定儀)惟事雞卜(圖經病者不求/醫藥惟事鷄卜)¶
　(唐柳宗元詩鷄骨/占年拜水神是也)不事蠶作(象郡地無桑柘民不事/蠶作雖間有之為線絮)¶
　(或粗紬而已婦人/以緝麻織布為業)屋必架板(輿地志武宣習俗民居/不住地屋必架板為樓)¶
　(以居之下/頓牛畜)¶
<pb:KR2k0008_WYG_083-26b>¶
山川僊奕山(在府城南山上有穴穴有屏有室有宇始/登者得石枰於上黒肌而赤脈十有八道)¶
　(可奕/故名)石魚山(在府城西南山小/而髙形如立魚)駕鶴山(在府城東南/旁臨大江聳)¶
　(立如鶴形古/州治負此)屏山(在府城南二里其形方正類屏宋/陶弼詩一峰髙起塞天闗堪作皇)¶
　(家外屏山可惜化工安/著逺半遮中國半遮蠻)鵝山(在府城西山巔有石如/鵞唐柳宗元詩荒山秋)¶
　(日午獨上意悠悠如何/望鄉處西北是融州)四姥山(在府城西五里其/山四面對峙因名)新¶
　洞山(在府城西南一十里與鵞山相望有洞可坐百/人石乳融結有穴上見天其山石以杖觸之如)¶
　(鐘鼓/聲)夾道雙山(在府城北一十里東山/曰桃竹西山曰雀兒)龍壁山(在府/城東)¶
　(北一十五里中有石壁峭立下臨灘瀬宋陶/弼詩曽看柳侯山水記信知龍壁好煙霞)象山(在/象)¶
<pb:KR2k0008_WYG_083-27a>¶
　(州西五里以形似名又時有雲氣結為象形其北為/猫兒山形狀肖猫下臨大江風土記云猫兒山對鹿)¶
　(兒/灘)甑山(在龍壁山南廣百㝷髙五/丈下上若一絶水無麓)白面山(在象州南/七里石壁)¶
　(屹立横截大江中多/白石俗名掛榜山)象臺山(在象州西北三十/里其山平正如臺)居鹿¶
　山(在象州東北四十/里上有鹿池水)石牛山(在象州東四十餘里上/常有雲霧天色晴霽遥)¶
　(見如/牛形)雷山(在象州東六十餘里風土記云/天欲雷雨則此山先有雲霧)聖塘山(在/象)¶
　(州東百餘里髙峻不可登相傳昔有猺人攀藤而上/見一池清泠可愛内有魚鼈桃李環繞且多猿猴)¶
　古漏山(在賔州西四十里下有/泉水滴漏四時不竭)羅奉山(在賔州北/三十里)思¶
　微山(在洛容縣治北頂/有泉穴四時不涸)屏石山(在洛容縣北一十里/峯巒髙聳下有石崕)¶
<pb:KR2k0008_WYG_083-27b>¶
　(泉水/出焉)如來山(在洛容縣南二十五里髙聳/百餘丈舊云有神女見故名)鳳凰山(在/羅)¶
　(城縣北形/似鳳凰)烏蠻山(在柳城縣東南三里髙聳臨大江/下有潭澄湛徹底其山石黒故名)¶
　穿山(在柳城縣治西髙百/餘丈上有一竅通明)銅磬山(在柳城縣西二十/里舊名雲盖山)¶
　筆架山(在柳城縣東一十里/平地卓立形如筆架)勒馬山(在柳城縣北五/里其形曲轉如)¶
　(勒馬/狀)文筆山(在柳城縣北五里尖/鋭而秀有如卓筆)馬鞍山(在柳城縣/北一十里)¶
　(形似/馬鞍)轎頂山(在柳城縣北二十/里山頂圓如轎盖)武牢山(在懐逺縣南/一十五里髙)¶
　(拔險/峻)銅鼓山(在融縣西二十里舊傳諸葛亮散埋銅/鼓以魘蠻僚後有得於是山者故名又)¶
　(武宣縣西一十里亦有銅鼓山下有銅鼓/灘或謂馬援鑄銅鼔於此或謂灘聲如鼓)鐵船山(在/融)¶
<pb:KR2k0008_WYG_083-28a>¶
　(縣西三十里遥望彷彿/一船尾插絶頂巖間)寳積山(在融縣東五十里其/山兩峰相連産鐵及)¶
　(蘆甘/石)賈利山(在來賔縣東南三十里相傳/昔有賈人到此與烏蠻貿易)右牙山(在/來)¶
　(賔縣南三十里平地/有石峭拔如象牙)金峰山(在來賔縣/南六十里)居松山(在來/賔縣)¶
　(南三十五里頂有/一石如盤可貯水)思玉山(在來賔縣北四十里相傳/昔人有得玉於此後再求)¶
　(不獲/故名)僊巖山(在武宣縣南四十里巖髙一丈深十/丈石壁上有仙人影中有泉滴成乳)僊¶
　人山(在武宣縣西四十里上有石形如仙人唐柳/宗元詩寒江夜雨聲潺潺曉雲遮盡仙人山)石¶
　羊山(在武宣縣西六十里峭壁上有/石如羊俯瞰大江舟過見之)堡積山(在遷江/縣東二)¶
　(里疊石崔嵬不通道路山/頂稍平鄉民曽避寇於此)瓦山(在遷江縣西一/十里山峰險峻)雙髻¶
<pb:KR2k0008_WYG_083-28b>¶
　山(在遷江縣南一十里/兩峰並列如雙髻)古祿山(在上林縣東南六里/上有石壇號仙殿宋)¶
　(雍熙中有盧氏登/山採藥遇仙於此)鏌鎁山(在上林縣南九里嘗/有人得古劍於此)思鄰¶
　山(在上林縣西一十二里昔有何鄰者隠居於此/頗有道術年百餘嵗不知所適鄉人思之故名)羅¶
　艾山(在上林縣東南一十八/里昔羅艾隠居于此)白龍巖(在洛容縣東二/十里中有小佛)¶
　(羅漢像上有龍頭形/嵗旱鄉人於此禱雨)白象巖(在洛容縣南一百里上/有兩字如篆不可識有)¶
　(石如象又有石鼔石鐘擊之鏗然/昔張鑑王之才王諤嘗讀書于此)真僊巖(在融縣東/五里仰視)¶
　(髙逺青白錯雜靈夀谿貫串中出玲瓏清響如環珮/聲中有白石巍然如天尊像舊名靈巖山又名老君)¶
　(洞宋咸平中改為真仙巖頒太宗御書百二十軸/藏於内張孝祥磨崖大書天下第一真仙之巖)老¶
<pb:KR2k0008_WYG_083-29a>¶
　人巖(在融縣西南三里舊傳嘗有老人拄杖悠揚其/上山半有洞髙峻不可登旁有一穴人因其勢)¶
　(増建屋閣凭䦨一視如在半/天大江横其前支流遶其下)雙泉巖(在来賔縣西北/一百里下有泉)¶
　(冬温夏涼土人多於巖中肄業舊傳山/中常患無水忽一日雙泉湧出因名)白雲洞(在來/賔縣)¶
　(北二十里山水極佳/為邑人遊賞之地)白牛洞(在來賔縣西南六十/里中有白石狀如牛)智¶
　誠洞(在上林縣東四十里一山峭/壁千仞唐韋厥所隠之地)羅洪洞(在上林縣/東北五十)¶
　(里中有清溪茂林宋元祐間/白雲先生韋旻嘗隠居于此)柳江(在府城南門外一/名潯水源出懐逺)¶
　(縣流經象州歴潯藤至廣州界入于海唐柳宗元詩/柳州柳刺史種柳柳江邉談笑為故事推移成昔年)¶
　(垂隂當覆地聳幹㑹叅天/好作思人樹慚無恵化傳)洛青江(在洛容縣西一百/二十里源自桂林)¶
<pb:KR2k0008_WYG_083-29b>¶
　(府流至縣界/入于柳江)龍江(在柳城縣西源出慶逺府天河縣/與融水合流來㑹于柳江梁大同)¶
　(間八龍見于江/中因置龍州)潭江(在融縣東又名融水源出懐逺/縣下流與背江思回江玉華江)¶
　(丹江靈夀溪水合歴/柳城縣入于柳江)大江(在來賔縣南源自遷江縣/都泥江流合賀水至此又)¶
　(合雷江入柳江唐柳宗元詩瘴江南/去入雲煙望盡黄茅是海邉謂此)黄陂水(在府城/西三十)¶
　(里流入/柳江)鵝水(在府城西南四/十里流入柳江)古漏水(在賔州西源出/古漏山下流合)¶
　(賔水李依江入/都泥江合大江)大藤峽水(在武宣縣東源出潯州中/有四灘灘有巨石水勢廻)¶
　(旋其聲如雷下與程郎都泥/甘蘭諸水合流入廣東界)靈夀溪(在融縣南五里/舊傳仙人投丹)¶
　(于中飲者皆/得延年故名)清潭(在融縣東七里其深叵測/流入靈夀溪通真仙巖)羅池(在/府)¶
<pb:KR2k0008_WYG_083-30a>¶
　(城東水可溉田近有/柳宗元祠名羅池廟)明鏡湖(在上林縣西/南其水清澈)甘井(在仙/弈山)¶
　(下隨江消長/雖旱不涸)城北井(在府城北唐柳宗/元有銘及祭文)靈泉(在府城/西七十)¶
　(里四時不/涸不流)温湯泉(在象州東三十里其/水常熱可以熟物)濮泉(在象州/東四十)¶
　(里松檜森羅水石清秀/邑人以為遊賞之地)馬跑泉(在柳城縣西七十里/一名湧珠泉相傳諸)¶
　(葛亮南征過此馬跑/其地泉遂湧出故名)長塘(在駕鶴山下/冬月不涸)¶
土産蚺蛇膽(府境/出)藤(象州/出)降香(懐逺/縣出)鉛(上林/縣出)猪腰子(木/生)¶
　(子形如猪腎/能解毒藥)鐵　桂心　蘆甘石(俱融/縣出)不死草(郡産/苴草)¶
　(髙一二尺狀如茅食之令人多夀俗呼為不死/草夏月置于盤筵中蚊蠅不近物亦不速腐)鬱金¶
<pb:KR2k0008_WYG_083-30b>¶
　香(羅城/縣出)¶
公署柳州衞(在府治東北/洪武四年建)南丹衞(在賔州治東舊在慶/逺府境正統七年移)¶
　(建于/此)守禦象州中右千戶所(在州治東/洪武中建)守禦賔州後¶
　千戶所(在州治東洪/武三年建)守禦融縣左千戶所(在縣治東/洪武二年)¶
　(建/)守禦來賔中前千戶所(在縣治東洪武/三十一年建)武宣守禦¶
　千戶所(在縣治東北宣徳六年重/建以上五所俱𨽻柳州衞)遷江縣屯田千戶¶
　所(在縣治東洪武二/十五年建𨽻都司)¶
學校柳州府學(在府治後唐柳宗元文宣王廟碑其畧/曰仲尼之道與王化逺邇惟柳州古為)¶
<pb:KR2k0008_WYG_083-31a>¶
　(南夷椎髻卉裳攻刼鬬暴雖唐虞之仁不能柔秦漢/之勇不能威至于有國始循法度置吏奉貢咸若采)¶
　(衞冠帶憲令進用文事學者道堯舜孔子如取諸左/右執經書引仁義旋辟唯諾中州之士時或病焉然)¶
　(後知唐之徳大以遐/孔子之道尊而明)象州學(在州治東南本/朝洪武二年建)賔州學¶
　(在州治南元/皇慶中建)馬平縣學(在縣治東本朝/洪武四年建)洛容縣學(在/縣)¶
　(治西元至/元中建)羅城縣學(在縣治東本/朝洪武初建)柳城縣學(在縣治/南洪武)¶
　(三年/建)懷逺縣學(在縣治南洪/武二年建)融縣學(在縣治西宋/乾道中建)來¶
　賔縣學(在縣治東宋/開寳中建)武宣縣學(在縣治西本/朝洪武初建)上林縣¶
　學(在縣治南洪/武三年建)遷江縣學(在縣治西/洪武初建)¶
<pb:KR2k0008_WYG_083-31b>¶
書院駕鶴書院(在駕鶴山有碑/記文字剥落)真僊書院(在真仙巖前/宋守李興時)¶
　(所/建)¶
宫室城樓(在府城上唐建柳宗元詩城上髙樓接大荒/海天愁思正茫茫驚風亂颭芙蓉水密雨斜)¶
　(侵薜荔墻嶺樹重遮千里目江流曲似九/回膓共來百粤文身地猶自音書滯一鄉)南樓(在府/城中)¶
　(宋建摹張安國鄂/州南樓大字榜之)待蘇樓(在府治後宋許申建取杜/甫春生南國瘴氣待北風)¶
　(蘇之句為/名有碑記)瑤光樓(在象州西俯瞰溪山面對長江晴/嵐煙靄景物之勝一目而盡後改)¶
　(曰西/峰樓)環山樓(在賔州城中舊名/凌霄又名觀風)㑹壹樓(在真仙/巖旁)望僊¶
　樓(在融縣以前揖/仙人山故名)柑子堂(在府城西唐柳宗元詩手/植黄柑二百株春來新葉)¶
<pb:KR2k0008_WYG_083-32a>¶
　(徧城隅方同楚客憐皇樹不學荆州利木奴幾嵗開/花聞噴雪何人摘實見垂珠若教坐待成林日滋味)¶
　(還堪養/老夫)明秀堂(在府城中宋/王安中書扁)扶疎堂(在象州東南郡/人謝氏建竹木)¶
　(深邃蔚有佳致王安中孫覿南遷嘗寓于此壁間俱/有題王安中詩江山似慰天涯客花卉先回嶺北春)¶
　(孫覿詩莫辭蜑酒一尊赤㑹壓瘴茅千里/黄未省讒言遭薏苡直將空腹傲㯽榔)閱武堂(在/賔)¶
　(州城中宋陶弼詩南嶠風雲久肅清壊溝殘壘號昇/平官曹惟識簿書字民俗不知金鼔聲往嵗忽傳南)¶
　(詔檄近時方築伏波營安城太/守深邉計菡蓞花開閲水兵)東亭(在府城南唐栁/宗元建有記云)¶
　(出州南譙門左行二十六歩有棄地在道南南值江/西際垂楊傳置東曰東館其内草木猥奥有崕谷傾)¶
　(亞缺圯豕得以為囿虵得以為藪人莫能居至是始/命披刜蠲疏樹以竹箭松檉桂檜柏杉易為堂亭峭)¶
<pb:KR2k0008_WYG_083-32b>¶
　(為杠梁下上徊翔前出兩翼馮空拒江江化為湖衆/山横環嶛濶瀴灣當邑居之劇而忘乎人間斯亦竒)¶
　(矣/)羅池亭(在府城東宋守朱軌/刻柳宗元像于其中)寒光亭(在扶疎堂側/謝氏所建宋)¶
　(孫覿詩空江耿耿月舒/波千峰倒盡翠銷磨)思柳亭(在府城東宋陶弼詩/羅池刺史寡塵縁畫)¶
　(㦸墻頭築望仙黄鶴與誰/同一去碧桃無主又千年)象臺(在象州南舊志去州/三十里平地突起巋)¶
　(然一臺四望平/逺即古州治)羅池館(在羅池旁景/泰三年建)¶
關梁古漏關(在賔州南/四十五里)鏌鎁關(在上林縣宋陶弼詩昨/夜書中得新記夢魂飛)¶
　(入鏌/鎁關)太平橋(在府/城東)安定橋(在府城/西二里)雲錦橋(在象州/城中)西¶
　江橋(在洛容/縣治西)通濟橋(在武宣/縣東)三江渡(在馬平縣/南一十里)潯陽¶
<pb:KR2k0008_WYG_083-33a>¶
　渡(在融縣東南/一十五里)東江渡(在洛容縣/東二里)西江渡(在洛容縣/西一里)¶
寺觀開元寺(在府城東/二里唐建)大雲寺(在仙奕山唐建尋燬柳/宗元有復大雲寺記)¶
　乾明寺(在府/城中)景徳寺(在象州/治南)報恩寺(在賔州東宋建/舊名夀寧本朝)¶
　(洪武間/改今額)感徳寺(在柳城縣/北七十里)報恩寺(在融縣南/五里宋建)地藏寺¶
　(在來賔縣西/三里宋建)景福寺(在遷江縣/東宋建)勝業寺(在上林/縣南)𤣥妙¶
　觀(在府城/東宋建)青霄觀(在遷江縣南/二里宋建)玉虛觀(在上林縣/東宋建)報¶
　恩觀(在融縣南/五里宋建)三清觀(在武宣縣/洪武中建)𤣥真觀(在來賔縣/北一十里)¶
祠廟博帶廟(在賔州南二十里漢馬援禆將戴/仁征南越卒于此州人立廟祀之)雷塘廟¶
<pb:KR2k0008_WYG_083-33b>¶
　(在雷山兩崕雷水出焉能興雲氣作雷雨邑人/因依塘立廟禱之輙應唐柳宗元有禱雨文)柳侯¶
　廟(在府城東舊名羅池廟祀唐刺史柳宗元韓愈碑/云柳侯嘗與其部將魏忠謝寧歐陽翼飲酒驛亭)¶
　(謂曰吾棄于時而寄於此與若等好也明年吾將死/死而為神後三年為廟祀我及期而死三年孟秋辛)¶
　(卯侯降於州之後堂歐陽翼等見而拜之其夕夢翼/而告曰館我于羅池其月景辰廟成大祭過客李儀)¶
　(醉酒慢侮堂上得疾扶出廟門即死余謂柳侯生能/澤其民死能驚動禍福之以食其土可謂靈也已)¶
　賢良廟(在府城西宋守許申奏建此/廟以祀唐柳州司戶劉蕡)陳崇儀廟(在賔/州南)¶
　(三十里祀宋/崇儀使陳曙)¶
陵墓劉蕡墓(在府城西五里蕡唐昌平人以貶官卒葬/于此李商隠哭蕡詩一呌千回首天髙不)¶
<pb:KR2k0008_WYG_083-34a>¶
　(為聞巳為秦逐/客復作楚寃魂)李仙墓(在融縣西一十里/乃李仙賤子之墓)¶
古蹟廢平州(在懐逺縣王口砦宋崇寧中置政和初廢/為砦并融江文村潯江臨溪四堡砦俱𨽻)¶
　(融/州)廢允州(在懐逺縣宋崇寧中於安口砦/置此州及安口縣政和中廢)廢從州(在/懐)¶
　(逺縣宋崇寧中於中古州置格州及樂古縣/尋改為從州政和中州縣俱廢為樂古砦)廢融水¶
　縣(在融縣治西本隋義熙縣唐改曰融水為融/州治本朝洪武初廢今城隍廟即其治所)廢陽¶
　夀縣(在象州城内隋置唐于/縣置象州本朝併入州)廢嶺方縣(在賔州城内/漢置唐于縣)¶
　(置賔州以思干縣省入宋與州同移于/舊城北二十里廢瑯邪縣本朝併入州)廢武化縣(在/来)¶
　(賔縣唐初置属封州後屬象州宋熙/寧中省入來賔後復置南渡後省)僊人跡(在柳城/縣東北)¶
<pb:KR2k0008_WYG_083-34b>¶
　(十五里有石自平地生出周圍半里/上有二脚跡相傳鍾吕二仙所留者)¶
名宦唐韋挺(貞觀間以忠直獲/罪貶象州刺史)柳宗元(柳州刺史不鄙/夷其民動以禮)¶
　(法民咸化服凡令之期民歡趨之無有後先民業有/經公無負租流逋四歸樂生興事嫁娶𦵏送各有條)¶
　(法又大脩孔子廟城郭巷道皆治使端/正樹以名木民皆悦喜及卒建祠祀之)程异(柳州司/馬精于)¶
　(吏治身没家無/留貲世重其㢘)劉蕡(蕡自對䇿後有甘露之難令狐/楚牛僧孺節度山南皆表蕡幕)¶
　(府以師禮禮之而中人深/嫉蕡誣以罪貶柳州司戶)宋楊居政(開寳中知賔州/築城禦寇賊不)¶
　(敢犯以前守䝉延氷與其弟延錫為賊所害創田宅/使其二子居之後延氷之孫傳登第實居政之力焉)¶
　王舉(咸平中知賔州開古漏關路鑿崖燒/石舊時人迹不到由是可通車馬)陶弼(乾興/間弼)¶
<pb:KR2k0008_WYG_083-35a>¶
　(之父知賔州嘉祐中弼繼之元符中其姪達又繼/之一門三人出守是郡皆有政術弼尤長於賦詠)狄¶
　青(宣撫廣西時儂智髙守崑崙關青至賔州駐十日/值上元節令大張燈饗軍校夜二鼓忽起至曙巳)¶
　(破崑崙/關矣)張守約(歐陽脩薦其有智畧知邉事擢知融/州峒將呉儂恃險為邉患捕誅之脩)¶
　(復薦其可/任將軍)魏瓘(提點廣西刑獄减柳州/無名役四百人民徳之)畢君卿(元祐/間知)¶
　(柳州郡初無城君卿/始築之民頼以安)李拱(知融州領兵入援京城死/于敵建炎間賜其家銀帛)¶
　(百匹兩/錢百千)陳大和(紹興初知象州政平事簡/脩黌宇建行館為郡之壯)許申(紹興/間知)¶
　(柳州増脩學宫奏置教/授立劉蕡祠以勵士風)本朝蘇銓(洪武初柳州衞指/揮僉事謀畧過人)¶
　(首創公署操兵有法賊攻刼融縣銓率兵奮擊賊敗/散後復聚衆摽掠銓設法擒之自此畏服不出民賴)¶
<pb:KR2k0008_WYG_083-35b>¶
　(以/安)于海(洪武中柳州衞指揮僉事性氣雄勇守大藤/峽洞蠻聚衆攻刼海率兵奮勇長驅殺賊潰)¶
　(散搜勦殆盡/一方遂安)劉燾(洪武中柳州知府寛厚不苛有欲/私殺牛者牛奔入府堂前悲鳴若)¶
　(訴燾召其人詰之諭/以禮法牛賴以生)張霖(洪武中馬平知縣愛民如/子有虎咥人告於城隍設)¶
　(檻捕之明日即獲二虎峒賊為患都督韓觀統兵撫/捕賊據險不服曰若張知縣來即投順霖乃衣冠入)¶
　(峒賊皆感悦/隨霖出降)姚宣(洪武中象州判官㢘平/不苛撫字有方民懐之)¶
流寓薛仁貴(龍門人唐咸亨中以大非川之敗貶象州/後召為都督擊突厥突厥問唐將為誰曰)¶
　(薛仁貴突厥曰聞薛將軍死象州矣安得復生/仁貴脱兠鍪見之皆相顧失色因進擊大破之)范祖¶
　禹(成都人宋紹聖初言者論其脩實錄詆誣又摭其/諫禁中顧乳媪事謫永賀二州又移賔州賔人推)¶
<pb:KR2k0008_WYG_083-36a>¶
　(重皆稱為/范太史)張庭堅(廣安軍人宋紹聖中為右正言坐/劾蔡京謫象州雖以此獲罪天下)¶
　(多/之)許徳言(宋宣和間以顯謨閣待制南遷至賔州嘗/與韋旻論治心養性守氣安神之説甚詳)¶
　范正平(蘇州人元祐名相純仁子純仁卒有表言宣/仁被誣事後蔡京當國小人附㑹妄言純仁)¶
　(遺表乃正平與門人李之/儀撰正平坐羈管象州)王安中(中山人仕宋為尚/書右丞靖康初謫)¶
　(象州館于謝氏之扶疎堂得郡/人熊氏園植桃百本號小桃源)折彦質(雲中人宋紹/興中為僉書)¶
　(樞密院事後謫居/柳州以方直得名)孫覿(宋紹興中以尚書謫象州文/學著聞雖在貶所作文不輟)¶
　劉洪道(宋岳飛重其才辟為叅謀金人犯明/州有戰功紹興中飛死洪道謫柳州)髙頴(宋/紹)¶
　(興中叅福建安撫司坐從岳飛謫象/州固窮守節剛直之性始終不渝)傅自得(懐州人/宋知興)¶
<pb:KR2k0008_WYG_083-36b>¶
　(化軍謫融州杜門讀書無復仕進意宰/相陳康伯奏得徙自便乾道間復故官)胡夢昱(宋寳/慶中)¶
　(以大理評事上書言濟邸事忤時相史彌逺御史李/知孝附㑹彌逺劾去之羈管象州卒後人過其處指)¶
　(曰忠直/之居)¶
人物唐韋厥(上林人武徳間持節壓服生蠻開拓化外/詔領澄州刺史後隠于智誠洞厥與諸子)¶
　(皆封侯/廟食)白聳(馬平人仕為義勝都將光啓中寇入郡/境盡驅其民掠其財帛聳率所部敗賊)¶
　(奪而歸之郡/人為之立祠)宋覃光佃(融州人愽學能文開寳六年/登進士第累官至光祿大夫)¶
　(檢校太/子賔客)栗大用(武宣人年九嵗大中祥符間以通五/經應童子舉至汴京入見真宗竒之)¶
　(特補登仕郎後/仕至南雄太守)韋旻(上林人閉門讀書無所不通鄉/人以書樓目之元祐間應舉不)¶
<pb:KR2k0008_WYG_083-37a>¶
　(第遂隠于羅洪洞據山林泉石之/勝尤善導養之術號白雲先生)梁仲保(賔州人忠/義勇敢慶)¶
　(厯間儂賊犯邉率衆力/戰死之郡人為之立廟)宋士堯(馬平人皇祐中儂智/髙寇廣南士堯領兵)¶
　(至邕州極力與戰已而敗北賊斷其首/尸不仆猶犇馬而還後贈屯衞大將軍)張亞卿(洛容/人種)¶
　(學績文瀕老不衰皇祐初擢第廷對見黜後不預計/偕郡守鮑安丘竒其才以遺佚薦㝷登鄭獬榜進士)¶
　(官至朝議郎/㢘州通判)王之才(洛容人與張亞卿齊名慶厯間/登第歴官至朝議大夫工部侍)¶
　(郎/)謝洪(武宣人與弟澤俱博學有文人號謝家二鳯/宣和中相繼出仕凡中朝士夫遷謫於此州)¶
　(者多館/其家)¶
仙釋武志士(脩煉於来賔之武禪山每出赴齋供即架/青布幕為橋去五七里逺至市㕓人見而)¶
<pb:KR2k0008_WYG_083-37b>¶
　(竒之越數年道成宋/皇祐初白日上昇)佛日禪師(來賔縣金華峰第一/代祖有戒行宋紹興)¶
　(中於獅子山文殊菴端坐而逝留偈云落落托托上/無把捉出沒太虚無繫無縛鐵馬倒地誰人摸索)¶
　甘大將(五代時象州人名佃家富有窘乏告者皆滿/其所欲而去性特靈異鄉人决以禍福者無)¶
　(不竒驗一日聚鄰里告曰吾已厭世矣因教衆以脩/身事親大節言訖即瞑目而逝鄉人因建廟設像祀)¶
　(之屢着/應驗)盧六(上林縣人生不食肉忽一日往樵大山/見二白衣對奕六旁立良久曰汝且去)¶
　(十日可再來言訖白衣者不見六還至家如約而往/至大山之巔有平石方丈乃坐其上而化鄉人以為)¶
　(仙去建/祠祀焉)李仙(宋融州人名賤子傭于柳城縣龍氏家/為耕牧性喜眠龍氏常責之賤子乃結)¶
　(草為人驅使耕耘龍氏驚遣之歸賤子/凡驅逐邪魅不假符咒嘉泰中化去)杜應然(宋武/林人)¶
<pb:KR2k0008_WYG_083-38a>¶
　(隨父宦遊流寓廣西專心慕道寄跡黄冠中遍遊天/下名山嘉定間始來融州歴數十年甚有功于岩觀)¶
　(為羽流中之卓然/者夀八十餘卒)¶
　¶
　¶
　¶
　¶
　¶
　¶
<pb:KR2k0008_WYG_083-38b>¶
　¶
　¶
　¶
　¶
　¶
　¶
　¶
　明一統志卷八十三¶
