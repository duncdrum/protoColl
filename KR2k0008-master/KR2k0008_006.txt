# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.716097
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六
<pb:KR2k0008_WYG_006-1a>¶
欽定四庫全書¶
　明一統志卷六¶
　　　　　　　　　　　　明　李賢等　撰¶
　　南京¶
　古金陵之地自周末時已有王氣秦始皇謂東南有¶
　天子氣諸葛亮謂龍蟠虎踞眞帝王都即此地也呉¶
　晋宋齊梁陳及南唐雖嘗於此建都然無功徳以當¶
　之僅保一隅不能混一天下至我太祖高皇帝功徳¶
<pb:KR2k0008_WYG_006-1b>¶
　隆盛奄有四海乃定鼎於此為京師始足以當形勢¶
　之勝永樂中於北平肇建北京正統中以北京為京¶
　師遂以此為南京實根夲重地云¶
城池京城(舊志六朝舊城近覆舟山去秦淮五里至楊/呉時改築跨秦淮南北周廻二十五里本朝)¶
　(益拓而東盡鍾山之麓周廻九十六里立門十三南/曰正陽南之西曰通濟又西曰聚寳西南曰三山曰)¶
　(石城北曰太平北之西曰神䇿曰金川曰鍾阜東曰/朝陽西曰清凉西之北曰定淮曰儀鳳後塞鍾阜儀)¶
　(鳳二門其外城則因山控江周廻一百八十里别為/十六門曰麒麟曰仙鶴曰姚坊曰高橋曰滄波曰䨇)¶
　(橋曰夾江曰上方曰鳳臺曰大馴象曰大安/徳曰小安徳曰江東曰佛寧曰上元曰觀音)皇城(在/京)¶
<pb:KR2k0008_WYG_006-2a>¶
　(城内之東當鍾山之陽以乗王氣殿宇宫闕規模宏/壯象法天地經緯隂陽誠足以表四海之觀瞻垂萬)¶
　(年之統緒而為聖子/神孫世守之基云)舊内城(在京城中元為南臺地/夲朝既取建康首宫於)¶
　(此比皇城大内宫殿/成此稱為舊内云)¶
壇廟天地壇(在正陽門外之左繚以周垣中為大祀殿/殿前丹墀東西列四壇以祀日月星辰前)¶
　(為大祀門門外東西列二十壇以祀嶽鎮海瀆山川/太嵗風雲雷雨歴代帝王天下神祗東壇末為具服)¶
　(殿西南百歩為齊宫又西為神樂觀犧牲/所其外復繚以崇垣蓋欲致其嚴潔云)山川壇(在/天)¶
　(地壇之西繚以周垣中為殿宇以祀太歳風雲雷雨/嶽鎮海瀆鍾山之神東西二廡以祀山川日將城隍)¶
　(之神左為旗纛廟西南/為先農壇下皆籍田)社稷壇(在皇城内南之右四/面為門壇垣按五方)¶
<pb:KR2k0008_WYG_006-2b>¶
　(色南有前門北有/行禮殿具服殿)祭江壇(在金川門外江上洪武初/建凡行幸出師及親王之)¶
　(國之類俱於/此祭江神)太廟(在皇城内南之左正殿兩廊楹室/崇深昭穆禮制法古從宜功臣配)¶
　(享左有/神宫監)文廟(在國子監彛倫堂之東正為大成殿東/西兩廡前有㦸門外為櫺星門有勅建)¶
　(之/碑)¶
山陵孝陵(在外城内鍾山之陽/懿文陵附於其側)¶
苑囿漆園　桐園　㯶園(以上三園俱在鍾山之陽洪/武初以造海運及防倭戰船)¶
　(所用油漆㯶䌫悉出於民為費甚重乃立三園/植㯶漆桐樹各千萬株以備用而省民供焉)¶
文職公署南京宗人府(在長安左門南/經歴司附焉)南京吏部(在宗/人府)¶
<pb:KR2k0008_WYG_006-3a>¶
　(南其属文選驗封稽勳考功/四清吏司并司務㕔附焉)南京户部(在吏部南其/属浙江福建)¶
　(江西湖廣四川山東山西廣東廣西河南陕西/雲南貴州十三清吏司并照磨所司務㕔附焉)南京¶
　禮部(在户部南其属儀制祠祭主客/精膳四清吏司并司務㕔附焉)南京兵部(在禮/部南)¶
　(其属武選車駕職方武庫/四清吏司并司務㕔附焉)南京工部(在兵部南其属/營繕都水屯田)¶
　(虞衡四清吏司/并司務㕔附焉)南京刑部(在太平門外貫城坊其属/浙江福建江西湖廣四川)¶
　(山東山西廣東廣西河南陜西雲南貴/州十三清吏司并照磨所司務㕔附焉)南京都察院¶
　(在刑部西内有浙江福建江西湖廣四川山東山西/廣東廣西河南陕西雲南貴州十三道并經歴司照)¶
　(磨所司務/㕔附焉)南京翰林院(在宗人/府後)南京國子監(在京城/内鷄鳴)¶
<pb:KR2k0008_WYG_006-3b>¶
　(山下即劉宋𤣥學故基夲朝洪武十年拓地建國子/監中為彛倫堂左右繩愆博士二㕔後重列率性脩)¶
　(道誠心正義崇志廣/業六堂典簿㕔附焉)南京太常寺(在後府南典簿㕔附/焉外有神樂觀犧)¶
　(牲所各祠祭/署亦𨽻之)南京通政使司(在中府後經/歴司附焉)南京大理¶
　寺(在刑部東其属左寺/右寺并司務㕔附焉)南京詹事府(在翰林院南/主簿㕔附焉)南¶
　京光禄寺(在皇城東安門内其属大官珍羞/良醖掌醢四署并典簿㕔附焉)南京鴻¶
　臚寺(在長安右門外街南其属司/賔司儀二署并主簿㕔附焉)南京欽天監(在後/府後)¶
　(主簿㕔附焉外設司/天臺於鷄鳴山上)南京大醫院(在詹事府南生藥/庫附焉外有惠民)¶
　(藥局亦/𨽻之)南京行人司(在長安/右門外)南京五兵馬司(中兵馬/司在内)¶
<pb:KR2k0008_WYG_006-4a>¶
　(橋北東城兵馬司在太醫院南西城兵馬司在三山/門外南城兵馬司在聚寳門外北城兵馬司在皷樓)¶
　(北/)¶
武職公署南京中軍都督府(在長安右門南在城留守/中神䇿應天廣洋和陽五)¶
　(衛指揮使司牧/馬千户所𨽻之)南京左軍都督府(在中府南在城留/守左驍騎右龍虎)¶
　(瀋陽左右水軍左鎮南龍江右英/武龍虎左十衛指揮使司𨽻之)南京右軍都督府¶
　(在左府南在城留守右虎賁右武徳/廣武水軍右五衛指揮使司𨽻之)南京前軍都督¶
　府(在右府南在城留守前龍驤豹韜天䇿飛/熊龍江左豹韜左七衛指揮使司𨽻之)南京後¶
　軍都督府(在前府南在城留守後興武鷹揚/江隂横海五衛指揮使司𨽻之)南京錦¶
<pb:KR2k0008_WYG_006-4b>¶
　衣衛(在通政使司南經歴司/鎮撫司并所司附焉)南京旗手衛(在錦衣/衛南)南¶
　京府軍衛(在欽天/監後)南京府軍左衛(在竹/橋南)南京府軍右¶
　衛(在長安/西街南)南京府軍後衛(在竹/橋南)南京羽林左衛(在朝/陽門)¶
　(内/)南京羽林右衛(在𤣥津/橋東北)南京羽林前衛(在應天/府治西)南¶
　京金吾左衛(在大/功坊)南京金吾右衛(在状元/坊南)南京金吾¶
　前衛(在太醫/院南)南京金吾後衛(在覆舟/山南)南京虎賁左衛¶
　(在朝天/宫北)南京濟川衛(在江東/門外)南京江淮衛(在大/江北)孝陵¶
　衛(在朝陽/門外)¶
<pb:KR2k0008_WYG_006-5a>¶
　　應天府(東至鎮江府丹徒縣界一百三十里西至/和州界八十里南至太平府當塗縣界八)¶
　　　(十五里北至揚州府儀真縣界一百五十五里/自府治至京師三千四百四十五里)¶
　　　(糧二十萬五/千六百石零)¶
建置沿革禹貢揚州之域天文斗分野春秋屬吳戰國¶
　屬越後屬楚楚威王初置金陵邑因其地有王氣埋¶
　金以鎭之故名秦始皇以金陵有都邑之氣改曰秣¶
　陵屬鄣郡漢改鄣郡為丹陽郡武帝後揚州刺史治¶
　此呉自京口徙都於此改為建業晋平呉改建業為¶
<pb:KR2k0008_WYG_006-5b>¶
　秣陵尋分秣陵北為建業改業為鄴建興初改為建¶
　康東晋元帝復都此置丹陽郡宋齊梁陳因之隋平¶
　陳廢郡更於石頭城置蔣州唐武徳初置揚州後復¶
　為蔣州又為揚州大都督府尋罷至徳初置江寧郡¶
　乾元初改為昇州後廢復置五代時呉楊氏建大都¶
　督府尋改為金陵府又改為江寧府南唐李氏都之¶
　宋復為昇州仁宗陞為江寧府建康軍節度高宗改¶
　為建康府建行都置行宫留守元至元中改為建康¶
<pb:KR2k0008_WYG_006-6a>¶
　路元貞初立江南諸道行御史䑓天歴初又改為集¶
　慶路夲朝丙申年改為應天府領縣八¶
　上元縣(附郭夲秦秣陵縣地隋為江寕縣唐上元初/改江寧為上元縣因年號為名南唐復析置)¶
　(江寕縣而上元為縣如故宋元仍/舊夲朝因之編户一百九十四里)江寧縣(附郭夲秦/秣陵縣地)¶
　(晋分秣陵北置建鄴縣復析建鄴置江寕縣在今縣/南七十里隋徙治冶城省秣陵建康同夏三縣入焉)¶
　(唐武徳中改江寧曰歸化尋改歸化曰金陵又改金陵日/白下貞觀中改白下曰江寕上元初改江陵為上元南唐)¶
　(復析上元置江寕縣宋元仍舊/夲朝因之編户一百三十四里)句容縣(在府東九十/里漢置属丹)¶
　(陽郡以縣有句曲山故名唐武徳中於縣置茅州尋/廢州以縣属蔣州尋又属潤州後属昇州宋属建康)¶
<pb:KR2k0008_WYG_006-6b>¶
　(府元仍舊夲朝因之/編户二百一十三里)溧陽縣(在府東南二百四十里/秦置属鄣郡以在溧水)¶
　(之陽故名漢属丹陽郡隋初属蔣州改属潤州後併/入溧水縣属宣州唐初復析溧水置溧陽縣上元初)¶
　(属昇州南唐属江寕府宋属建康府元至元中陞為/溧陽路後降為縣元貞初又陞為州夲朝洪武二年)¶
　(改為縣編户/二百七里)溧水縣(在府東八十五里本秦漢溧陽/縣地隋析置溧水縣属蔣州尋)¶
　(併溧陽入焉唐初属揚州又析置溧陽縣而溧水為/縣如故属宣州後属昇州宋属建康府元元貞初陞)¶
　(為州夲朝洪武二年改/為縣編户一百十里)江浦縣(在府西四十里夲楚/棠邑地晋為秦郡地)¶
　(隋為六合縣地唐宋元因之夲朝洪武九年始以六/合縣及和滁二州地析置江浦縣二十四年仍割江)¶
　(寕縣一郷附之/編户三十七里)六合縣(在府西北一百三十里夲楚/之棠邑漢属臨淮郡東漢属)¶
<pb:KR2k0008_WYG_006-7a>¶
　(廣陵郡晋隆安初於此置秦郡後周改秦郡為六合/縣隋以六合属江東唐属揚州南唐於此置雄州周)¶
　(仍為縣宋属真州元因之夲朝洪武三年改/属揚州府後改属應天府編户一十九里)高淳縣¶
　(在府東南二百三十五里夲溧水縣地𢎞治四年割/立信等七鄉建為縣開治高淳鎮故名編户四十里)¶
郡名金陵(楚/名)秣陵(秦/名)建業(呉/名)建康(晋/名)集慶(元/名)¶
形勝鍾山龍蹯石城虎踞(漢諸葛/亮云)經營四方此為根夲¶
　(晋王/𨗳云)東以赤山為成臯南以長淮為伊洛北以鍾山¶
　為曲阜西以大江為黄河(藝文/類聚)長汪天塹(陳孔/範䟽)長江¶
　千里險過湯池(南唐/書)外連江淮内控湖海(繫年/録)東南¶
<pb:KR2k0008_WYG_006-7b>¶
　形勢莫重建康(宋張/浚云)有三呉為東門有荆蜀為西戸¶
　有七閩二廣為南府(宋胡安/定文集)¶
風俗人物繁盛(隋志丹陽舊都所在人物/繁盛人雜五方俗頗相類)衣冠萃止(通/典)¶
　(永嘉之後衣冠萃止/藝文儒術斯其為盛)君子勤禮恭謹小人盡力耕殖¶
　(祥符/圖經)文章取功名(金陵古蹟記士以文/章取功名者甚衆)俗英且毅士¶
　清以邁地大而才傑(宋楊萬/里云)風流文物冠暎今古(宋/汪)¶
　(藻/云)士林淵藪(宋楊演云建業自六代為都邑民/物浩繁人材輩出實士林之淵藪)¶
山川鍾山(在府東北山周廻六十里漢秣陵尉蔣子文/逐盗死於此呉大帝為立廟子文祖諱鍾因)¶
<pb:KR2k0008_WYG_006-8a>¶
　(改蔣山輿地志蒋山古曰金陵山一名北山齊周顒/隐此其山磅礴竒秀比諸山特高本朝楊維楨詩鍾)¶
　(山突兀楚天西玉柱曽經御筆題雲擁金陵龍虎壯/月明珠樹鳳凰棲氣吞江海三山小勢&KR1062;乾坤五嶽)¶
　(低華祝聲中人仰止萬年帝業與天齊詹同文應制/詩大駕春晴臨寳地鍾山老翠擁金仙瑤花如兩三)¶
　(千界紫氣成龍五百年風送香烟浮衮服池涵樹/影拂青天詞臣侍從何多幸安得詩才似湧泉)石¶
　頭山(在府西二里蜀漢諸葛亮云石頭虎踞是也唐/朱存詩五城樓堞各相望山水英靈宅帝王此)¶
　(地定由天造險古/來長恃作金湯)聚寳山(在府南聚寳門外雨花臺/側上多細碼碯石因名)¶
　覆舟山(在府北七里東連鍾山北臨𤣥武湖劉宋改/名眞武山以其北臨𤣥武湖故也陳高祖與)¶
　(北齊兵大/戰於此)鷄鳴山(在府西北七里舊名鷄籠山東連/覆舟劉宋名龍山以黒龍常見𤣥)¶
<pb:KR2k0008_WYG_006-8b>¶
　(武湖故名元嘉中雷次宗開舘於此齊竟陵王子良/移居山下集四學之士抄五經百家之書夲朝於此)¶
　(建十/廟)鳳臺山(在府南劉宋元嘉中有鳳凰/集此山因築䑓其上故名)馬鞍山(在/府)¶
　(西北一十里西臨大江/東接石頭城以形似名)隂山(在府西南一十二里晋/王𨗳至此山神見夣於)¶
　(𨗳以其事聞為立/廟因名之曰隂山)石灰山(在府西北二十里舊名幕/府山晋元帝初渡江丞相)¶
　(王𨗳建幕府於此其上有仙人臺虎跑泉/宋王安石詩江山空幕府風月自觥船)四望山(在/府)¶
　(西北二十里西臨大江南連石頭北接獅子呉大帝/甞與葛𤣥共登焉晋温嶠伐蘇峻亦築壘於此以逼)¶
　(之/)大壯觀山(在府北二十里陳宣帝起大壯/觀於此因名帝甞幸此閲武)獅子山¶
　(在府西二十里與馬鞍山接晋元帝初渡江/見此山綿延以擬北地盧龍故易名盧龍山)牛首山¶
<pb:KR2k0008_WYG_006-9a>¶
　(在府南三十里舊名牛頭山有二峯東西相對晋元帝初/作宫殿王𨗳指雙峯曰此天闕也故又名天闕山劉宋立)¶
　(郊壇於此梁武帝又於山下建寺山上有石洞洞中有石/鼓天欲雨則石鼓自鳴本朝胡廣詩曉從鑾輿出九闗偶)¶
　(尋牛首共躋攀南唐古寺留碑在西竺髙僧度錫還百尺/巖龕過島上半空鐘鼓隔人間暫遊已覺塵緣息到此方)¶
　(知佛/窟閒)東山(在府東南三十里一名土山晋謝安舊隐㑹稽/東山築此擬之嘗放情遊賞與從子𤣥圍棊至)¶
　(夜始還宋王安石詩定林瞰土山近乃在眉睫朱存詩鎮/物髙情濟世才欲随猿鶴老岩隈山花處處紅粧面彷彿)¶
　(如初擁/妓來)白山(在府東三十里産石可為碑礎南史梁韋載/嘗築室居此屏絶人事不入里門者十載)¶
　巖山(在府南三十里宋武帝改名龍山山/之西有石室其東有吳孫皓石刻)直瀆山(在府北/三十五)¶
　(里旁有直瀆洞東/有流水入大江)青龍山(在府東南三十五里又句容縣/南七十里亦有青龍山山有深)¶
<pb:KR2k0008_WYG_006-9b>¶
　(洞洞口石上/有仙人跡)祈澤山(在府東南三十五里相傳昔初法/師結庵於此講法華經有龍女來)¶
　(聴法師因曰可為開一泉乎數日後有/清泉湧於座南後人以祈禱多應故名)祖堂山(在府南/四十里)¶
　(唐法容禪師得道於此/為南宗第一祖師故名)雉亭山(在府東北四十五里一/名騎亭山相傳漢蒋子)¶
　(文没後嘗乘馬執/白羽扇見於此)臨沂山(在府東北四十五里其/西南有古臨沂縣城)吉山¶
　(在府南四十五里西臨大江劉宋時/征虜將軍建成侯吉翰𦵏於此因名)方山(在府東南/四十五里)¶
　(形如方印一名天印山秦鑿金/陵山疏淮水此其所斷䖏也)攝山(在府東北五十/五里有草可以)¶
　(攝生故名又山形方四面重嶺亦名繖山山有千佛/嶺中道有唐沈傅師南唐徐鉉等題名宋陳軒有懐)¶
　(攝山/十詩)三山(在府西南五十七里下臨大江三峯排列/故名晋王濬伐吴至三山即此唐李白詩)¶
<pb:KR2k0008_WYG_006-10a>¶
　(三山半落/青天外)鴈門山(在府東南六十里山勢連亘類北/地鴈門因名山東北有温泉能治)¶
　(冷/疾)湯山(在府東六十里有湯泉六穴出其下以煮豆/榖終日不熟草木濯之愈鮮茂其處舊有聖)¶
　(湯/院)銅山(在府東南七十里昔人採銅於此因名/劉宋鮑照詩銅山晝深沉乳竇夜涓滴)烈山¶
　(在府西南七十里臨大江中流傍烈洲宋晁無咎詩/山如浮土一峯立江似海門千頃開我欲此中成小)¶
　(隐莫教山/脚有船來)白都山(在府西南八十里西臨大江相傳/昔有白仲都甞於此學道昇仙因)¶
　(名/)雲穴山(在府東八十五里有洞甚/幽邃天欲雨則洞中出雲)慈姥山(在府西/南一百)¶
　(一十里山積石臨江岸壁峻絶産竹堪為簫管/舊名鼓吹山又以山有慈姥神廟故名慈姥)天竺¶
　山(在府西南一百二十里夲名多墅山唐/上元中有天竺僧道融移寺於此因名)横山(在府/西南)¶
<pb:KR2k0008_WYG_006-10b>¶
　(一百二十里四方/望之皆横故名)絳巖山(在句容縣西南三十里夲/名赤山丹陽之義取此唐)¶
　(改今名山極險峻下臨平湖/五季之亂居民多避難其上)虎耳山(在句容縣/東三十里)仙几¶
　山(在句容縣東/南四十里)茅山(在句容縣東南四十五里山形/如句字初名句曲山後因茅君)¶
　(得道於此更今名道書為苐八洞天苐一福地山有/三峯三茅君各占一峯謂之三茅峯金陵新志茅山)¶
　(與蜀岷峨相首尾蔣/山實其脉之盡者)良常山(在茅山小茅峯之北秦/始皇登句曲山北垂嘆)¶
　(曰廵狩之樂莫過於山海自今以徃/良為常也乃改句曲北垂為良常山)龍尾山(在大茅/峯之東)¶
　(隐然而髙状若龍尾/近南與疊玉山相近)雷平山(在茅山中有田公泉/相傳飲之能除三䖝)伏¶
　龍山(在句容縣栁汧之間與中茅峯近状如龍其/上甞產金又小茅峯北一小山名曰銜珠山)華¶
<pb:KR2k0008_WYG_006-11a>¶
　山(在句容縣北六十里梁武帝登此山問華山何如/蔣山高薛對曰華山高九里似與蔣山等泉水倍)¶
　(多/)竹里山(在句容縣北六十里塗甚傾險號為飜車/峴劉宋武帝破桓𤣥將於竹里即此處)¶
　四平山(在句容縣南七十里山下有/洞屋名方臺俗謂之方山)盤白山(在溧陽/縣西南)¶
　(四十里俗名觀山苐/二峯石上有仙人跡)金山(在溧陽縣/南五十里)石屋山(在溧陽/縣南六)¶
　(十里呉王使歐冶子鑄/劍於此其西有鑄劍坑)伍牙山(在溧陽縣西南六十里/一名䕶牙山元阿喇)¶
　(罕攻破銀樹東壩至/䕶牙山敗宋兵即此)曹山(在溧陽縣西北八十五里/相傳有曹姥獨居此山死)¶
　(𦵏山下後人為/立祠有祈輒應)㔶船山(在溧水縣南一十二里一名/感泉山山隂有青絲洞洞泉)¶
　(脉泓澄四時不竭南有/張沈二士書堂遺迹)東廬山(在溧水縣東南一十/五里秦淮水源出此)¶
<pb:KR2k0008_WYG_006-11b>¶
　(舊傳漢嚴子/陵結廬於此)中山(在溧水縣東南一十五里出兔毫/為筆精妙山前有水源號濁水)¶
　僊杏山(在溧水縣東南三十三里绝/頂有杏林及仙人跡因名)石羊山(在溧水/縣西南)¶
　(三十/七里)三鶴山(在溧水縣東南六十里昔有潘氏兄弟/三人於此得道化為三鶴冲天因名)¶
　芝山(在溧水縣東南七十里上有李子洞泉出沸湧/相去三百歩名燕洞中有石燕遇雨則飛晴則)¶
　(還落為石廣/可容數千人)龍洞山(在江浦縣西北二十五里與/東華定山一帶起伏相連)定¶
　山(在江浦縣北二十五里上有獅子峯/下有達磨祖師宴坐岩及塔二處)四潰山(在江/浦縣)¶
　(西南七十里昔項羽敗垓下走至東城漢兵追之羽/引騎依四潰山為陣即此石上有馬跡或云漢兵四)¶
　(面圍羽羽引兵潰圍斬將/於此因名俗呼為四馬山)蛾眉山(在六合/縣東北)靈巖山(在/六)¶
<pb:KR2k0008_WYG_006-12a>¶
　(合縣東一十五里山巔高峻南為偃月巖巖前有鳳/凰臺左有鹿跑泉及白龍池萬山亭嵐光軒巖下舊)¶
　(有法義院乃唐/僧神建道塲)𤓰埠山(在六合縣東三十五里又名/𤓰歩滁河水經此入大江)¶
　符融山(在六合縣東北三十五里昔/符堅弟融曽築城於此因名)馬頭山(在六合/縣東北)¶
　(三十五里山勢雄秀絶頂一石高丈餘/中一穴水清而不竭世傳有龍居焉)熨斗山(在六/合縣)¶
　(西四/十里)桃葉山(在六合縣南七十五里隋置六合鎮/晉王屯軍於此因而渡江以平陳)六¶
　合山(在六合縣北八十里舊名六峯曰寒山獅子雙/鷄芙蓉高妙石人山有三泉曰虎跑眞珠白鼉)¶
　學山(在高淳縣東一里/儒學在焉故名)禪林山(在高淳縣東南二十/五里上有禪林寺)¶
　秀山(在高淳縣東南三十里相傳有仙過此以鞭畫/形形如之字今其跡尚存山上松栢旋伐旋茂)¶
<pb:KR2k0008_WYG_006-12b>¶
　(亦異/驗云)花山(在高淳縣東南六十里山/石上四月産白牡丹故名)疊玉峯(在大茅/峰東南)¶
　(三山疊積石與玉類近葛仙壇宋眞宗/甞遣左璫祈嗣於此有應刻石元符宫)積金峰(在中/茅峰)¶
　(南梁陶𢎞/景所居)五雲峯(在小茅峰之側昔茅君以三月十/八日駕五色雲八景輿佇於此山)¶
　(逾時西/去故名)金陵岡(在府西北相傳云秦/時鑄金人瘞於此)白土岡(在府東/其土色)¶
　(白隋賀若弼屯兵蒋山之白/土岡擒陳将蕭摩訶即此)三井岡(在府南五里岡/有三井汲一井)¶
　(則三井/皆動)石子岡(在府南一十五里呉志建/業南有長陵名曰石子岡)叚石岡(在/府)¶
　(南三十里西接牛首山有大碣石長二丈折為三段/呉後主立碣紀呉功徳呉録云其文東觀令華覈作)¶
　(其字皇象書也宋朱存詩孫呉紀徳舊刋碑草没/蟠螭與伏龜惆悵岡頭三叚石至今猶似鼎分時)落¶
<pb:KR2k0008_WYG_006-13a>¶
　星岡(在府西北九里一名落星墩又曰石梁王僧辨/連營立柵至落星墩拒侯景及唐李白常於落)¶
　(星石以紫綺裘换酒為歡皆此地又都城西三十里/有落星洲西南五十里有落星山皆以星殞得名)¶
　武帳岡(在臺城劉宋文帝閲武處文帝甞以開酒禁/宴於此敕諸子且勿食至㑹所賜饌日旰食)¶
　(不至有饑色乃戒之曰汝曹少長豐佚不/見百姓艱難今使爾識有饑苦知務節儉)華葢巖(在/茅)¶
　(山山中又有侯仙霧/豹碧玉衆眞諸巖)鍾山仙洞(在鍾山上即道書/第三十一洞天)石¶
　城洞(在石頭西嶺下臨大江當嶄絶之/處有洞户眞誥云此中有洞天也)華陽洞(在茅/山側)¶
　(三茅二許俱於此得道洞中宋時甞/投金龍玉簡於此又有東西南三洞)玉柱洞(在華陽/西洞之)¶
　(南中有石乳/其大如柱)茅洞(在茅山山中又有良常羅姑玉柱/天忩碧巖女仙燕口黄龍黒虎夫)¶
<pb:KR2k0008_WYG_006-13b>¶
　(子金牛鄷都/張果諸洞)大江(源出四川岷山合湘漢豫章諸水/來自都城之西南經西北過鎭江)¶
　(東流之海在夲府界者凡二百餘里名揚子江昔魏/文帝出廣陵望大江見其波濤洶湧曰嗟乎此天所)¶
　(以限南/北也)中江(在溧陽縣西北即禹貢之三江也/今名永陽江下流入宜興縣界)𤣥武¶
　湖(在太平門外周廻四十里晋名北湖劉宋元嘉末/有黒龍見故改名今稱後湖湖中有洲洲上為庫)¶
　(以貯/圖籍)穏船湖(在佛寕門外洪武初新開通/江水於此泊舟以避風濤)太子湖(在/府)¶
　(北六里周廻一十里梁/昭明太子植蓮於此)婁湖(在府東南一十五里呉/張昭創以溉田以昭封)¶
　(婁侯故名婁湖湖/上有古婁湖苑)半湯湖(在府東北四十里水同一/壑而冷熱相半熱可瀹鷄)¶
　(中皆有魚魚交入輒死民/引熱水溉田一歳再熟)絳巖湖(在句容縣西南三/十里一名赤山湖)¶
<pb:KR2k0008_WYG_006-14a>¶
　(源出絳巖山下通秦淮唐縣令王昕於此湖立二斗/門溉田萬頃湖心有磐石宋葉清臣知建康立石柱)¶
　(刻水則/於其上)千里湖(在溧陽縣東南一十五里晋陸機云/千里蓴菜未下鹽豉至今産美蓴俗)¶
　(呼千/里渰)長蕩湖(在溧陽縣北五十三里接金壇宜興縣/界周處韋昭酈道元皆以為五湖之一)¶
　(中有浮山/東連震澤)胭脂湖(在溧水縣西一十里洪武中/疏𨗳西北通大江南通兩浙)沙湖¶
　(在溧水縣南六十五里/周廻五十畆今開堰塘)石臼湖(在高淳縣西南三十/里西連丹陽湖水注)¶
　(大江湖中有軍山塔/子馬頭雀壘四山)丹陽湖(在高淳縣西北三十里/周廻幾二百里中流與)¶
　(當塗分界唐李白常逰此/湖張帆載酒縱意徃来)固城湖(在高淳縣南三里/有水四𣲖中流與)¶
　(寕國府接界東經宜興流入太湖後/廣通鎮築壩水獨注大江縣多渰没)靖安河(在府東/北自靖)¶
<pb:KR2k0008_WYG_006-14b>¶
　(安鎭下缺口取徑道於青沙之夾趨/北岸越北小江入儀真八十餘里)上新河(在江東/門外稍)¶
　(南五里通大江江中舟船/皆盡泊此以避其風浪)新河(在江東門外流通大/江官司馬快船所泊)¶
　(處兩河皆洪武/初新開故名)沙河(在江浦縣東三十里宋范仲淹/領漕時以大江風濤之險開此)¶
　(河引江水支流/下至𤓰埠入江)滁河(在六合縣境上自和滁二州界/三汊口而下合為一河流至夲)¶
　(縣境又至𤓰歩大江呉孫權為/堰塞滁塘水以淹北道者即此)秦淮水(在上元縣治/東南三里秦)¶
　(始皇時望氣者言金陵有天子氣乃使朱衣三千鑿/方山為瀆以㫁地脉水通大江以秦開故曰秦淮或)¶
　(云淮發源屈曲不類人工晋王𨗳使/郭璞筮之曰淮水絶王氐滅即此)八功徳水(在鍾/山東)¶
　(梁有胡僧曇隐寓錫於此乏水時有龎眉叟謂曰予/山龍也揞之無難俄而一沼沸出宋曽極詩數斛供)¶
<pb:KR2k0008_WYG_006-15a>¶
　(厨替八珍穿松潄石瑩心神中涵/百衲煙霞色不染齊梁歌舞塵)溧水(在溧陽縣西北/四十里一名)¶
　(瀨水溧水溧陽/二縣得名以此)青溪(在府治呉鑿東渠名青溪溪有/九曲連綿數十里通潮溝以洩)¶
　(𤣥武湖水發源鍾山接於秦淮舊有七橋/曰東門尹橋鷄鳴募士菰首中橋大橋)石歩港(在/府)¶
　(東北五十里西連/竹篠河北達大江)下蜀港(在上元縣東北一/百里俗呼曰官港)景陽井¶
　(在臺城内一名胭脂井陳後主與張麗華孔貴嬪投/其中以避隋兵後人名為辱井唐陸龜䝉詩古堞烟)¶
　(埋宫井樹陳主呉姬墮泉處舜没蒼梧萬里雲却不/聞將二妃去李義山詩景陽宫井剰堪悲不盡龍鸞)¶
　(誓死期腸㫁呉王宫外/水濁泥猶得𦵏西施)寳公井(在大市街心宋曽極/詩一井當街百尺深)¶
　(行人環轍免苔侵塵容俗狀/慙窺影欲汲寒泉洗此心)應潮井(在鍾山頂古頭/陀寺後其井泉)¶
<pb:KR2k0008_WYG_006-15b>¶
　(與江潮盈/縮相應)響井(在江陵縣南六十里井䦨有元祐五/年四字或以紗帛䝉其上擊之作鼓)¶
　(聲投以瓦石則/其聲如鐘磬然)上方井(在溧水縣西二十里上方/寺中世傳孫鍾種𤓰處)湯¶
　泉(在湯山下劉宋江夏王義恭泉銘云秦都北/温谷漢京麗湯泉炎徳資逺液暄波起斯源)白乳¶
　泉(在攝山千佛嶺下昔人因伐木見石壁/上刻𨽻書六大字曰白乳泉試茶亭)一人泉(在/鍾)¶
　(山高峰絶頂僅容一勺挹之不竭實山/之勝處也宋王安石詩蹇淺一人泉)玉兔泉(在府/學東)¶
　(廊/前)喜客泉(在茅山客至則湧出故名又/有撫掌泉聞擊掌之聲則沸)香泉(在江浦/縣西三)¶
　(十里舊名湯泉其泉有二相去百餘步/南唐韓熈載記言其泉能蠲除疾疹)善泉池(在古/臺城)¶
　(東一名九曲池梁昭明太子所鑿中有亭榭洲島/昭明泛舟池中甞曰何必絲與竹山水可忘情)天¶
<pb:KR2k0008_WYG_006-16a>¶
　淵池(在華林園中劉宋元嘉中鑿/沈約八詠有云先泛天淵池)覆盃池(在古臺城/太初宫晋)¶
　(元帝頗以酒廢政王𨗳諌之/元帝因覆盃池中以為戒)龍池(在茅山天聖觀梁/貞白先生陶𢎞景)¶
　(養龍子於池中宋眞宗甞敕中使取龍/以進尋送歸池有御製觀龍歌刻於石)天池(在茅山/絶頂又)¶
　(有碧/玉池)石墨池(在句容縣相傳費長房於此學道書/符傾墨水於石悉為墨可以書符)蓮¶
　花池(在溧水縣南/一百二十里)潮溝(在上元縣西四里呉赤烏中/所鑿以引江潮接青溪抵秦)¶
　(淮西通運瀆/北連後湖)霹靂溝(在上元縣東八里宋王安石/詩霹靂溝西路柴荆四五家)九¶
　曲溝(在句容縣治東南其溝九曲為邑人游賞之處/戈鎬詩句曲城東路春溝九曲長䁔香浮淺草)¶
　(新緑䕃/垂楊)横塘(呉自江口沿淮築隄謂之横塘呉都/賦曰横塘查下樓臺之盛天下莫比)余¶
<pb:KR2k0008_WYG_006-16b>¶
　家堰(在溧水縣東南一百五十里東通太湖/西入長江昔呉王闔閭伐楚開此運粮)太平堤¶
　(在太平門外夲朝/築以備𤣥武湖水)直瀆(在方山下宋王安石詩山蟠/直瀆輸淮口水抱長干轉石)¶
　(頭/)運瀆(在上元縣治西北呉大帝使郗儉鑿城西開/溝入秦淮以通呉越運船城内有倉曰苑倉)¶
　(由此瀆/漕運)義溝瀆(在上元縣東二十里下流/入秦淮溉田一百餘頃)破岡瀆(在/句)¶
　(容縣東二十五里呉赤烏中發兵三萬鑿句容/中道至雲陽西城以通呉㑹船艦上下十四埭)白鷺¶
　洲(在府西南江中唐李白詩二水中分/白鷺洲宋曹彬甞大破江南兵於此)長命洲(在府/西四)¶
　(里梁武帝遣人/放生於此故名)蔡洲(在府西二十五里江中劉宋高/祖擒盧循於此宋王安石送張)¶
　(拱微詩子今渉冬江船必泊蔡/洲寄聲冶城人為我問一丘)迷子洲(在府西南四/十里王安石)¶
<pb:KR2k0008_WYG_006-17a>¶
　(詩洲荻/藏迷子)新林浦(在府西南二十里一名新林港劉宋/謝朓有新林白板橋詩故唐李白詩)¶
　(有明發新林浦空吟謝朓詩之句宋/曹彬破南唐兵於新林港即此地)西浦(在府南一/名頃口昔)¶
　(桂楊張碩遇神女杜蘭香於此唐宋邕詩天上人間/兩渺茫不知誰是杜蘭香来經玉樹三山逺去隔銀)¶
　(河一/水長)丹砂泓(在句容縣燕洞山東有大石盆常無/耗益續志云在中茅峯一名朱砂泉)投¶
　金灘(在溧陽縣西北四十里伍子胥奔呉至溧陽有/女子擊漂瀨水上子胥乞一飡女子食以簞飯)¶
　(壺漿已而女子投瀨死後子胥欲報不/知其家投金瀨水而去唐李白有碑)東澗(在鍾山/梁處士)¶
　(劉訏隐/居之所)躍馬澗(在府西南舊名落馬澗宋王安石詩/小㵎何年躍馬蹄白沙翠竹净無泥)¶
　(石橋流水行人過野路斜陽倦鳥啼朱雀航遥蕭寺/逺赤烏塔近月臺低風烟漠漠渾依舊欲醉春醪誰)¶
<pb:KR2k0008_WYG_006-17b>¶
　(共/携)玉澗(在蔣廟之側南唐徐鉉詩鍾山/祠畔宿烟晴玉澗橋邉碧樹春)芳草澗(在六/合縣)¶
　(舊永定/寺之北)投書渚(在府西南三十里晋殷羨為豫章守/赴郡人多附書行至此以書擲水中)¶
　(祝曰沉者自沉浮者自/浮殷洪喬不作致書郵)¶
土產鰣魚(揚子/江出)茅山石(石次玉者又有/怪石茅山出)雨花臺石(聚寳/山出)¶
學校應天府學(在府治東南舊在秦淮水北宋景祐中/徙於此紹興中重建葉夣得作記夲朝)¶
　(洪武初以為國子監尋復為/應天府學成化七年重建)武學(在府治北二里正/統七年建以聚京)¶
　(官子弟之從學/者設官教之)句容縣學(在縣治南宋元豐中自縣/衙東徙於此夲朝永樂間)¶
　(重建祭酒/胡儼作記)溧陽縣學(在縣城東南隅宋皇祐中自西/門外徙於此夲朝洪武中及成)¶
<pb:KR2k0008_WYG_006-18a>¶
　(化初俱/重建)溧水縣學(在縣通濟橋之東南宋熈/寕間建夲朝洪武初重建)江浦縣¶
　學(在縣治東洪武二十四年/自浦子口城内遷於此)六合縣學(在縣治西高/岡之上宋治)¶
　(平中建夲朝洪/武五年重建)高淳縣學(在縣治東一里/𢎞治四年建)¶
書院明道書院(舊在學宫宋淳熈初留守劉珙建祀明/道先生程顥朱文公作記後守劉榘改)¶
　(築新祠於鈐轄故地後李珏繼之扁其堂曰春風旁/二塾曰主敬行恕尋廢後守呉淵更創之廣齋増廩)¶
　(理宗親書明道書院四大字為額與四書院/等馬光祖繼為守給田増廩教養之事悉備)南軒書¶
　院(舊在天禧寺宋南軒張栻甞讀書於此轉運使眞/徳秀為立祠後馬光祖建主一堂求仁任道明理)¶
　(潛心四齊極高明樓且増撥田入焉以惠/學者元移置於城東明道書院之西南)昭文書院¶
<pb:KR2k0008_WYG_006-18b>¶
　(在湖熟鎭元/至元間建)¶
宫室大初宮(夲呉長沙桓王䇿之故府大帝自京口遷/建業居之其後起新宮於大初東制度尤)¶
　(廣名曰/昭明宫)永安宫(在臺城内晋有顕陽宫蘇峻作亂宫/室盡焚大元初乃作新宫名曰永安)¶
　青溪宫(南齊武帝生於建康之/青溪宮一名昭明宫)金華宫(在青溪東去/臺城三里梁)¶
　(大同/中築)徳安宫(陳宣帝/所築)徳昌宫(南唐即金陵府建為宫/外又建徳昌宮金帛貨)¶
　(泉皆/在焉)赤烏殿(呉孫皓以赤烏見起此殿又有神龍臨/海二殿呉都賦抗神龍之華殿施榮楯)¶
　(於㨗獵崇臨海之崔嵬/飾赤烏之暐曄謂此)清暑殿(在䑓城内晋孝武帝/建爽塏竒麗夏月常)¶
　(有清風宋孝武/改曰嘉禾殿)太極殿(在䑓城内晋孝武帝建乃聽/政之所殿有東西閣梁廢陳)¶
<pb:KR2k0008_WYG_006-19a>¶
　(復/建)梅梁殿(在䑓城内晋大元間謝安作新宫造殿欠/一梁時有梅木流至石頭城下因取為梁)¶
　(殿成乃畫梅/花於上表瑞)玉燭殿(在䑓城内劉宋孝武追陋前規/更造正光玉燭紫極諸殿内有)¶
　(含章殿即夀陽公主人/日卧簷下梅花點額處)芳樂殿(在䑓城内齊東昏侯/大起芳樂玉壽等諸)¶
　(殿有靈和殿乃/齊武帝所建)重雲殿(在䑓城内梁武帝立層城觀/後更起重閣上名重雲殿下)¶
　(名光嚴殿内又有昭陽殿乃其太后所/居及五明披香九華等殿俱在䑓城内)樟柱殿(在䑓/城内)¶
　(齊高祖作太極殿欠一柱忽有樟木大十/圍長四丈餘自流泊陶家渚遂以造殿)閲江樓(在/獅)¶
　(子山上夲朝宋濓奉敕撰記有云金陵為帝王之州/自六朝迄於南唐類皆偏據一方無以應山川之王)¶
　(氣逮我朝定鼎於兹始足以當之京城之西北有獅/子山自盧龍蜿蜒而来長江如虹實蟠遶其下因地)¶
<pb:KR2k0008_WYG_006-19b>¶
　(雄勝詔建樓於巔輿民同逰觀之樂遂名為閲江一/覧之頃萬象森列豈非天下之偉觀歟登斯樓而閲)¶
　(斯江者當思聖徳如天蕩蕩難名與神禹疏鑿之/功同一罔極忠君報上之心其有不油然而興耶)落¶
　星樓(在府東北四十里呉大帝於落星山創三/層樓呉都賦饗戎旅於落星之樓是也)入漢¶
　樓(在石頭城南晋義熈/中建累加入於雲漢)景陽樓(在䑓城内劉宋元嘉/中建齊武帝時置鐘)¶
　(其上宫人聞鍾聲即/起因謂之促粧鐘)穿針樓(在府東北齊武帝建於/七夕令宫人登以穿針)¶
　(故/名)觀稼樓(在府東二十五/里梁武帝建)百尺樓(南唐王建於宫中/甞召羣臣觀之蕭)¶
　(儼曰恨樓下無井唐主問其故對曰/恨不及景陽樓耳唐主怒貶儼舒州)南㵎樓(在府南/八里舊)¶
　(尉衙之西宋王安石詩北/山雲漢漢南澗水悠悠)鐘樓(在金川/門内)鼓樓(在鐘樓/之東二)¶
<pb:KR2k0008_WYG_006-20a>¶
　(里俱洪武/十五年建)來賔樓　重譯樓(俱在聚/寳門外)清江樓　石城¶
　樓(俱在石/城關邉)鶴鳴樓　醉仙樓　樂民樓　集賢樓(俱/在)¶
　(三山/門外)謳歌樓　鼓腹樓(俱在石/城門外)輕烟樓　澹粉樓¶
　梅妍樓　翠栁樓(俱在江東門内自來賔至翠栁十/四樓俱洪武間建以聚四方賔旅)¶
　昇元閣(在府治西南一名瓦棺閣梁時建高二百四/十尺唐狄仁傑詩雲散便凝千里望日斜常)¶
　(占半城隂李白詩亦/有日月隐簷楹之句)臨春閣　結綺閣　望仙閣(在/䑓)¶
　(城内俱陳後主建後主自居臨春張麗華居結綺龔/孔二貴嬪居望仙並靚粧臨檻飄若飛仙有女學士)¶
　(袁大捨獻春樂詞以諷之唐劉禹錫詩臺城六代競/豪華結綺臨春事最奢萬户千門成野艸只縁一曲)¶
<pb:KR2k0008_WYG_006-20b>¶
　(後庭/花)涵虛閣(在後湖東/南唐建)紬書閣(在府治/宋建)尊經閣(在府/學明)¶
　(倫堂後葢宋之御書閣後/燬於火夲朝正統間重建)徽恩閣(在溧水縣治北宋/建夲朝萬歴十三)¶
　(年重/建)草堂(在鍾山北齊周顒隐居之所後顒出仕孔/稚圭作北山移文假草堂之靈以譏之宋)¶
　(王安石詩草堂今/寂寞徃事翳山椒)清如堂(在清溪北宋馬光祖建取/御翰中一清如水之語名)¶
　(之/)戯綵堂(在舊轉運司宋嘉定間眞/徳秀將母出逺使因名)玉麟堂(在舊府/治宋建)¶
　(取留守玉/麟符之義)静治堂(在府治/宋建)光華堂(在舊緫領所宋紹/興中户部侍郎姚)¶
　(舜明建此堂/及碧鮮亭)芙蓉堂(在舊府治宋建王安石詩投老/歸來一幅巾尚私榮禄備藩臣)¶
　(芙蓉堂下䟽秋水/且與龜魚作主人)晝錦堂(在舊府西㕔宋紹興末王/綸以建康人知郷郡故建)¶
<pb:KR2k0008_WYG_006-21a>¶
　(此/堂)勞勞亭(在府治西南呉時建一名臨滄觀唐李白/詩金陵勞勞送客堂青草離離生道傍古)¶
　(情不盡東流水此/地悲風生白楊)新亭(在府南一十五里俯近江渚/東晋初過江僕射周顗與羣)¶
　(公逰宴於此顗歎曰風景不殊舉目有江山之異因/而流涕王𨗳曰諸公當戮力王室尅復神州何至作)¶
　(楚囚對泣耶衆皆肅然整容宋曾極許青山四合遶/天津風景依然似洛濱江左於今成樂土新亭垂淚)¶
　(亦無/人)東冶亭(在府東八里晋太元中建謝安為/揚州袁宏為東陽郡祖道於此)翠㣲¶
　亭(在清凉寺山頂南/唐時建最為佳處)賞心亭(在城上西南下臨秦淮/盡觀覧之勝宋丁謂建)¶
　(甞以眞宗所賜袁安卧雪圖張於屏柱上有蘇軾題/名曽極詩柱上題名客姓蘇江山清絶冠呉都六花)¶
　(飛舞慿闌處一/夲天生卧雪圖)白鷺亭(在賞心亭側下瞰白鷺洲宋/馬光祖重建舊有蘇軾留題)¶
<pb:KR2k0008_WYG_006-21b>¶
　二水亭(在城上宋史志正建與賞心亭相對取/唐李白二水中分白鷺洲之句而名)折栁¶
　亭(在賞心亭下宋張/詠建為祖餞之所)佳麗亭(在折栁亭東宋知建康/馬亮建王安石詩盤互)¶
　(長干有絶陘并/包佳麗入江亭)半山亭(在鍾山半道即宋王安石/故宅安石賦詩凡十五首)此¶
　君亭(在舊華藏寺亭傍種竹王安石詩誰/憐直節生來痩自許高才老更剛)籌思亭(在/舊)¶
　(轉運司宋時建王安石詩昔人何計亦何思許國/憂民適此時寓興中原為逺趣託名華榜有新詩)三¶
　山亭(在石頭城西/面對三山)覽輝亭(在鳳凰䑓舊基側/有碑刻缺不可讀)忠孝亭¶
　(在冶城晋卞壼父子死難處舊名忠貞宋/葉清臣取其父為忠臣子為孝子改今名)割青亭(在/青)¶
　(溪之上宋叚約宅内王安石/有割我鍾山一半青之句)繡衣亭(在大茅峯之半/昔三天使者衣)¶
<pb:KR2k0008_WYG_006-22a>¶
　(繡執金册以詔/大茅君故名)逺畧亭(在六合/縣宋建)烽火臺(在石頭城最/高處呉時沿)¶
　(江築臺以舉烽燧自建/康至西陵半日而達)讀書䑓(讀書䑓有四處漢董/永在溧水縣西蔡邕)¶
　(在溧水大虚觀東北晋郭文舉在冶/城梁昭明太子在蔣山北高峯上)日觀臺(在䑓城/即劉宋)¶
　(司天/䑓)鳳凰䑓(故基在江寕縣治之南説見鳳凰山唐/李白詩鳳凰䑓上鳳凰逰鳳去䑓空江)¶
　(自/流)九日䑓(在府北一十五里世呼為松陵岡/齊武帝九月九日宴羣臣於此)雨花臺¶
　(在府南三里據岡阜最高處梁武帝時有雲光法師/講經於此感天雨花宋劉潛夫詩昔日講師何處在)¶
　(高臺猶有/雨花名)望雲䑓(宋慶歴中葉清臣/因三閣舊基建)占星䑓(在句容/縣後圃)¶
　(宋景祐中丘濬知縣事明天文登/此臺觀象故名後改名先春臺)八卦䑓(在大茅山/南茅洞之)¶
<pb:KR2k0008_WYG_006-22b>¶
　(東/)招隐館(在鍾山西巖下劉/宋時為雷次宗築)凉館(在府治宋元符中/吕升卿建元時敏)¶
　(記米芾書/舊有石刻)貢計館(在舟子洲上宋時郡貢上計/及士人預計偕皆憇此舘)籬門¶
　(舊京邑南北兩岸籬門/五十六所蓋郊門也)¶
關梁大勝關(在府南/一十里)龍江關(在儀鳳/門外)石灰山關(在石/灰山)大¶
　中橋(在長安街西/即古白下橋)淮清橋(在大中橋下/水通秦淮)太平橋(在朝/天宫)¶
　(南舊名欽化/宋改今名)鼎新橋(在太平/橋西)崇道橋(在鼎新/橋西)大市橋¶
　(在大中街跨清/溪舊名西虹橋)昇平橋(跨青溪舊/名東虹橋)烏蠻橋(在㑹同/舘西)内¶
　橋(舊名天津即六朝/大内門又名虹橋)清平橋(在内橋東/跨青溪)斗門橋(在三/山門)¶
<pb:KR2k0008_WYG_006-23a>¶
　(内跨運/瀆水閘)乾道橋(在斗門橋北有南/北二橋俱跨運瀆)㑹同橋(有二一在/大市橋南)¶
　(跨運瀆舊名景定/一在㑹同館前)大通橋　柏川橋(俱在長安右/門外跨運瀆)竹¶
　橋　土橋　𤣥津橋(俱在西安門外/之北跨青溪)復成橋(有二一/在西安)¶
　(門外竹橋北一在金/川門外通江橋西)金川橋(在金川/門内)珍珠橋(在洪武/門大街)¶
　北門橋(在洪武街南古北/門口舊名武勝橋)武定橋(在織錦/三坊)獅子橋(在/鼓)¶
　(樓北/大街)鎭淮橋(在聚寳門外即孫呉/南津橋晋朱雀航也)長安橋(在聚寳門/外即古長)¶
　(干橋呉楊溥城金陵鑿濠引/秦淮水繞城置此橋跨之)來賔橋(在長安橋/西稍南)重譯¶
　橋(在長安橋東稍南即/古烏衣巷朱雀橋)上方橋(在正陽/門外)中和橋(在上/方橋)¶
<pb:KR2k0008_WYG_006-23b>¶
　(西/)通濟橋(在上方橋東以上/三橋俱跨濠水)高橋(在高橋/門外)善世橋(在/聚)¶
　(寳門/外)江東橋(在江東/門外)通江橋(在金川門外下通/潮水入穏船潮)白鶴¶
　橋(在句容縣東三里舊傳大茅君每嵗十/二月二日駕白鶴来此㑹羣仙故名)龍津橋(在/六)¶
　(合縣治南相傳橋/下有鯖魚長數丈)永濟橋(在高淳/縣治南)五馬渡(在幕府山/之前晋元)¶
　(帝與諸王渡江處童謡云/五馬浮渡江一馬化為龍)麾扇渡(在府治南一名毛/翁渡晋陳敏據建)¶
　(業出軍臨大航岸顧榮以白羽扇/揮之其軍遂潰因名今為瓦屑壩)桃葉渡(在秦淮口/晋王獻之)¶
　(愛妾名桃葉其妹曰桃根獻之甞臨此作詩歌以送/之其詩曰桃葉復桃葉渡江不用楫但渡無所苦我)¶
　(自來迎接後人因以名渡楊修詩桃葉桃根桞岸頭/獻之才調頗風流相看不語横波急艇子翻成送客)¶
<pb:KR2k0008_WYG_006-24a>¶
　(愁/)浦子口渡(在江浦縣東三十里/由江北渡江南處)¶
寺觀大報恩寺(在聚寳門外呉赤烏間有康居國異僧/領徒至長千里結茅行道能致如来舍)¶
　(利孫權為建塔奉焉名寺曰建初實江南塔寺之始梁/名長干寺宋改名天禧夲朝永樂初悉徹其舊而斥)¶
　(大之賜/今名)大天界寺(在聚寳門外晋建元文宗改為龍/翔寺在㑹同橋北夲朝洪武中徙)¶
　(建於此/賜今名)靈谷寺(在鍾山東南晋建宋改太平興國寺/夲朝洪武初徙建於此殿堂之後立)¶
　(寳公/塔)能仁寺(在天界/寺西)承恩寺(在府/南)祈澤寺(在府東南/三十五里)¶
　(劉宋建世為/祈禱之所)鐵塔寺(在府西北岡上劉宋時建明延祚/前有二鐵塔宋乾興初造今復)¶
　(建延祚閣/於東偏)崇因寺(在府南一十二里劉宋/建名曠野宋改今名)棲霞寺(在/攝)¶
<pb:KR2k0008_WYG_006-24b>¶
　(山齊時建寺有隋文帝𦵏舍利塔後/有天開巖唐以来名人多有題詠)佛窟寺(在牛首/山舊名)¶
　(崇教梁天監中建唐代宗/時脩東西峯浮圖七級)百福寺(在石灰山東梁武/帝與誌公同逰此)¶
　(山因建寺焉二寺俱/夲朝洪武中重建)清凉報恩寺(在石頭城楊呉名/興教寺南唐名石)¶
　(城清凉寺夲朝洪/武中重建易今名)碧峰寺(在能仁寺北/洪武中建)西天寺(在大/報恩)¶
　(寺東洪武初有僧来自西域/既圓寂建塔造殿以貯其像)鷄鳴寺(在鷄鳴山洪武/二十年建置寳)¶
　(公塔於寺/後山頂)静海寺(在府北二十里/洪熈元年賜額)寧海寺(在府南三/十五里)¶
　𢎞濟寺(在府東北/四十五里)徳壽寺(在府南一/十五里)廣惠寺(在府東/南三十)¶
　(五/里)普徳寺(在府/南)廣縁寺(在府南二/十五里)翼善寺(在東山/之側)通¶
<pb:KR2k0008_WYG_006-25a>¶
　善寺(在府西南二十里以上/八寺俱正統間賜額)永福寺(在府南/三里)竹林寺¶
　(在牛/首山)法相寺(在府南/二十里)佛國寺(在太平/門外)興教寺(在句容/縣治東)¶
　(北晋建夲朝/永樂間重建)崇明寺(在句容縣東北/隅晋咸寧初建)報恩寺(在溧陽/縣東門)¶
　(外梁建舊在縣西/北宋元祐間徙此)長蘆寺(在六合縣治南梁建/夲朝洪武中重脩)開福¶
　寺(在溧水縣治南唐建宋改/今名夲朝永樂初重脩)接待寺(在江浦縣西二/里洪武末建)¶
　保聖寺(在高淳縣東五里唐/建夲朝洪武中重修)朝天宫(在府治西北即/呉冶城晋西州)¶
　(地夲朝洪武初建為宫命以今名凡/大朝賀將行禮百官前期於此習儀)洞神宫(在府治/東正統)¶
　(十一年/重建)崇禧萬壽宫(在茅山華陽洞南門之東宋眞/宗祈嗣於此獲應張商英撰碑)¶
<pb:KR2k0008_WYG_006-25b>¶
　(銘元延祐/中改為宫)元符萬寧宫(在茅山積金峯下初名/元符觀宋徽宗賜今額)崇眞¶
　觀(在方山下呉為葛𤣥立/名洞𤣥觀宋改今名)太虚觀(在盤白山晋盤白/眞人得道之所觀)¶
　(有九井其西北有唐隐士許/堅放魚池東北有蔡邕書堂)幽棲觀(在溧陽縣北/三十五里)青¶
　元觀(在句容縣治西南隅葛/仙翁故宅梁天監中建)玉晨觀(在句容縣東南/四十里梁時陶)¶
　(𢎞景於此精修為/朱陽舘宋改今名)白雲觀(在中茅峯西宋紹興/中賜名戴溪作記)聖祐¶
　觀(在大茅峯頂又有徳祐觀在中茅峯頂/仁祐觀在小茅峯頂俱元延祐中建)𤣥眞觀(在/六)¶
　(合縣治西宋/隆興間建)祠山觀(在高淳縣治東/元至元中建)靈應觀(在石城/門内正)¶
　(統初建嵗旱/禱雨於此)棲眞觀(在府南三十里/正統八年建)¶
<pb:KR2k0008_WYG_006-26a>¶
祠廟帝王廟(在鷄鳴山之陽洪武中建以祀前代三皇/五帝三王漢高祖光武唐太宗宋太祖元)¶
　(世/祖)北極眞武廟(在鷄鳴山洪武二十年建二廟/俱國子祭酒宋訥奉敇撰記)普濟¶
　禪師廟(在鷄鳴山洪/武二十年建)都城隍廟(在鷄鳴山之陽洪武/二十年改建翰林學)¶
　(士劉三吾/奉勑撰記)祠山廣惠廟(在鷄鳴山之陽洪武二十一/年建祀廣徳張王渤祭酒宋)¶
　(訥奉勑/撰記)五顯靈順廟(在鷄鳴山之陽洪武二十一年/建神有五曰顯聰曰顯明曰顯)¶
　(正曰顯直曰顯/徳稱為五顯)天妃廟(在府治西北一十五里永樂/五年建賜名𢎞仁普濟天妃)¶
　(宫有御/製碑)蔣忠烈廟(在鷄鳴山之陽舊在蔣山西夲朝/洪武二十年改建於此劉三吾奉)¶
　(勅撰記蔣子文廣陵人自謂已骨青死當為神漢末/為秣陵尉逐盗至鍾山下被傷而死後人見子文於)¶
<pb:KR2k0008_WYG_006-26b>¶
　(道侍從如平生以為/神而祠之代著靈異)壽亭侯廟(在鷄鳴山之陽/祀漢將關侯)卞忠¶
　貞廟(在鷄鳴山之陽夲朝洪武二十年自冶城墓北/徙此劉三吾奉勑撰記卞壼濟隂寃句人仕晋)¶
　(為尚書令咸和間蘇峻作難壺力戰死之二子眕/盱亦赴敵以死忠貞其諡也自晋以來廟祀不絶)曹¶
　武惠王廟(在鷄鳴山之陽舊在聚寳門外夲朝洪武/二十年改建於此劉三吾奉勑撰記王諱)¶
　(彬眞定人宋開寳中帥師平江/南不殺一人邦人感而祀之)劉忠肅王廟(在鷄鳴/山之陽)¶
　(舊在上元縣東洪武二十年改建於此王諱仁瞻彭/城人仕南唐以清淮節度使鎮壽州周師壓境王力)¶
　(戰固守既而援絶且病其子崇諌謀/出降仁瞻立斬之城陷竟不屈而卒)衛國忠肅公廟¶
　(在鷄鳴山之陽舊在府治北洪武二十年改建於此/宋訥奉勑撰記公諱福壽仕元為江南行御史大夫)¶
<pb:KR2k0008_WYG_006-27a>¶
　(嵗丙申天兵下建康或勸其遯福夀曰我臺憲/重臣與城存亡竟死之夲朝旌其忠故祀之)功臣¶
　廟(在鷄鳴山之陽洪武二十年建祀夲朝開國功臣/中山王徐達開平王常遇春岐陽王李文忠寕河)¶
　(王鄧愈東甌王湯和黔寕王沐英都指揮使馮國用/僉都督耿再成僉都督丁徳興都督同知張徳勝静)¶
　(海侯呉禎平章康茂才僉都督茅成㕘政胡大海都/督同知趙徳勝廣徳侯華高都督同知俞通海江隂)¶
　(侯呉良宣寕侯曺良臣安陸侯/呉復大都督府副使孫興祖)達奚將軍廟(在句容/縣東南)¶
　(隅世傳將軍夲元魏人戰死於/此元至元間重脩林仲節作記)白季康廟(在溧水縣/治東北季)¶
　(康唐相敏中父也為溧水令遺愛/在民民祀之宋紹興中封廣惠侯)顏魯公祠(在句容/縣東三)¶
　(十里顏村今/有墓存焉)明道先生祠(在府學舊/有祠堂記)劉忠肅祠(在鍾/山東)¶
<pb:KR2k0008_WYG_006-27b>¶
　(菴忠肅名珙宋建康留守嵗旱賑/濟有方五縣令共繪像祠之於此)先賢祠(在青溪上/宋守馬光)¶
　(祖建自周漢而下與祀/者四十一人人各有贊)褒忠廟(在聚寳門外祀/宋忠臣楊邦乂)忠烈¶
　廟(在府西南祀宋静康軍節度使牛富富䨱邱人以/統制守樊城元兵陷城赴火死詔贈官諡忠烈立)¶
　(廟建/康)顯惠廟(在溧陽縣北二十里祀/漢司空溧陽侯史崇)楚平王廟(在高/淳縣)¶
　(南十里即平/王舊都址也)¶
陵墓呉大帝陵(在鍾山南八里𦵏呉主孫權舊/名孫陵亭有廟在清凉寺之西)晋十一¶
　帝陵(俱在上元縣境惟安/帝起墳餘皆不可辨)宋帝陵(初寕長寕二陵俱/在蔣山景寕陵在)¶
　(上元縣南/巖山之陽)陳高祖陵(在府東二十五里地/名陵里陵曰萬安)韓憲王墓¶
<pb:KR2k0008_WYG_006-28a>¶
　(在江寕縣安徳/郷王夲朝宗室)甄邯墓(在後湖之側劉宋張永開湖/遇古塜得一銅斗有柄文帝)¶
　(以訪何承天曰此亡新威斗三公亡者皆賜之一在/塚内一在塚外後啓塚更得一斗有石銘云大司徒)¶
　(甄邯/之墓)葛𤣥墓(在句容縣南𤣥即葛/仙翁三國呉時人也)甘寧墓(在直瀆山/下寕孫呉)¶
　(將/)王導墓(在府北十四里對石/灰山導晋中興名臣)温嶠墓(在石灰山之/陽嶠晋名臣)¶
　(初𦵏豫章後/遷𦵏於此)紀瞻墓(在句容縣東/南二十五里)郭璞墓(𤣥武湖中/有大墩俗)¶
　(傳為郭/璞墓)卞壼墓(在冶城盗甞開壼墓面如生手拳爪/達於手背宋曽極詩握節顔公拳透)¶
　(爪歸元先軫面如生晋陵發/掘今無主獨有忠魂在冶城)謝安墓(在石子/岡北)山簡墓¶
　(在樂逰苑内簡晋司徒/濤之子官至征南将軍)陶𢎞景墓(在句容縣東/南𢎞景梁人)王安¶
<pb:KR2k0008_WYG_006-28b>¶
　石墓(在故半山寺/後安石宋相)魏良臣墓(在高淳縣南/塘良臣宋相)楊邦乂墓¶
　(在聚寳門外/即其死所)徐達墓(在鍾山西達夲朝功臣中/山武寕王有御製神道碑)常遇¶
　春墓(在鍾山西遇春夲朝功臣開平/忠武王編脩官宋濂撰神道碑)李文忠墓(在鍾/山西)¶
　(文忠夲朝功臣岐陽王春/坊大學士董倫撰神道碑)鄧愈墓(在安徳門裏愈夲/朝功臣寕河武順)¶
　(王/)沭英墓(在府南四十里英夲朝功臣/黔寕王學士王景撰神道碑)俞通海墓(在/聚)¶
　(寳門外通海夲朝功臣號/國公學士陶安撰神道碑)胡大海墓(在府南一十五/里大海夲朝功)¶
　(臣越/國公)康茂才墓(在神䇿門外茂才本朝功臣蘄/國公編修官宋濓撰神道碑)呉良¶
　墓(在鍾山西良夲朝江國公翰/林檢討呉伯宗撰神道碑)呉禎墓(在鍾山西禎/夲朝海國公)¶
<pb:KR2k0008_WYG_006-29a>¶
　顧時墓(在鍾山西時夲朝滕國公以上二/墓俱禮部侍郎劉崧撰神道碑)王志墓(在/鍾)¶
　(山西志夲/朝許國公)郭子興墓(在聚寳山西子興夲朝陕國公/以上二墓俱學士劉三吾撰神)¶
　(道/碑)郭英墓(在聚寳山之西/英夲朝營國公)馮國用墓(在府南五里國/用夲朝郢國公)¶
　唐鐸墓(在府南一十五里鐸夲朝兵部尚書自/徐達以下凡一十六墓皆洪武中葬)徐忠¶
　墓(在府南一十五里忠夲/朝永康侯永樂中𦵏)宋晟墓(在聚寳門外晟夲/朝西寕侯永樂中)¶
　(𦵏/)悖泥國王墓(在石子岡王夲朝所封/永樂中来朝卒葬於此)周瑄墓(在江/寕縣)¶
　(黄門/山)倪謙墓(子岳二墓俱在/江寕縣堽墓村)張瑄墓(在江寕縣/唐家山)金紳¶
　墓(在江寕縣長/泰鄉父墓側)呉文度墓(在石/子岡)王厰墓(在上元縣土/山正徳勑葬)¶
<pb:KR2k0008_WYG_006-29b>¶
古蹟冶城(夲呉冶鑄之地晋謝安與王羲之同訪冶城/悠然遐想有超世之志其地在今朝天宫後)¶
　越城(在城南六里夲東甌越王所立金陵故事范蠡/佐越滅呉欲圖覇中國立城於金陵以張威勢)¶
　(今存遺址人/呼為越䑓)金陵邑城(在清凉寺西楚滅越因山立號/置金陵邑呉之石頭城隋蔣)¶
　(州城唐韓滉所築/五城皆其地也)稜陵城(在府東南五十里秣陵橋/東秦改金志為秣陵治此)¶
　(宋為秣/陵鎮)石頭城(在府西二里呉據石頭為城宋楊萬/里詩山自新亭走下來化為一虎首)¶
　(重囘平吞雪浪三江/水卧對兩花千丈臺)古都城(在秦淮北五里呉孫權/所築東晋宋齊梁陳皆)¶
　(因/之)臺城(在上元縣治東北五里夲呉後苑城即晋建/康宫城龍川集䑓城在鍾阜側其地據高以)¶
　(臨下東環平岡以為安西城石頭以為重帯𤣥武湖/以為險擁秦淮青溪以為阻今胭脂井南至高陽墓)¶
<pb:KR2k0008_WYG_006-30a>¶
　(二里為軍營及/民蔬園者皆是)金城(去城三十五里呉所築晋咸寕/中桓温出鎮江入之金城後温)¶
　(北伐見向所種/栁即此城也)丹陽郡城(在府東南四里晋大康中/築又東南二十餘里有五)¶
　(城即東晋/王舍所築)平陵城(在溧陽縣西北三十五里笠澤叢/書云溧陽縣昔為平陵縣縣南有)¶
　(故平/陵城)東府城(在青溪橋東南臨淮水晋㑹稽王道子/宅也後道子領揚州其宅在州東故號)¶
　(東/府)白下城(在府治西北一十四里/齊武帝置縣陳亡縣廢)琅邪城(在句容縣/東北六十)¶
　(里初晋元帝以琅邪王過/江國人隨而居之因城焉)宣武城(在府治西北九里/宋沈慶之築孝武)¶
　(欲北伐間須兵幾何慶之曰二十萬孝武疑其多乃/令慶之守此城而自率六軍攻之不能下乃罷北討)¶
　永世城(在溧水縣南一十五里漢元封中置永平/縣呉改平安晋改永世劉宋省入溧陽)古¶
<pb:KR2k0008_WYG_006-30b>¶
　固城(在高淳縣南一十五里春秋時呉所築/楚靈王與呉戰呉軍不利遂築此城)竹城(在/高)¶
　(淳縣東南六十里宋周美成詩竹城何檀/欒層翠分雉堞王封盡四塹同有嵗寒節)廢建康縣¶
　(在府治北東晋分淮水北為建/業改曰建康隋平陳省入江陵)廢江乗縣(秦置漢因/之晋蔡謨)¶
　(守江所戍東至土/山西至江乗即此)廢臨沂縣(在上元縣西北三十里/晋咸康中置陳亡始廢)¶
　廢懐徳縣(晋元帝以琅邪國人隨者近千户立懐徳/縣在宫城南一里後改費縣陳亡縣廢)¶
　廢同夏縣(在上元縣東一十五里梁武帝/生於同夏里故立縣隋末廢)桂林苑(在/落)¶
　(星山之陽/呉時創)樂逰苑(在覆舟山南劉宋元嘉中稧/飲賦詩於此顔延之為序)芳林¶
　苑(在府東北一十里夲呉創一/名桃花苑齊高帝舊宅在此)芳樂苑(在臺城内齊/東昏侯即閲)¶
<pb:KR2k0008_WYG_006-31a>¶
　(武堂為苑又於苑中立店肆/為市又有青林苑西枕後湖)建興苑(在秦淮南岸梁/天監中立又有)¶
　(江潭苑/在新林)夣筆驛(在冶亭江淹嘗宿此夣人自稱郭璞/謂曰吾有筆在公處可見還淹探懐)¶
　(中五色筆一授之爾/後為詩絶無美句)賀若弼壘(在府北二十里隋平/陳若弼過江於蒋山)¶
　(龍尾洲/築壘)韓擒虎壘(在府西四里隋平陳擒虎築壘/於此樹碑刻文薛道衡所作)張¶
　昭宅(在大長干道/西昭呉臣)陸機宅(在府南秦淮側晋陸機陸/雲讀書臺舊址猶存機懐)¶
　(舊居賦望東城之紆/徐邈吾廬之延佇)王導宅(在烏衣巷導/渡江時居此)紀瞻宅(在/烏)¶
　(衣巷晋書瞻厚自奉養館宇/崇麗園池竹木有足翫焉)謝安宅(在烏衣巷口圖/經謝安居驃騎)¶
　(航之/側)沈約宅(在府東八里約居處儉素立/宅東田嘗為郊居賦以自叙)江總宅(在/青)¶
<pb:KR2k0008_WYG_006-31b>¶
　(溪金陵故事南朝鼎族多夾青溪江令宅尤占勝地/至宋時段約居之王安石詩徃時江總宅近在青溪)¶
　(曲又云昔時江令/宅今日段侯家)徐鉉宅(在攝山棲霞寺西園/池甚盛鉉南唐臣)王安¶
　石宅(在鍾山安石晚年捨/宅為寺即半山寺也)謝公墩(在今朝天宫後晋/太傅謝安與右軍)¶
　(王羲之同登此唐李白詩冶城訪古蹟猶有謝公墩/想像東山姿緬懐右軍言宋王安石詩我名公字偶)¶
　(相同我屋公墩在眼中公去我/来墩屬我不應墩姓尚隨公)雞鳴埭(在青溪西南/潮溝之上齊)¶
　(武帝早逰鍾山射雉至此埭則聞雞鳴宋王/安石詩荒埭暗雞催月曉空塲老雉挾春驕)華林園¶
　(在臺城内世説晋簡文帝在華林園謂左右曰㑹心/處不必在逺翛然臨水便有濠濮間趣鳥獸禽魚自)¶
　(来相/親)烏衣巷(在府南晋王導謝安居此巷其子弟皆/烏衣因名巷口有朱雀橋唐劉禹錫詩)¶
<pb:KR2k0008_WYG_006-32a>¶
　(朱雀橋邉野艸花烏衣巷口夕陽斜/舊時王謝堂前燕飛入尋常百姓家)焚衣街(齊東昬/侯自製)¶
　(服為四種冠五綵𫀆梁自襄陽出師/廢之焚異服六十三種於御街中)長千里(江東人/謂山隴)¶
　(之間曰干金陵五里有山岡其間平地民庶雜居有/大長干小長干並古地名宋王安石詩東城景陽陌)¶
　(南望長/干紫)邀笛歩(在青溪橋右乃晋王/徽之邀桓伊吹笛處)同泰寺石(在臺/城内)¶
　(寺即梁武帝捨身處寺前有醜石四各高丈餘俗呼/為三品石宋王安石詩草没苔侵棄道周誤思三品)¶
　(竟何醻國亡今日頑無/恥自謂當年不與謀)小丹陽路(在府治南與太平/府當塗縣接界晋)¶
　(蘇峻叛陶囘謂庾亮曰峻知石頭有/重戍必向小丹陽南道來即此地)¶
名宦周伍尚(春秋時為棠邑/大夫時稱棠君)漢魏相(揚州刺史考案郡/國守相多所貶退)¶
<pb:KR2k0008_WYG_006-32b>¶
　何武(揚州刺史二千石有罪應時舉奏其餘賢與不/有敬之如一是以郡中各重其守相州中清平)¶
　鮑永(光武時揚州牧時南土尚多冦暴永/以痍傷之後乃緩其銜轡百姓安之)張禹(建初/中揚)¶
　(州刺史過江行部理察枉訟郡邑/深幽之處莫不畢到多所明舉)潘乾(光和中為溧/陽長布政優)¶
　(優矜孤頥耉重義輕利推/泮宫之教反决拾之禮)晋劉惔(丹陽尹為政清/整門無雜賔)羊¶
　曼(丹陽尹時朝士過江初拜官相飾供饌曼於客早/来者得佳設日晏則漸罄不復及精隨客之早晚)¶
　(而不拘貴賤/人稱其眞率)温嶠(丹陽尹奏王敦逆謀請先為備及/敦搆逆王含錢鳳奄至都下嶠燒)¶
　(朱雀橋以㭫其鋒自率/衆與賊夾水戰擊敗之)范廣(元帝時為棠邑令大旱/散私穀賑饑逺近歸之)¶
　(户口/十倍)劉超(句容今推誠於物為/百姓所懐至今祠之)南北朝顧憲之(宋建/康令)¶
<pb:KR2k0008_WYG_006-33a>¶
　(時有盗牛者與失主争牛各稱已物前令莫能决憲/之至覆其狀乃觧牛任其所去牛徑還夲宅盗者伏)¶
　(罪時號神明又清儉/强直為政甚得人和)劉穆之(宋時領棠邑太守後為朝/丹陽尹轉左僕射内總)¶
　(政外供軍旅决㫁/如流事無壅滯)江秉之(宋永世令以善政著名又/為建康令為政嚴明部下)¶
　(肅/然)羊𤣥保(宋丹陽尹廉素寡欲為政/雖無殊績而去後常見思)王沉(南齊秣陵/令清廉戒)¶
　(慎身恒居禄/而居處日貧)劉𤣥明(南齊建康令在縣日食蔬食不/飲酒有吏能政為天下第一)¶
　孫謙(南齊句容令清愼强/記縣人號為神明)沈約(梁鎮東將/軍丹陽尹)唐盧祖尚¶
　(蔣州刺史/有能名)楊於陵(句容主薄時韓滉節制金陵性剛/嚴少所接與及於陵以属吏謁謝)¶
　(滉甚竒之/竟妻以女)王績(六合縣丞常以周易老子置於床/頭著五斗先生傳及無心子傳)顔¶
<pb:KR2k0008_WYG_006-33b>¶
　眞卿(為昇州/刺史)岑仲休(溧水令兄羲金壇令翔長洲/令皆有治績時稱江東三岑)竇¶
　叔向(溧水令為/政有聲)孟郊(貞元中授溧陽尉以能詩名縣/有投金瀨平陵城林薄蒙翳下)¶
　(有積水郊閒徃坐/水旁徘徊賦詩)五代徐知誥(楊呉時昇州刺史自/勵勤儉接禮儒者以)¶
　(寛仁為政逺近/向風郡境大治)宋曹彬(開寳間為昇州行營都部署/克平江南未甞妄戮一人)¶
　慕容徳豐(為昇州都監他使者多裒/聚金帛徳豐獨以亷潔聞)胡旦(通判昇州/時江南初)¶
　(平汰李氏時所度僧十減六七旦曰彼/無田廬可歸將聚而為盗乃悉黥為兵)楊克讓(知昇/州每)¶
　(視事自旦至暮或通夕/㫁决如流無有凝滯)賈黄中(知昇州為政簡易部/内甚治一日按行府)¶
　(署中見一室扃鐍甚固命發視之得金寳數十匱乃/李氏遺物也即表上之太宗賜錢二十萬以旌其潔)¶
<pb:KR2k0008_WYG_006-34a>¶
　蘇易簡(通判昇州大宗召為知制誥問曰/卿舟惟載怪石瘤木器可見清節)張詠(知昇/州眞)¶
　(宗謂王旦曰張詠在彼吾無患矣秩滿州民借/留尋以江左旱歉命充昇宣等十州安撫使)馬亮¶
　(知昇州属嵗旱民饑湖湘漕米數十舟適至亮移文/守將發以賑貧民因奏瀕江諸郡皆大歉願罷官糴)¶
　(令民轉粟以相/賙後再知是州)薛暎(眞宗時知昇州建言州以牛賦/民出租牛死租不得蠲朝廷從)¶
　(其奏因令諸/州悉蠲之)吕䝉正(通判昇州/有善譽)薛顔(知江寕府邏者/晝刼人反執平)¶
　(人以吿顔視其色動曰/若眞盗也械之果引㐲)蘇頌(仁宗時知江寕縣時承/李氏後税賦無藝頌更)¶
　(定户籍剗剔夙蠧成賦一邑簡而易行諸令視以為/法民有忿争者頌諭之徃徃謝去或半途思其言而)¶
　(止/)馮京(知江寕府諸縣公事至即歴/䆒之報下㨗疾一無壅滯)吕溱(知江寕府/精識過人)¶
<pb:KR2k0008_WYG_006-34b>¶
　(辨訟立㫁/豪惡歛迹)王琪(知江寕府先是府多火災或□以鬼/神人不敢救琪召令廂邏具為作賞)¶
　(捕之法未幾得姦/人誅之火患遂息)李若谷(知江寕府卒挽舟過境寒/瘠甚者留養視之須春温)¶
　(遣去民匄於道者以/分𨽻僧寺助給舂㸑)丘濬(景祐中知句容縣嘗讀易/悟損益二卦自此能通數)¶
　(知末來/興廢)李宥(知江寕府民有吿人殺其子者曰吾子/去家時巾若巾今巾是矣民自誣服宥)¶
　(疑召問卒/伸其枉)張方平(慶厯中知江寕府治有政績先是/方平在兩制有道人李仕寕以詩)¶
　(别云異時復與公相見正是江南二月/天及知江寕李自矛山來謁適仲春也)張奎(知江寕/府先是)¶
　(李宥知府府廨盡焚諌官言宜擇臣繕治之乃以命/奎奎簡材料工一循舊志不踰時復完風力精强甚)¶
　(有治/跡)包拯(知江寕府令行禁止凡訴訟者/使得至前陳曲直吏不敢欺)王隨(知江/寕府)¶
<pb:KR2k0008_WYG_006-35a>¶
　(嵗大饑轉運使移府發常平倉計口日給一升隨曰/民所以饑者由兼并閉糴以邀高價也乃大出官粟)¶
　(平其價民/賴以濟)梅摯(知上元縣後又知江寕府摯性淳/不為矯厲之行政績如其為人)朱¶
　定國(神宗時知六合縣時議開馬昌河通滁州者定/國以為不可使者以其首沮所論數移他局以)¶
　(困之定國/即致仕歸)程顥(主上元簿有善政茅山池有小龍得/之者奉以為神顥捕而脯之使人不)¶
　(惑始至邑見人持竿以黏飛鳥取竿折之自是鄉/民不敢蓄禽鳥又嘗均田塞隄及民之政為多)豐¶
　稷(六合主簿至永定寺有聯句云青林野寺/外緑酒小亭中初月天開白浮雲日借紅)呉中復¶
　(知江寕府郵兵苦廵轄官苛刻縶而鞭之獄具法/不至死中復以便宜戮首惡流其餘人奏為令)王¶
　安石(知江寕府數月召為翰林學士/後以使相判江寕遂居金陵)王安禮(知江寕/府事至)¶
<pb:KR2k0008_WYG_006-35b>¶
　(立㫁下/不敢欺)元絳(江寕推官攝上元令民有豪占人田者/捕寘於法甲與乙被酒相敺甲歸卧夜)¶
　(為盗㫁足妻吿乙執乙至而甲已死絳勅妻曰歸𦵏/而夫隂使人迹其後望一僧迎笑私語絳取僧縶之)¶
　(詰妻得/姦狀)鄭驤(元符中知溧陽縣嵗饑民多逃亡漕司/按籍督逋賦驤患之盡去其籍使者欲)¶
　(繩以法驤曰著令約二税為定數今不除/則逋愈多民愈貧賦愈不辦使者不能屈)陸佃(知江/寕府)¶
　(句容人盗嫂害其兄别誣三人同謀既皆訊服一囚/父以寃訴通判以下皆曰獄已成不可變佃為閲實)¶
　(三人皆/得生)蔣静(知江寕府茅山道士劉混康以技進賜/號先生其徒倚為姦利詞訟至府吏觀)¶
　(望不敢治静/悉抵於法)楊邦乂(建炎中建康通判金人䧟建康/守臣率官属迎拜邦乂不從大)¶
　(書其衣曰寕為趙氏鬼/不為他邦臣遂死之)吕頥浩(建炎中知江寕府苗/傅劉正彦為逆逼高)¶
<pb:KR2k0008_WYG_006-36a>¶
　(宗避位頥浩約諸將討平之後又為/江東安撫制置大使兼知建康府)權邦彥(建炎中/知建康)¶
　(府劇盗張琪殘徽州邦彦遣/禆將平之政以治辦見稱)葉夢得(紹興初江東制/置大使兼知建)¶
　(康府奏防江措置八事金人入冦至柘臯夢/得團結沿江民兵數萬分據江津金兵引去)趙鼎(紹/興)¶
　(中江東安撫大使知建康府高宗嘗謂王庶/曰鼎鎮撫建康囘鑾無患他人所不及也)張浚(紹/興)¶
　(末判建康府時金兵猶屯和州浚請高宗亟臨幸建/康浚迎拜道左衛士見浚皆以手加額浚風采隐然)¶
　(軍民皆倚/以為重)虞允文(紹興末金主亮南侵朝命樞臣葉/義問督江淮軍至建康允文㕘謀)¶
　(軍事招諸將勉以/忠義遂擊敗金人)葉義問(紹興中知江寕縣召秦檜/所親役同僚不可義問曰)¶
　(釋是則何以服/他人卒役之)葛邲(上元縣丞金人犯江上元調度/百出邲不擾而辦留守張浚王)¶
<pb:KR2k0008_WYG_006-36b>¶
　(綸皆器/重之)范成大(以端明殿大學士帥金陵㑹嵗旱奏/移軍儲米二十萬賑饑民减租米五)¶
　(萬水賊徐五竊發號静/江大將軍捕而戮之)劉頴(紹興末溧陽主簿時張/浚留守建康金兵初退)¶
　(府索民租未入者頴白浚言宜先/撫摩當盡蠲逋賦浚喜即奏閣免)李光(紹興間為江/東安撫大使)¶
　(知建康府兼宣撫使時太平州卒陸徳/囚守臣據城叛光多設方畧盡擒其黨)王拱(建康府/前軍統)¶
　(制從都統邵宏淵収復宿州屢立/竒功隆興初與金接戰力戰而死)梁克家(知建康府/在鎮有政)¶
　(績/)陳俊卿(知建康府後十五年命判建康兼江東安/撫父老喜其再來為政寛簡罷無名之賦)¶
　(尋除少保/判府如故)李衡(知溧陽縣專以誠意化民民莫不敬/夏秋二税以期日榜縣門鄉無吏迹)¶
　(而輸送先他邑辦任歴四年獄户未嘗繫一重/囚金人犯淮堧盗蝟起旁境而溧陽靖晏自如)葉適¶
<pb:KR2k0008_WYG_006-37a>¶
　(知建康府兼沿江制置使金兵大入適募悍少得二百人/使將統之夜過江北遇金人蔽茅葦中射之應弦而倒金)¶
　(人皆錯愕/不敢進)洪遵(知建康府兼行宫留守孝宗諭當制/舍人范成大褒其治績且許入覲)張燾¶
　(知建康府兼行宫留守金陵積嵗負/内庫錢帛鉅萬悉為奏免惠政甚多)李稙(知建康軍府兼/本路安撫使上)¶
　(書極言防江十策皆直指/事宜不浮泛孝宗嘉其言)朱熹(淳熈間為/江東轉運)張枃(知建康府/遇事不凝)¶
　(滯多隨宜變/通以治稱)黃度(知建康府兼江淮制置使罷科糴輸送/之擾活饑民百萬口除見税二十餘萬)¶
　(擊降盗卞整招/歸業者九萬家)徐誼(知建康府兼江淮制置使時金人攻/廬楚不下淮人流江南在建康者以)¶
　(數十萬計誼晝夜/拊循益嚴備禦)劉珙(建康留守值嵗大旱奏蠲租税借/發常平米闔境無一人捐瘠者及)¶
　(卒民立/祠祀之)馬光祖(再知建康為政寛猛適冝存大體興學校/禮賢才寛飬民力修廢起壊知無不為始)¶
<pb:KR2k0008_WYG_006-37b>¶
　(終如一紀威惠並行民明/愛之如父母敬之如神)陸子遹(嘉定間知溧陽/縣事縣境肅然)呉淵(江東/安撫)¶
　(使兼知建康府興利除害究心/軍民列上二十五事詔嘉之)危和(開禧初為上元主簿/大闢祠宇以祀程顥)¶
　(真徳秀/為記之)史彌鞏(嘉定中知漂水縣/首嚴庠序之教)楊大異(通判溧陽攝州/事皆有恵政去)¶
　(官之日老弱攀號留/之大異易服潛去)眞徳秀(江東轉運副使時建康旱蝗/民饑徳秀發義倉及轉般倉)¶
　(米以賑贍不足則出官錢及私/財糴米頼以全活者數十萬人)劉宰(紹熈中為江寜尉時/巫風為盛宰下令保)¶
　(伍互相糾察徃徃改業為農嵗旱賑荒多所/全活去官惟篋藏主簿趙師秀酬唱詩而已)陳韡(知建康/府兼行)¶
　(宫留守嘗入奏事理宗稱其平冦功/韡頓首言曰仗陛下威靈何功之有)姚希得(沿江制置使/知建康府按)¶
　(行江上慰勞士卒衆皆懽悦/溧陽饑發廩勸分全活者衆)董槐(江東安撫使兼知建康/府時軍政㢮弗治乃為)¶
<pb:KR2k0008_WYG_006-38a>¶
　(賞三等以教射及教坐作進/退擊刺之技嵗餘盡為精兵)趙善湘(知建康府紹定初/剏防江軍寕淮軍)¶
　(及平叛冦皆有功遷/江淮安撫制置使)呉從龍(建康綂制紹定兵難被擒/使至泰州城下誘䧏終不)¶
　(屈死之詔廟/祀揚泰二州)趙淮(江東轉運判官李/全之叛屢立戰功)元董士選(江南行/御史臺)¶
　(中丞亷威素著不嚴/而肅凛然有大臣風)岳存(中統間建康路總管首定救/荒之政民立碑以紀遺愛)¶
　牟應龍(溧陽州教授學有淵源於諸經皆有成説以/文章大家稱於東南晚以上元主簿致仕)髙¶
　睿(皇慶中為南臺御史中丞/務持大體有儒者之風)福壽(江南行臺御史大夫/本朝兵圍集慶福壽)¶
　(督兵出戰城破百司皆奔潰或勸之去福夀曰吾為國/家重臣城存則生城破則死尚安徃哉遂遇害治書侍)¶
　(御史賀方逹嚕噶齊/塔納逹實亦死之)本朝王公亮(洪武中應天府治中/尋陞府丞宅心公正)¶
<pb:KR2k0008_WYG_006-38b>¶
　(勤政/恤民)周是修(洪武中周府紀善靖難師至具衣冠詣應/天府學拜宣聖像畢自為贊繫衣帶上自)¶
　(縊於尊經閣/下  南畿志)顧佐(永樂中應天府尹剛正不撓吏民畏/服雖勲豪貴戚為之歛手政聲赫赫)¶
　(議者謂有𩔖於宋/包拯之知開封府)鄺埜(宣徳中應天府尹在政清慎克/勤為政精宻宿弊為之一空吏)¶
　(不敢欺而/民被其澤)鄔璚(宣徳中溧陽縣丞在任鋤强扶弱去/蠧除弊賦役為之均平𨽻胥不得勾)¶
　(攝於是良善獲安秩滿數千人詣闕保留特陞知/縣行事愈勵於前未幾卒於官百姓思慕不㤀)周¶
　忱(宣徳中廵撫南畿均賦税雖恤民隐而/國計無損江南之民實頼之  南畿志)呉雄(應天/府尹)¶
　(時留臺權䜿横行縣官無所潛避雄一惟憲章以身/當之屢抗挫其勢因漸屏息民實賴之  南畿志)¶
　王恕(正統末廵撫江南興利去害賍汚/吏聞風解綬聲望赫著  南畿志)張昇(正統初/以御史)¶
<pb:KR2k0008_WYG_006-39a>¶
　(知句容縣百廢畢舉/而民不勞  南畿志)王安定(由進士第任上元縣知/縣得慈祥愷悌之體民)¶
　(至今思之/  南畿志)熊達(景泰間由進士知溧陽縣深察民/隐崇正黜邪時稱廉吏  南畿志)羅¶
　信(景泰間江浦知縣始終/誠民心甚孚  南畿志)一胡謐(天順初由進士知/江寕縣政務之餘)¶
　(教授生徒擢督學/副使  南畿志)陳選(天順末以御史督學南畿首/黜浮薄令士子從根夲立學)¶
　(不尚華藻士習/一變  南畿志)彭烈(天順間由御史出知江浦廉/介端詳政通民和  南畿志)戴¶
　珊(天順間督學南畿惟公而/恕士服其心  南畿志)燕壽(成化間溧水知縣/吏畏民懐以憂去)¶
　(民甚思之/  南畿志)陳琳(成化中拜御史督學南畿當嚴霜酷/烈之餘而被之以和風甘雨士心感)¶
　(激久而不能/㤀  南畿志)于鳳(𢎞治間任高淳學教諭時縣初建/廟學未備鳳百凢創制器皆出俸)¶
<pb:KR2k0008_WYG_006-39b>¶
　(資且誨諭諸生以立新/法甚得師道  南畿志)¶
流寓史崇(東漢杜陵人建武中累官青冀二州刺史封/溧陽縣侯天下既平詔遣公侯皆就封崇治)¶
　(尚寛簡不威而化卒諡/壯侯子孫因家溧陽)雷次宗(豫章人明三禮毛詩/宋元嘉中徵至都開)¶
　(館雞籠山聚徒教授久之還廬山又徵/至為築室鍾山西岩下謂之招隐館)馬樞(扶風人/博極經)¶
　(史梁邵郡王鎮南徐州引為學士侯景之亂隐於茅/山陳文帝徵為度支尚書辭不應命樞少属離亂凡)¶
　(所居處盗賊不入依託者數百家目睛洞黄能視暗/中物有白燕一雙巢其庭樹甚馴狎春來秋去幾三)¶
　(十/年)劉紆(梁人與阮孝緒劉歆為三隐卜築鍾山有終/焉之志甞著穀皮冠披衲衣逰山澤風神頴)¶
　(俊意氣彌逺遇/者以為神人)王端朝(宋澶淵人過江愛溧陽風土/因家焉少以該洽聞年未弱)¶
<pb:KR2k0008_WYG_006-40a>¶
　(冠建康鄉舉第一及入太學又為第一再中博/學宏詞科歴太學録秘書省正字終知永州)劉岑¶
　(宋呉興人遷居溧陽博學愛士有古君子風登/進士第累官户部侍郎以徽猷閣待制致仕)李處¶
　全(宋徐州人遷居溧陽文章閎肆詩體兼衆/長字畫遒麗登第由宗正寺簿遷太常丞)崔敦禮¶
　(宋通州静海人與弟敦詩同登紹興中進士愛溧陽/山水買田築居敦禮仕至諸王宫大小學教授敦詩)¶
　(仕至中書舍人加/侍講直學士院)潘彚征(寓居溧陽記問博洽宗濂/洛諸儒之學宋嘉定間登)¶
　(第廷對剴切宰/崑山有能名)蔡槐(饒州徳興人僑居建康嗜讀書/卓犖不覊工相術元至元中召)¶
　(至京詔間休咎多驗授集/賢學士辭不拜歸隐鍾山)周瑄(夲山西陽曲人官尚/書卒𦵏江陵黄門山)¶
　(子經亦累官尚書仍居陽曲/布政紘以下諸子皆居江寕)童軒(其先鄱陽人以欽/天監家應天登景)¶
<pb:KR2k0008_WYG_006-40b>¶
　(泰辛未進士官至禮部/尚書卒贈少師賜𦵏祭)陳鎬(其先紹興人以欽天監/家南京少與弟欽有文)¶
　(名成化丙午同舉應天鄉貢鎬第一明年同舉進士/鎬山東督學副使欽廣東督學使欽先卒鎬官至副)¶
　(都御史廵撫/湖廣卒於官)蔣達(夲江都人以戎籍家南京登進士/拜南䑓御史值宸濠叛出軍江上)¶
　(盛暑遇勞以疾卒事聞/贈光禄少卿賜諭祭)王鑾(呉江人以戍籍家南京/正徳辛未進士授吏部)¶
　(主事至郎中以諫武皇南/廵廷杖至傷踰年而卒)何遵(呉江人以欽天監家/南京正徳甲戌進士)¶
　(授工部主事諫武皇南廵杖死嘉/靖初贈光禄少卿廕一人國子生)¶
人物漢史茅(溧陽人漢溧陽侯崇之孫也元初三年襲/爵除尚書遷侍中轉鎮西將軍雍州牧宰)¶
　(治得宜寛猛相濟時人徳之子洽/洽子澤澤子鉉世襲侯封皆有名)三國史嵩(崇裔孫/仕呉為)¶
<pb:KR2k0008_WYG_006-41a>¶
　(平越中郎將蒼梧鬰林太守封撫陵侯族人懿亦仕/為征南將軍隴西太守韶為交州属國都尉封陽羡)¶
　(侯/)唐因(句容人修身謹行博通儒術註國語/公羊穀梁傳呉黄武間為尚書僕射)陶璜(呉/丹)¶
　(陽秣陵人父基為交州刺史璜/亦刺交州周窮好施能得人心)晋史光(崇裔孫仕為/中書侍郎遷)¶
　(侍中子雅陳留太守又有曰爽者累官至五兵尚書王/曰憲者累官建安太守封山隂縣侯曰諒者為琅邪)¶
　(府主簿以討蘇峻功/封常安侯皆崇裔也)陶囘(丹陽人父抗呉太子中庶/子囘有器幹王導引為司)¶
　(馬蘇峻反王師敗績囘収合義軍與陶侃温嶠并力/攻峻以功累遷呉興太守開倉賑饑一郡獲全卒諡)¶
　(曰威四子汪陋隐/無忌威有幹用)葛洪(句容人𤣥之從孫家貧好學/䆒覧典籍凡所著撰精覈富)¶
　(贍呉興太守顧秘檄洪為將兵都尉以功遷伏波将/軍元帝辟為丞相掾以平賊功賜爵關内侯咸和初)¶
<pb:KR2k0008_WYG_006-41b>¶
　(選為散騎常侍不就後入羅/浮山優游閒養著述不輟)紀瞻(丹陽秣陵人少以/直方知名後舉秀)¶
　(才太安中拜尚書郎與顧榮同赴洛後拜侍中轉尚/書右僕射瞻好讀書或手自抄寫才兼文武忠亮雅)¶
　(正明帝稱/為社稷臣)薛兼(丹陽人清素有器宇少與紀瞻閔鴻/顧榮賀循齊名號為五雋初入洛張)¶
　(華見而竒之曰皆南金也後領太子少/傅自祖綜至兼三世𫝊東宫談者美之)許謐(句容人/少以博)¶
　(學知名仕為郡主薄王導蔡謨/辟從事不赴後官至散騎常侍)紀少瑜(丹陽秣陵人/早孤有志節)¶
　(年十三能属文甞夣得青鏤筆管/其文因此遒勁王僧孺見而賞之)許邁(丹陽句容人/恬静不慕仕)¶
　(進立精舍於餘抗懸霤山朔望時節還家定省父母/而已及父母既終遂通逰名山時南海太守鮑靚隐)¶
　(迹人莫之知邁徃候探其至要後入臨安西/山王羲之造之輒彌日忘歸相與為世外交)南北朝¶
<pb:KR2k0008_WYG_006-42a>¶
　陶季直(秣陵人祖愍祖劉宋廣州刺史父景仁中散/大夫季直好學淡於榮利仕齊為尚書比部)¶
　(郎累遷給事黄門侍郎素清苦及死家/徒四壁子孫無以殯殮所作有京都記)劉係宗(建康/人少)¶
　(精書畫為宋竟陵王誕子景粹/侍書元徽初以功封南亭侯)周顒(建康人其先汝/南人也顒於鍾)¶
　(山西立隐舍清貧寡慾終日長蔬後應詔出仕將過/北山孔稚圭乃作北山移文以却之後累官國子博)¶
　(士兼著作所著/有四聲切韵)陶𢎞景(秣陵人讀書萬卷齊高帝引/為諸王侍讀永明中掛冠神)¶
　(武門去居句曲山立館自號華陽隐居梁武帝早與/之逰即位徵之不出有大事無不咨詢時人謂之山)¶
　(中宰/相)周捨(顒子博學精義理齊時弱冠舉秀才除太/學博士梁初召拜尚書祠部郎禮儀損益)¶
　(多自捨出累遷吏部郎預機宻二十餘年帝以/為有公輔器後與徐勉同㕘國政俱稱賢相)張松¶
<pb:KR2k0008_WYG_006-42b>¶
　(建康人兄坐罪松與弟各請代其死/縣以獻上梁武帝以其孝義特免之)淳于量(建業人/偉姿容)¶
　(有幹畧便弓馬事梁元帝以軍功/封廣晋縣男出為都督桂州刺史)呉明徹(秦郡人陳/宣帝時議)¶
　(北征明徹决䇿請行大破齊師於吕梁及秦州𤓰歩/等城相繼來降宣帝以秦郡明徹鄉里具太牢令拜)¶
　(祠塜上文武羽儀/甚盛鄉人榮之)唐張常洧(句容人父没廬墓三年/墓側産瑞芝十二莖太)¶
　(守表奏/旌其門)許叔牙(句容人邃於詩禮貞觀間遷晋王府/㕘軍拜𢎞文館學士獻詩纂義十篇)¶
　(太子寫付司經高智周見/之曰欲明詩者宜先讀此)許儒(叔牙子高宗時為奉/常博士初長孫無忌)¶
　(等議祠令及禮用鄭𤣥六天説後罷六天説止祀昊/天乾封初詔祀感帝神州以正月祀北郊儒等議請)¶
　(循武徳詔書遂祭昊天/上帝及五天帝於明堂)史務滋(溧陽人累官司賔卿/天授初進拜納言武)¶
<pb:KR2k0008_WYG_006-43a>¶
　(后詔務滋等十人分廵天下後與來/俊臣雜治反獄為俊臣所誣自殺)劉鄴(句容人父/三復為浙)¶
　(西觀察使李徳裕掌書記鄴六七歳能属文徳裕嘉/之使與子共學後為翰林學士傷徳裕以朋黨抱誣)¶
　(死上疏伸其寃復/官爵世高其義)五代朱存(金陵人讀書具詳六朝/興亡成敗之迹仕南唐)¶
　(作覧古詩二百章四/句前誌多引為證)陸昭符(秣陵人開寳間問罪江/南後主求緩師以昭符)¶
　(為進奏使以其善計度累加任使嘗為常州刺史有/善政一日到郡㕔忽雷電繞庭官吏震懾昭符叱之)¶
　(雷電頓止及舉案幃得大鐵索重數百斤人尤駭/之而昭符神色自若命収索付官庫以示後人)宋¶
　陳承昭(金陵人初仕南唐為保義軍節度宋太祖在/周時從世宗征淮南與戰擒歸授右領軍衛)¶
　(上將軍後太祖以其習知水利命督治惠民等河及/從征太原以功遷右龍虎衛將軍卒贈太子太師)¶
<pb:KR2k0008_WYG_006-43b>¶
　盧郢(金陵人好學有才藝膂力過人善吹鐵笛江南/後主時試賦擢第一嘗代徐鉉為文命筆於吏)¶
　(口授而書之鉉以文進後主白語勢似非卿作鉉以/實對郢由是知名後歸宋累官南全守多著治績)¶
　秦羲(江寕人祖父皆仕南唐羲歸宋補殿直督廣濟/漕太宗時提點淮南茶鹽歴知數州羲知書好)¶
　(為詩喜賔客頗有士風歴貨財之/任凡十餘年精勤練習號為稱職)刁衎(昇州人父彦/能仕南唐為)¶
　(昭武軍節度以為秘書郎從李煜歸宋授太常太祝/出知恫廬縣應詔言事上諫刑書累遷殿中丞歴知)¶
　(婺光廬湖州衎在南唐家富服飲極侈靡歸宋以/純淡夷雅知名子湛湜渭及湛子繹約俱登進士)洪¶
　湛(昇州上元人曾祖勲南唐崇文館直學士祖壽父/慶元皆縣令湛㓜好學五嵗能詩宋舉進士通判)¶
　(夀許州知容郴舒州眞宗時凢五使西北議邉要有/文集十卷子鼎中進士官至度支貟外郎直史館)¶
<pb:KR2k0008_WYG_006-44a>¶
　盧鑑(金陵人受三班奉職監坊州税歴鳳翔秦隴階/成等州都廵檢使善于料敵平蕃族屢有功後)¶
　(知慶環丹秦等州/遷西上閤門使)秦傳序(江寕人淳化中充䕫峽廵/檢使賊攻夔州傳序督士)¶
　(卒晝夜拒戰久之度刀不支乃為蠟書遣人上報赴/火死子奭泝峽求父屍溺死人以為父死於忠子死)¶
　(於孝奏至太宗惻然/録傳序子煦為殿直)李琮(江寕人慶歴間登第調寕/國軍推官累遷户部侍郎)¶
　(歴知湘洪杭瀛等州長於吏治與蘓軾黄庭堅逰有/詩集卒贈太師子囘登元祐進士紹興初為㕘知政)¶
　(事囘弟耕能詩慕陶淵明/去官不仕號臺山居士)秦憙(溧陽人為人長者嵗/収萬斛租鄉民輸粟)¶
　(令自行㮣當熈寕元豐間頻/嵗饑饉作粥以飼全者甚衆)仇著(棠邑人仕至朝散/大夫知梓州子博)¶
　(年十三作至樂堂記/蘇軾見其文竒之)呉思道(金陵人以詩為蘇軾劉/安世諸人鑒賞官至團)¶
<pb:KR2k0008_WYG_006-44b>¶
　(練使宣和末致仕後寓新安野/服蕭然如雲水人其高逸如此)李華(溧陽人父没居/喪毁瘠盡哀母)¶
　(疾華衣不解帯者十餘年有田十餘頃穀貴平價十/其一方大觀政和間蝗數害稼不食其田子朝正累)¶
　(官知平/江府)俞㮚(溧水人崇寕中以上舍賜進士第僉書/至南京判官擢秘書正字出知襄州後)¶
　(拜御史中丞陳士風六弊累遷翰林學士/兵部尚書後以述古殿學士知江寜府)范同(建康/人政)¶
　(和中進士再中鴻詞科為吏部員外郎紹興/中累官翰林學士拜參知政事兼修實録)王綸(建/康)¶
　(人㓜頴悟十嵗能属文紹興初進士授崑山主薄累/官同知樞宻院事以資政殿大學士知建康府綸甞)¶
　(建言孔門弟子及後世諸儒有功/斯文者皆得從祀先聖卒諡章敏)魏良臣(溧水人高/宗嘗稱其)¶
　(可属大事後累官參知政事良臣每/語及天下事奮髯抵掌以為已任)朱舜庸(建康人/好古博)¶
<pb:KR2k0008_WYG_006-45a>¶
　(雅嘗編金陵遺事積二十年自里巷口傳仙佛之書/無不研綜慶元中留守呉琚為之銓次目曰續建康)¶
　(志/)呉柔勝(溧水人舉進士歴官有惠政卒贈少師諡/正肅子淵官至參知政事潛舉進士第一)¶
　(官至右丞相為賈似道/所排貶循州不食而卒)錢戬(溧陽人居父憂有少年/數人來曰而父逋我金)¶
　(數百萬錢戩與之不吝夜有盗入戬知之呼與一白/金使速去終不語人後其子至顯官人以為隂徳之)¶
　(證/)錢周材(溧陽人質重氣和退似不能言七嵗能属/文郷試第一登進士第由大理司直累官)¶
　(刑部侍郎終/龍圖直學士)秦鉅(江寕人檜曽孫通判蘄州金人犯/郡與郡守李誠之協力捍禦城破)¶
　(以自隨兵巷戰死傷畧盡歸署呼吏火諸倉庫乃自/焚死次子浚先徃四祖山兵至亟還與弟澤從父偕)¶
　(死詔贈鉅五官封/義烈侯立廟蘄州)元樊淵(句容人好學善詩至元中/奉母避兵茅山兵至欲殺)¶
<pb:KR2k0008_WYG_006-45b>¶
　(其母淵求以身代兵兩釋之母没哀慕終身䑓/憲交薦淵不忍去墳墓終不起皇慶中旌其門)楊剛¶
　中(上元人自㓜勵志操任為江東憲府照磨風采凛/然其為文竒奥簡澁動法古人元明善極嘆異之)¶
　(累官翰林待制/所著有霜月集)李桓(上元人剛中甥以鄉舉累官江/浙儒學副提舉亦以文鳴江東)¶
　(其文紆餘豐潤/學者多傳之)夲朝孫炎(句容人長身跛一足博學/善辨論長於歌詩夲朝初)¶
　(建請延攬英才以圖大業從征浙東以功授處州總/制措置有方境内皆服後為賊所執脅使降炎大罵)¶
　(不屈賊怒㧞刀叱解衣炎曰此紫綺裘君所/賜者我當服之以死賊遂害之追封丹陽男)陳遇(江/寕)¶
　(人博究經史仕元為温州路學教授元末棄官歸家/夲朝初以薦召見與語大悦命為翰林學士中書左)¶
　(丞禮部尚書皆不受然國家事多所獻替非正道不/陳眷待雖甚厚而静淡恬退始終一志卒賜𦵏鍾山)¶
<pb:KR2k0008_WYG_006-46a>¶
　(子恭官至/工部尚書)偰斯(溧陽人呉元年以故官子徴起授尚/寳司官嘗兩使高麗國出知河間府)¶
　(累官户禮/二部尚書)齊泰(溧水人仕至兵部尚書靖難師壓境/泰被執抗以大義而死  南畿志)¶
　楊勉(江陵人風姿俊偉有應變才永樂初登進士第/改庶吉士擢刑部主事有能聲累遷刑部侍郎)¶
　丁璿(江寕人立心平易行已安詳永樂初登進士第/改庶吉士擢工部主事宣徳中為監察御史歴)¶
　(陞都察院右/副都御史)劉璉(江寕人永樂中進士拜監察御史/尋陞山東布政司參議督理宣府)¶
　(邊儲茂著勤能官/至户部左侍郎)戴慶祖(溧陽人讀書史諳禮文洪/熈初擢太常贊禮郎累官)¶
　(少卿與修太常儀註正統/中没於王事贈太常卿)王一居(上元人讀書樂善/擢太常贊禮郎宣)¶
　(徳初有事南郊朝廷嘉其禮度詳雅歴/遷少卿正統中没於王事贈太常卿)楊能(六合人/正統中)¶
<pb:KR2k0008_WYG_006-46b>¶
　(屢立邊功後陞都督鎮守宣/府勦殺有功進封武強伯)倪謙(上元人登正統己/未進士及第授翰)¶
　(林院編脩使朝鮮舉國禮辨夷俗海外震懾景泰間入/直承顧問又侍講春宫多所啓沃官至南京禮部尚)¶
　(書卒贈太子少保/諡文僖  南畿志)張瑄(江浦人正統中進士累官至/南京刑部尚書賦性仁厚每)¶
　(讞獄惴惴恐入人罪鄉里有犯惟正其/罪而不加扑年七十一致仕  南畿志)金紳(上元人/父潤由)¶
　(郷貢起家仕至南安知府為當時所重紳登景泰甲/戌進士累官刑部侍郎性狷介嚴毅門無雜賔嘗廵)¶
　(視江西災旱力罷征裁冗減獄境賴以寕子/麒夀文學孝友舉進士未仕而卒  南畿志)盧雍(江/寕)¶
　(人天順丁丑進士自武庫主事累官湖廣左布政使/皆有政績居父䘮廬於墓側三年有産芝之異詔以)¶
　(孝旌其門/  南畿志)倪岳(謙子舉進士改庶吉士授編修後為/禮部尚書改南京復召為吏部尚書)¶
<pb:KR2k0008_WYG_006-47a>¶
　(嘗議祧禮以徳祖為始祖又甞議罷加税江南皆得/大臣體卒贈少保諡文毅弟阜亦舉進士官至布政)¶
　(畿南/  志)李旻(景泰丙子鄉貢拜監察御史擢雲南按察/僉事尚氣節名檢居官猶寒士家無餘貲)¶
　(為當時推重/  南畿志)凌傅(句容人舉鄉貢以文名授象山知/縣興學愛民嘗築隄障水民得粒)¶
　(食卒於官民哀慟如䘮考/妣立祠祀之  南畿志)莊㫤(江浦人成化丙戌進/士改庶吉士任翰林)¶
　(檢討諫沮鰲山出謫州判尋召還授南京行人司副/以内艱歸遂乞休築室定山以道自任與白沙陳獻)¶
　(章友善海内髙其名數被薦出為南京/吏部郎中病甚遂致仕去  南畿志)呉文度(江寕/人登)¶
　(成化中進士仕至南京户部尚書居第不増廣不治/產待諸侄無異已出與故舊處猶布衣居官常求情)¶
　(於法中志/  南畿)張琮(江寕人益從孫𢎞治初進士為禮部/儀制郎中晋藩有奪王封者時劉瑾)¶
<pb:KR2k0008_WYG_006-47b>¶
　(受賂琮執不可大忤其意出知濟寕瑾誅擢按察副/使累官南京都察院右都御史門可設雀羅乞致仕)¶
　(嵗繼夫廩卒賜/𦵏祭  南畿志)丁沂(溧水人𢎞治中進士授南京刑/部主事歴郎中門無私謁獄無)¶
　(怨辭擢湖廣按察僉事董造榮府民賴以不擾賑湖/襄饑全活甚多進浙副使嘗治水田賦獲利累陞都)¶
　(御史所在吏畏/民懐  南畿志)黄宏(六合人𢎞治進士累官江西㕘/議時濠不軌殺都御史孫燧及)¶
　(副使許逵以脅迫諸司宏不服以手械向柱蹙項/而死濠誅贈宏太常少卿祀於忠烈祠  南畿志)梁¶
　材(金吾衛人登𢎞治丙辰進士累官/户部尚書所在有聲稱  外紀)景𤾉(上元人正/徳初進士)¶
　(及第投翰林編脩轉國子司業以母老請便養改南/春坊中允未五十而卒賜心甚光明言行相符精於)¶
　(書為文典雅惜其不/竟所施云  南畿志)¶
<pb:KR2k0008_WYG_006-48a>¶
列女史氏女(溧陽人楚伍子胥奔呉至溧陽見女子撃/漂瀨水上子胥乞食女以簞食壺漿與之)¶
　(子胥食訖曰掩子壺漿勿令其露女曰行矣子胥/既行還顧女已自沉水中唐李白有貞義女碑)尤¶
　氏(元溧水人曹子英妻年少夫死尤氏嚙/指滴血誓不更嫁有司以聞旌表之)王氏(建康/人闞)¶
　(文興妻名醜醜文興從軍漳州為萬户府知事王氏與/俱行元至元中陳弔眼作亂文興戰死王氏被掠不受)¶
　(辱紿賊曰俟𦵏夫即從汝遂得積薪焚屍即自投火死/至順初贈文興侯爵王氏曰貞烈夫人有司為立廟)¶
　(號雙/節云)袁氏女(元溧水人年十五其母嚴氏孀居極貧/病癱瘓卧於床女事母極孝至正中兵)¶
　(火延其里隣婦强携女出避火女泣曰我/何忍舍母去乎遂入室抱母共焚而死)花山節婦¶
　(高淳人失其姓氏至元間為兵所逼至崇賢鄉碑亭/橋嚙指濡血題詩亭上云遥望花山何處是遂自縊)¶
<pb:KR2k0008_WYG_006-48b>¶
　(鄉人哀之因/名  南畿志)呉復妻楊氏(金陵民家女也復爵安陸/侯守黔陽以疾亡楊氏自)¶
　(縊以殉太祖親降手勑/封貞烈夫人  南畿志)石氏(句容人朱約妻石歸約/甫一嵗約病奉侍湯藥)¶
　(三年不懈約卒守節終其/身洪武間旌表  南畿志)劉彥陽妻女(高淳人授平/江倉官卒於)¶
　(任兵亂妻孫氏與一子二女守孤櫬城䧟子死於兵/孫不從遇害賊脅二女行二女紿賊為埋父母至江)¶
　(濱皆赴水死洪武/中旌表  南畿志)陳忠妻王氏(江東人忠為都指揮/守交阯王随之㑹黎)¶
　(王叛忠陣亡王與二女登竹篾出交阯東海城進海/門潛賂賊徒収忠屍殮之扶柩浮海南歸以𦵏後毁)¶
　(容績紡度朝夕卒與忠歸土焉郷人/謂其夫妻忠節兩不愧云  南畿志)倪氏(江寕人十/六適張豫)¶
　(豫卒倪年二十六撫二孤益晋稍長遣就學舅姑夀/終力□䘮事膏沐不施者五十年後益舉進士累官)¶
<pb:KR2k0008_WYG_006-49a>¶
　(學士贈倪孺人宣徳/間詔旌表  南畿志)魏氏(上元人伊端妻年二十一/歳守節大學士劉定之為)¶
　(作永貞堂記正統間/詔加旌表  南畿志)鄭瓘妻袁氏(六合人年十八受/鄭聘而瓘得竒疾)¶
　(不能治袁吿於父母歸鄭侍夫疾二年不懈及殁求/自盡家人救之得不死曰我一寡婦耳留此何為聞)¶
　(者感泣太宰蕭山魏驥為/作鄭節婦傳  南畿志)趙和妻孫氏(和為府軍千/户永樂六年)¶
　(征安南卒於軍孫年二十四守節育孤後子輝為/駙馬都尉天順間守臣以聞旌表其門  南畿志)凌¶
　氏女(高淳人父許聘里人王純侄早卒純慕其色謀/為妾父欲許之女覺即自縊死救之得免誓不)¶
　(適人年六十卒成化/間旌表  南畿志)倪夫人盧氏(江寕人布政盧雍/女年十八歸倪文)¶
　(毅公岳當文毅編修時與盧歸省文僖家値囘禄文/僖不樂盧盡出奩貲搆屋材建大楹以舒其憂生子)¶
<pb:KR2k0008_WYG_006-49b>¶
　(不育為文毅置妾畧無妬忌能詩復能圖染甚精/妙早卒文毅自誌其墓後追贈夫人  南畿志)任¶
　忱妻焦氏(江隂衛人忱領應天己夘鄉薦病卒焦時/年未三十守節終身𢎞治間事聞旌表)¶
　(南畿/志)俞氏(江浦人呉達妻年二十二守節有求配者/叱罵之輒以刀自盡家人覺而止之正徳)¶
　(間旌表志/  南畿)江氏(六合人馬鑑妻鑑亡躬紡績以事姑/教子年八十餘卒嘉靖間旌表  南)¶
　(畿/志)¶
仙釋三茅君(茅濛𤣥孫長曰盈恬心𤣥漢遇王君得道/漢初元中入句曲山為太元眞君弟固武)¶
　(威太守𠂻上郡太守聞兄盈得仙皆棄官訪從/學道俱成地仙固為定籙眞君衷為保命仙君)葛仙¶
　公(名𤣥丹陽句容人有仙術嘗從呉主至溧州遇大/風百官船沉𤣥獨出水上而衣履不濕呉王重之)¶
<pb:KR2k0008_WYG_006-50a>¶
　(於方山為立觀後傳白日昇舉從孫洪亦好神仙導/養之術得其祖法晋元帝時求為勾漏令曰非欲為)¶
　(榮以有丹耳乃止於羅浮山煉丹著/内外篇百餘篇號抱朴子後尸解)王知逺(系夲琅/琊父曇)¶
　(選陳楊州刺史母晝夢鳳集其身因有娠浮屠寳誌/謂曇選生子當為世方士知逺警敏通書傳事陶𢎞)¶
　(景傳其術為道士後主聞其名召入甚見咨挹隋煬/帝亦執弟子禮又嘗識唐太宗於㣲時詔即茅山為)¶
　(觀居之忽謂弟子曰吾今署少室仙伯將行即沐/浴衣冠若寢而卒或言其夀葢百二十六嵗云)寶¶
　誌(俗姓朱徃來都邑已五十六年宋齊之交稍顯靈/跡飲㗖同於凢俗以鋼鐃剪刀鑷掛杖頭預言未)¶
　(兆齊武帝忿其惑衆収付獄旦日咸見逰行市里既/而檢校猶在獄中武帝乃迎入華林園其他靈異甚)¶
　(衆梁天監中無疾而終𦵏鍾山獨龍之阜元天/歴間累加號道林真覺慧威慈應普濟禪師)杯渡¶
<pb:KR2k0008_WYG_006-50b>¶
　(不知姓氏常乗木杯渡水徃來京師神異不可備/記宋元嘉三年入東行至赤山死還𦵏覆舟山)融¶
　禪師(俗姓韋本潤州延陵大族從茅山呉法師落髪/出家入牛頭山石室脩道有靈異唐貞觀中傳)¶
　(四祖法建寺為一代祖師/其寺與山遂號祖堂云)¶
　¶
　¶
　¶
　¶
　明一統志卷六¶
