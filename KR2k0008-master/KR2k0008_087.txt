# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.951434
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷八十七
<pb:KR2k0008_WYG_087-1a>¶
欽定四庫全書¶
　明一統志卷八十七¶
　　　　　　　　　　　　明　李賢等　撰¶
　　景東府(東至楚雄府楚雄縣界三百二十里西至/大侯州界三百六十里南至威逺州界四)¶
　　　(百里北至楚雄府定邉縣界二百里自府治至里/南京八千一百八十里至京師一萬一千六百)¶
建置沿革古柘南也漢時未有其地唐時南詔蒙氏為¶
　銀生府之地舊為濮落雜蠻所居後金齒白蠻侵奪¶
　其地宋時大理段氏莫能復元中統初討平之以其¶
<pb:KR2k0008_WYG_087-1b>¶
　所部𨽻威楚萬户至元中置開南州𨽻威楚路本朝¶
　洪武中改為景東府親領編户八里¶
郡名開南(元/名)¶
形勝荒僻之地(元史開南州徼外荒僻之地莊蹻王滇/池漢武開西南夷諸葛孔明定益州皆)¶
　(未嘗涉/其境)控扼之所(郡志東有邦泰山之秀南有孟沼/山之䧺景董山峙其西䝉樂山聳)¶
　(其北地接極邉/是亦控扼之所)水城繞郡(雲南/志)¶
風俗民多百夷田皆種秫(郡/志)不通漢書惟用緬字(同/上)¶
山川量董山(在府治西昔為酋/寨今立衛地其上)邦泰山(在府治東髙聳/延長土官世居)¶
<pb:KR2k0008_WYG_087-2a>¶
　(其/麓)鶴籠山(在府北三十里一/峰突兀其頂盤圎)䝉樂山(在府北九十里/一名無量山髙)¶
　(不可躋連亘三百餘里中有石洞深不可測一峯特/出狀若崆峒䝉氏封為南嶽其南有泉為通華河其)¶
　(北有泉為清水河/俱東入于大河)瀾滄江(俗名浪滄源出金齒流經/府西南二百餘里南注車)¶
　(里/)大河(源出定邉縣阿茊村合三岔/河經府治東南入馬龍江)龍潭(在府北九/十里嵗旱)¶
　(禱南/有應)筧泉(源出䝉樂山以竹筧引入/衛城鑿池瀦之上覆以亭)¶
公署景東衛(在府北衛城中洪/武二十三年建)¶
學校景東衛學(在衛城泰安門/外正統七年建)¶
關梁母𤓰關(在府南/一百里)安定關(在府北一/百五十里)景闌關(在府東/南一百)¶
<pb:KR2k0008_WYG_087-2b>¶
　(二十/里)通華橋(在府治北/跨通華河)¶
寺觀開化寺(在府/治南)龍泉寺(在府/治東)真武觀(在府/治西)¶
　　廣南府(東至廣西泗城州界一百二十里西至廣/西府維摩州界一百五十里南至古器野)¶
　　　(界六十里北至泗城州界二百四十里自府治/至南京七千九百九十里至京師一萬一千四)¶
　　　(百三十里零/糧一千石)¶
建置沿革宋時名特磨道儂智髙之裔居之元至元間¶
　立廣南西道宣撫司領路城等五州後來安路奪其¶
　路城上林羅佐三州惟領安寧及富二州本朝洪武¶
<pb:KR2k0008_WYG_087-3a>¶
　中置廣南府親領編户六里領州一¶
　富州(在府城東二百里元至元中置冨州及安寧州/本朝初因之後以安寧州省入焉編户四里)¶
郡名廣南(元/名)¶
形勝山崖髙峻(郡志山崖險峻道途﨑嶇一夫當隘/百夫莫入其地險固若金城湯池)¶
風俗習俗儉約(郡志其地多儂人沙人習俗儉約男女/皆事犁鋤服短衣長𥚑構樓而居好食)¶
　(百蟲大䑕病不服/藥惟務祭鬼而已)嚚訟好鬬(安寧州舊志州有鹽井/之利嚚訟好鬬蠻俗之)¶
　(常/)¶
山川牌頭山(在府城西北五里峰巒起伏其右/小山連峙如盾土民築寨其上)蓮花山¶
<pb:KR2k0008_WYG_087-3b>¶
　(在府城東北二十里五峯連聳/諸小峯參差傍峙形如蓮花)祛丕山(在冨州治西/形如石獅昔)¶
　(土人結屋以避/兵名獅頭寨)玉泉山(在冨州西北七十里山頂有/泉飛流如素練下有石池清)¶
　(碧囬旋溢流/于西洋江)者鷂山(在冨州東南九十里髙/可一百仞怪石槎枒)西寧山¶
　(在冨州東北一百一十里下/有巖洞深邃土人隠遁其中)西洋江(在府城南八十/里源出本府板)¶
　(郎山速部山木玉山三流相/合東南入于田州府右江)南水溪(在冨州東三十/里源出花梁山)¶
　(其水/尚温)南汪溪(在富州治西源出麻卯山暨僻令山流/至州南合南水溪東行至石洞伏流十)¶
　(五里復出/入于右江)¶
　　廣西府(東至廣南府界四百五十里南至臨安府/阿彌州界一百六十里西至臨安府寧州)¶
<pb:KR2k0008_WYG_087-4a>¶
　　　(界一百八十里北至曲靖府羅雄州界五十里/自府治至南京七千五百二十里至京師一萬)¶
　　　(九百六十五里石糧/二千一百七十  零)¶
建置沿革禹貢梁州之界古滇國東南境漢為益州牂¶
　牁郡地蜀漢屬興古郡晉郡屬寧州隋屬牂州唐時¶
　東㸑烏蠻等部所居為覊縻州𨽻黔州都督府大和¶
　間南詔䝉氏并其地宋時析為師宗彌勒二部大理¶
　段氏莫能制元憲宗時内附𨽻落蒙萬户府至元中¶
　置廣西路屬臨安廣西元江等處宣慰司本朝改為¶
<pb:KR2k0008_WYG_087-4b>¶
　廣西府領州三¶
　師宗州(在府城北八十里宋時㸑蠻居宕浪甸其後/師宗者據匿弄甸號師宗部元初𨽻落蒙萬)¶
　(户府至元中以本部為千户總把領阿寧豆勿阿盧/豆吴四十户屬廣西路後改置師宗州本朝因之編)¶
　(户一十/六里)彌勒州(在府城西九十里宋時些麽徒蠻之/裔據其地號彌勒部元初𨽻落䝉萬)¶
　(户府至元中以本部為千户總把領吉輸裒惡歩籠/阿欲四千户屬廣西路後改置彌勒州本朝因之編)¶
　(户一十/六里)維摩州(在府城東南三百六十里元立維摩/千户𨽻阿迷萬户至元中以本部為)¶
　(千户總把領維摩屈中二千户𨽻廣西/路後改維摩州本朝因之編户五里)¶
形勝山谷幽阻(雲南/志)東瞰廣西南距交趾(舊/志)¶
<pb:KR2k0008_WYG_087-5a>¶
風俗質野富強(雲南志生蠻四種曰黒㸑曰𤏡曰/土獠曰白子其俗質野民强家富)¶
山川發果山(在府治北培塿/相接環于府治)阿盧山(在府城西三里延/亘四十餘里南接)¶
　(彌勒州北跨師宗/州舊有阿盧部)吉輸山(在府城東/南五里)恩容山(在師宗/州之五)¶
　(里三峯/峭㧞)鍞北門山(在師宗州北一十二里二/峯髙聳經行其間如門)英武山¶
　(在師宗州東八十里/峯巒峭㧞髙可千仞)禄徳山(在師宗州東一百/二十里一峯尖秀)髙來¶
　山(在師宗州東三百里髙三百仞其/西南三十里有馬者籠山髙如之)卜龍山(在彌勒/州南五)¶
　(里峯巒重疊/環于州治)阿欲部山(在彌勒州西一十里岡巒森/列下有温泉盤亘七十餘里)¶
　(東接北/傾山)盤江山(在彌勒州東南一百二里東西兩山/相峙盤江流其中東抵師宗州南界)¶
<pb:KR2k0008_WYG_087-5b>¶
　(阿迷州其東有石竅深廣/丈餘濁水湧出入盤江)曲部山(在維摩州治西中/峯髙聳下有泉為)¶
　(溪流經州南/數里入石竅)萬年龍山(在維摩州東北一百里下/有泉成溪流入廣南府界)小¶
　維摩山(在維摩州東北八/十里髙可千仞)阿母山(在維摩州東南九/十里髙餘千仞)¶
　寳寧山(在維摩州東北一百/里下有泉為寳寧溪)接角山(在維摩州東南/一百五十里下)¶
　(有溪亦/名接角)大維摩山(在維摩州東南二百里髙/出衆山土官世居其上)龍定山¶
　(在維摩州東南二百一/十里五峯屹然髙聳)巴盤江(一名潘江自澂江府/入境東南流經師宗)¶
　(州及府之西境西南至/彌勒州東注普安州界)巴甸江(源出彌勒州治西北/南流數里而東入盤)¶
　(江/)矣邦池(在府治南周三十餘里半跨彌勒州界水/源有二一出阿盧山麓石竅一出彌勒州)¶
<pb:KR2k0008_WYG_087-6a>¶
　(吉雙鄉南流入盤江/中有小山建廣福寺)八甸溪(在彌勒州治北其源有/三一出阿欲山一出舊)¶
　(村一出北傾山至州/治東合流南入盤江)山湖(在彌勒州境/内産大魚)¶
土産氊　茶　鷄腿竹(每節上大下/小如鷄腿狀)蠟　白面猿　麻¶
　布¶
學校廣西府學(在府治東/本朝建)¶
關梁玉津橋(在彌勒州治/南跨八甸溪)¶
寺觀廣福寺(在彌勒州/東九十里)觀音菴(在師宗/州治東)¶
　　鎮沅府(東至者樂甸長官司界二百里西至景東/府界三十里南至威逺州界三十里北至)¶
<pb:KR2k0008_WYG_087-6b>¶
　　　(楚雄府南安州界二百里自府治至南京八千/六百里至京師一萬二千四百五十里  糧一)¶
　　　(百石/零)¶
建置沿革古西南極邉地濮落雜蠻所居唐時南詔蒙¶
　氏為銀生府之地其後金齒白夷侵奪其地宋時大¶
　理段氏莫能復元初内附屬威逺州後置案板寨屬¶
　元江路本朝洪武末改置鎮沅州永樂初陞為親領¶
　編户五里領長官司一¶
　禄谷寨長官司(在府城東北二百五十/里本朝永樂十年建)¶
<pb:KR2k0008_WYG_087-7a>¶
形勝依山為郡(郡/志)¶
風俗婦勤耕蠶(郡志婦人勤蠶績務耕作而畧無/少暇産子即浴于江歸付其夫)信巫¶
　祀鬼(郡志土人有病不事醫/藥惟信巫祀鬼而已)¶
山川案板山(在府治北形如几/案舊寨以此名)石山(在府/治東)波弄山(在府/治西)¶
　鳥連山(在府治東北/鳥常集焉)馬容山(在禄谷寨長官司北八/十里髙千餘丈根盤數)¶
　(百里石路狹/隘僅容一馬)小不舊山(在禄谷寨/東一百里)石羅山(在禄谷寨/南一百里)¶
　納羅山(在禄谷寨西二百里山多虎/豹土人呼蔵為納虎為羅)杉木江(源出者/樂甸流)¶
　(經府治南下流入威逺/州界江岸多産杉木)馬湧江(源自納樓茶甸經禄/谷寨東下流合南浪)¶
<pb:KR2k0008_WYG_087-7b>¶
　(江/)南浪江(源出納羅山經禄谷寨/南下流入寧逺州界)¶
土産鹽(有井六俱/在波弄出)孔雀　小雞(形矮小鳴無晝夜/與中國鷄聲異)籐¶
　　永寧府(東至四川行都司鹽井衛界一十五里西/至麗江軍民府寳山州界一百里南至瀾)¶
　　　(滄衛浪蕖州界一百五十里北至西番界三百/三十里自府治至南京八千六百六十里至京)¶
　　　(師一萬二/千一百里)¶
建置沿革昔名樓頭賧地接吐蕃又名荅藍唐時屬南¶
　詔蒙氏後為麽些蠻所據宋時屬大理段氏元憲宗¶
　時内附至元間置荅藍管民官尋改置永寧州屬北¶
<pb:KR2k0008_WYG_087-8a>¶
　勝府本朝洪武中屬鶴慶府二十九年改屬瀾滄衛¶
　永樂四年陞為府親領編户四里領長官司四¶
　刺次和長官司(在府東北二/百四十里)革甸長官司(在府西北/一百二十)¶
　(里/)香羅長官司(在府北一/百五十里)瓦魯之長官司(在府北三/百八十里)¶
　(已上四司俱/永樂四年置)¶
形勝山川險阻(雲南志襟麗江帶三湖/地廣人稀山川險阻)¶
風俗人物勇厲(雲南志人物勇厲氣習/朴野衣重氊以偹戰闘)¶
山川干木山(在府東南一十/五里一名孤山)六揑山(在刺次和長/官司治西北)幹如¶
<pb:KR2k0008_WYG_087-8b>¶
　山(在革甸長/官司治北)卜兀山(在香羅長/官司治西)刺不山(在瓦魯之長/官司東北三)¶
　(十/里)勒汲河(源出西畨流經府治/北東入鹽井衛界)瀘沽湖(在府東三十/里周三百里)¶
　(中有/三島)魯窟海子(在干木山下周逥一百/里中有小山名水寨)羅易江(源自/浪蕖)¶
　(州北流/過府境)¶
土産氂牛(刺次和香羅瓦魯之三長/官司出毛可為㡌為纓)金　銅　鹽(府境/出)¶
寺觀永寜寺(在府治/北三里)¶
　　順寧府(東至蒙化府界一百八十里西至灣甸州/界二百八十里南至孟定府界四百七十)¶
　　　(里北至永昌永平縣界四百二十里自府治至/南京八千一百八十里至京師一萬一千六百)¶
<pb:KR2k0008_WYG_087-9a>¶
　　　(二十/里)¶
建置沿革本蒲蠻之地名慶甸宋以前不通中國雖蒙¶
　氏段氏亦不能制元泰定間始内附天厯初置順寧¶
　府并置慶甸縣本朝洪武十五年仍置府後省縣入¶
　府編户二里¶
形勝險隘之區(雲南志府之南有山並立如門中/有一路﨑嶇扼塞實險隘之區)¶
風俗屈膝為禮(雲南志男子椎髻跣足婦人綰髻/於腦後見人無拜禮但屈膝而已)服食¶
　惡陋(同上男以布二幅為衣中開一孔套之婦用紅/白綿織一幅為衣如袈裟狀服亦如之以布一)¶
<pb:KR2k0008_WYG_087-9b>¶
　(幅纒其腰食不用筯惟嗜大䑕土蜂蛇虺/蝦蟇蜻蜓之類無不食之陋惡甚於諸夷)¶
山川偰山(在府城北一十五里/重岡疊巇蒼翠如畫)樂平山(在府城西北/一十五里)把¶
　邉山(在府城南四十三/里中有把邉關)瀾滄江(在府城東北七十里/源自金齒東南流經)¶
　(本府入景東府界石齒嶙/峋波濤洶湧實為險阻)漾備江(在府城東北一百/八十里源自蒙化)¶
　(府流經府界東南混/流百里合于瀾滄江)順寧河(在府城東源出甸頭村/山箐流入大侯州孟祐)¶
　(河/)西添河(在府城西北五十里/源出喻甸都甕村)温泉(有二一在阿柱/村一在西添村)¶
　(水皆如/湯沸)¶
寺觀福恩寺(在府東/南四里)¶
<pb:KR2k0008_WYG_087-10a>¶
　　曲靖軍民府(東至普安州界一百七十里西至尋/甸軍民府界一百四十里南至廣西)¶
　　　(府界一百六十里北至四川烏撒軍民府界二/百九十里自府治至南京六千八百六十里至)¶
　　　(京師一萬三百五里/糧三千三百石零)¶
建置沿革禹貢梁州之界天文井鬼分野漢為益州郡¶
　味縣地蜀漢改置建寧郡治味後分置興古郡治律¶
　髙晉二郡俱屬寧州梁時有㸑瓉者據其地後分東¶
　西二㸑而曲靖為西㸑地隋置恭協等州唐置南寧¶
　州治味縣及改恭州為曲州分協州置靖州貞觀中¶
<pb:KR2k0008_WYG_087-10b>¶
　俱屬戎州都督府天寳末沒於蠻南詔蒙氏置石城¶
　郡宋時大理段氏因之後為磨彌部所據元初置磨¶
　彌部萬户至元間改中路後改為曲靖路陞宣慰司¶
　本朝洪武中改為曲靖軍民府領州四縣二¶
　南寧縣(附郭本漢益州郡味縣地唐初於此置南寧/州後沒於蠻元初置千户所𨽻磨彌部萬户)¶
　(至元中陞南寧州後改為南寧縣本朝因之洪武/末省越州分其州石堡山之地入焉編户三里)亦¶
　佐縣(在府城東二百五十里漢為牂牁郡宛温縣地/蜀漢及晉皆屬興古郡唐為盤州地後沒於蠻)¶
　(號夜苴部後訛為亦佐元至元間并入羅雄州後置/亦佐縣本朝屬羅雄州洪武末分越州之屈即村入)¶
<pb:KR2k0008_WYG_087-11a>¶
　(焉編户/二里)霑益州(在府城東北二百一十三里漢為牂/牁郡宛温縣地蜀漢屬興古郡唐初)¶
　(於此置西平州貞觀中改為盤州屬戎州都督府天/寳末沒于蠻後為磨彌部所據元初屬磨彌部萬户)¶
　(至元中改置霑益州領交水石梁羅山三縣夲/朝併三縣及越州之玉鄉入焉編户十四里)陸涼¶
　州(在府城南一百二十里本漢牂牁郡平夷縣地蜀/漢屬興古郡晉分置平夷郡唐屬盤州天寳末沒)¶
　(于蠻南詔時號落温部元初内附置落温千户所屬/落蒙萬户至元中改置陸梁州領河納芳華二縣本)¶
　(朝併二縣入/焉編户六里)馬龍州(在府城西北七十里漢為益州/郡地蜀漢及晉皆為興古郡地)¶
　(唐時沒于蠻名撒匡後為盤匏裔納垢部所居元初/内附置納垢千户所至元中改馬龍州領通泉縣本)¶
　(朝初因之後併縣/入焉編户四里)羅雄州(在府城東南二百七十里/漢為牂牁郡宛温縣地三)¶
<pb:KR2k0008_WYG_087-11b>¶
　(國蜀為興古郡境晉因之唐時沒于蠻為塔敝納夷/甸後名其部曰羅雄元初内附屬普摩千户至元中)¶
　(置羅雄州𨽻曲靖路/本朝因之編户三里)¶
郡名興古(蜀漢/名)南寧(唐/名)石城(蒙氏/名)¶
形勝四逹要衝(雲南志東通兩廣西接四川/北連貴竹南上滇籓要衝地)盤水之固¶
　(郡/志)¶
風俗椎髻皮服(唐/志)力耕好訟(元志野無荒閑人皆力耕/地冨饒好嚚訟懐戰争少)¶
　(亷/恥)¶
山川青龍山(在府/城東)妙峰山(在府/城西)負金山(在府城西南一/十五里山皆青)¶
<pb:KR2k0008_WYG_087-12a>¶
　(黒石有石生一穴狀若馬蹄水深尺餘郡中童子初/學書必投&KR1684;其中然後汲以研墨因號為王羲之硯)¶
　(池其東北有山髙百/餘仞上有望夫石)真峰山(在府城西南二十里/峰巒秀麗多産花木)石¶
　堡山(在府城東南二十餘里相傳蜀漢諸葛亮/征蠻時與諸酋會盟之所其下溫泉出焉)石龍¶
　山(在霑益州東七里其西/麓有一石蜿蜒如龍)龍華山(在霑益州/南五十里)羅山(在/霑)¶
　(益州東北/九十里)伯蒙山(在霑益州東南二百/里髙在諸山之上)堆湧山(在霑/益州)¶
　(東南二百里延袤二百十/里峯巒堆突如湧出然)曲靖東山(在霑益州南二/百里山色蒼翠)¶
　(宛然/如畫)丘雄山(在陸梁州東七里上有方池水無盈縮/下有泉十八一曰黒龍泉嵗旱禱雨輒)¶
　(應/)木容山(在陸凉州西北二十五/里峰巒林木蒼翠可觀)滿戍山(在陸梁州/北二十里)¶
<pb:KR2k0008_WYG_087-12b>¶
　(髙出羣山/林木鬰茂)部封山(在陸涼州西四十里故芳/華縣近此山髙聳多花木)伯刻山¶
　(在馬龍州南六十里其東北有/多羅山皆峰巒峻峭怪石巉岩)木容箐山(在馬龍州/東南六十)¶
　(里下有木/容箐溪)楊磨山(在馬龍州西七十五里/一名關索嶺上有關)白蠟山(在/羅)¶
　(雄州西南/一十三里)羅莊山(在羅雄州東南六/十里山多材木)八部山(在羅雄/州西南)¶
　(一十/三里)禄布山(在羅雄州/北八十里)旱改山(在亦佐縣治東/嵗旱禱之即雨)矣層¶
　山(在亦佐縣治西山有清泉居人/皆汲飲之夷語水為矣因名)瀟湘江(在府城南/源出馬龍)¶
　(州木容/箐溪)白石江(在府城北八里本朝洪武十四年西/平侯沭英征雲南聞元司徒平章逹)¶
　(里麻擁兵十餘萬屯曲靖遂進師至白石/江與之大戰擒達里麻俘甲士二萬于此)盤江(在霑/益州)¶
<pb:KR2k0008_WYG_087-13a>¶
　(有二源北流曰北盤江南流曰南盤江環繞諸郡/各流千餘里至平伐横山寨合焉州據二江之間)交¶
　河(在霑益州南一百八十里/合盤江蠟溪二水故名)東河(在馬龍/州治東)西河(在馬/龍州)¶
　(治西東流合東河/入尋甸軍民府界)中涎澤(在丘雄山下源自南盤江/經府東南合瀟湘江至是)¶
　(匯焉十八泉與/南澗皆注其中)喜舊溪(在羅雄州源出龍甸村流環/州境西至普安州入盤江)¶
　靈泉(在馬龍州西南三里水/色清碧民賴灌溉之利)¶
土産　氊　鐵(陸涼霑益/二州出)石燕(馬龍州出狀類燕有文大/曰雄小曰雌能愈眼疾)¶
公署曲靖衛(在府治西洪/武二十年建)平夷衛(在霑益州南一百二/十里洪武二十三年)¶
　(建/)越州衛(在霑益州東南六十/里洪武二十七年建)陸涼衛(在陸涼州西/南二十五里)¶
<pb:KR2k0008_WYG_087-13b>¶
　(洪武三十/一年建)馬龍守禦千户所(在州治北永/樂二年建)烏撒衛後¶
　千户所(在霑益州治西北/𨽻貴州烏撒衛)¶
學校曲靖府學(在府治東南/永樂二年建)霑益州學(在州治南/𢎞治間建)平夷¶
　衛學(在衛治東北/嘉靖中建)陸涼衛學(在衛治南/嘉靖中建)¶
關梁白水關(在府城東/八十里)豫順關(在平夷衛/城北二里)宣威關(在平/夷衛)¶
　(城北一/十五里)木容關(在陸涼州/西一十里)石觜關(在陸涼州/北二十里)天生關¶
　(在陸凉州/南九十里)分水嶺關(在馬龍州西/南二十里)三义口關(在馬龍/州東三)¶
　(十五/里)白石江橋(在府城/北八里)石堡山橋(在府城南/二十里)阿幢橋¶
<pb:KR2k0008_WYG_087-14a>¶
　(在霑益州南/一百八十里)城南橋(在陸涼/衛城南)鎮夷橋(在越州/衛南)¶
寺觀報恩寺(在青/龍山)龍華寺(在龍/華山)龍鳯寺(在陸涼州/東七里)玉泉¶
　寺(在馬龍州東/南三十五里)¶
古蹟石城(在府城北二十餘里隋牂牁郡地唐為莊州/石城縣屬黔州都督昔有一碑乃段氏與三)¶
　(十七部諸蠻/立誓盟之碑)鹵昌城(在陸涼州西南中埏澤尾/水繞城郭南中之固城也)木柵¶
　羲成(在中埏澤中洲上/其南有騎思籠城)耶城　尚濽城(俱在馬龍/州東南境)¶
　廢越州(在府城南一十五里本唐恱州領甘泉等六/縣後為㸑蠻所據號普麽部元置千户所改)¶
　(越州本朝洪/武末州省)廢河納縣(在陸涼州南八十里蔡村蒙/氏時置陸郎縣後併於落温)¶
<pb:KR2k0008_WYG_087-14b>¶
　(部元初置百户/後改芳華縣)廢石梁縣(在霑益州東北五十里石/梁山本磨彌部又名五勒)¶
　(部元至元/中立為縣)廢交水縣(在霑益州南二百三十里交水/村其先磨彌部酋蒙提居此名)¶
　(易陬籠城後為大理國髙䕶/軍所奪元初内附立為縣)廢羅山縣(在霑益州東/南一百二十)¶
　(里平夷鄉乃磨彌部東境/夷名落蒙山元置此縣)廢通泉縣(在馬龍州西南/四十里通泉鄉)¶
　(本盤瓠裔納垢之孫易陬分居其地元初為易籠百/户改通泉縣已上六縣俱本朝永樂初省入各州)¶
名宦三國馬忠(蜀漢將駐味縣處民夷之間遇/事能斷威恩並立蠻夷畏服)李恢(仕/蜀)¶
　(漢為都督使總攝/南中威名大振)晉王遜(永嘉中為南/夷校尉有聲)董覇(永嘉中/以平樂)¶
　(大守破牂牁/平夷等處)唐韋仁夀(髙宗時檢校南寧州都督蠻/夷豪帥望風歸附將還豪帥)¶
<pb:KR2k0008_WYG_087-15a>¶
　(皆曰天子遣公都督南寧何為遽去仁夀以城池未/立辭豪帥即相率為築城立廨舎旬日而就及還朝)¶
　(蠻夷號泣送之/各遣子弟入貢)趙孝祖(永徽中郎州總管討白水蠻/平之因奏勃弄以西與葉揄)¶
　(洱河相接無大酋長好結讎怨明年移/兵大破西南夷撫而安之其境遂定)¶
人物晉㸑深(興古郡人仕為本郡太守今南寧縣/南十餘里有興古太守㸑府君碑)傅寳¶
　(牂牁郡平夷人仁為尚書/郎長安令時號南州人傑)南北朝㸑龍顔(南寧州同/樂縣人仕)¶
　(宋累官龍驤將軍鎮蠻校尉寧州刺史封/邛都縣侯有碑在故納河縣西三十里)㸑雲(建寧/郡人)¶
　(仕魏累官驃騎大將軍開府儀同三司南寧州/刺史封同樂郡侯有碑在陸涼州南三十里)唐㸑¶
　歸王(南寧州西㸑白蠻也貞/觀中以為南寧都督)閉珊居集(霑益州□蠻/也精卜筮之)¶
<pb:KR2k0008_WYG_087-15b>¶
　(學其法用細竹四十九枝或以鷄/骨代之占筭輙應夷中稱為筮師)阿町(馬龍州人納/垢酋之後隠)¶
　(巖谷撰㸑字字如科斗三年始成字母一/千八百四十號曰韙書㸑人至今習之)¶
　　姚安軍民府(東至武定軍民府元謀縣界三百二/十里南至楚雄府鎮南州界一百二)¶
　　　(十里西至大理府雲南縣界一百八十里北至/北勝州界四百五十里自府治至南京七千七)¶
　　　(百六十五里至京師一萬一千二/百一十里  糧三千八百石零)¶
建置沿革本滇國地漢為㺯棟縣屬益州郡東漢改梇¶
　棟縣蜀漢屬雲南郡唐麟徳初置姚州都督府以其¶
　民多姓姚故名天寳間南詔蒙氏改為㺯棟府宋時¶
<pb:KR2k0008_WYG_087-16a>¶
　叚氏改姚州元立統矢千户所至元間改置姚州屬¶
　大理路天厯間陞為姚安路本朝改路為府後又改¶
　姚安軍民府領州一縣一¶
　姚州(附郭建置見本/府編户四里半)大姚縣(在府城北三十里漢為/越嶲郡青蛉縣地蜀漢)¶
　(及晉屬雲南郡唐屬西濮州後屬髳州大理段氏時/屬姚州夷名大姚堡元初置大姚堡千户所至元間)¶
　(改大姚縣屬姚州本朝/改今屬編戸四里半)¶
郡名㺯棟(漢/名)¶
形勝崇山脩谷平疇廣川(元歐陽𤣥陞/州為路記)要㑹之所(雲南/志東)¶
<pb:KR2k0008_WYG_087-16b>¶
　(有金沙江之利西接雲南州之勝/南距楚雄北瞰大理為要㑹之所)¶
風俗習俗愚野勇悍好鬬(元/志)樂善事(陞州為/路記)勤耕作(郡/志)¶
山川龜祥山(在府治西一名赤石山山石皆赤/其形如龜其頂有泉亦名龜祥)金秀山¶
　(在龜祥山西五里下有泉為陽𣲖/河東流匯為楊片湖入西汹溪)東山(在府城東一/十里一名飽)¶
　(煙蘿山其西有武侯塔相傳漢諸葛亮征南駐兵/之所後人建塔于上其南有唐張虔陀所築古城)仙¶
　景山(在府城西北一十五里一名西山一/名石雲山其麓有赤甲西嶺二泉)九鼎鐘山¶
　(在府城東北二十里峯巒有九狀若/懸鐘毎仲春花木極盛又名華山)緑羅山(在府治/北一百)¶
　(二十里中有/□羅蘭若)四竒山(在大姚縣南七/里四峯髙聳)馬家山(在大姚/縣北一)¶
<pb:KR2k0008_WYG_087-17a>¶
　(十里髙出羣/山林木深鬱)書案山(在大姚縣東北一百/五十里形如几案)青蛉河(舊/名)¶
　(三窠戍江源出三窠山流至府南四十里瀦為石地/湖周廣二百餘畆分為東汹溪西汹溪灌溉田畆至)¶
　(府城北復合流至大姚/縣南復東入金沙江)大姚河(源出書案山西流至/大姚縣西北合鐵索)¶
　(箐之水又南流至縣西南合姚州小橋村/之水又東流繞縣南復東北入于青蛉河)龍蛟江(在/大)¶
　(姚縣北一百二十里今名苴泡江源出鐵/索箐合姚州之連塲香水二河入金沙江)七淜(在府/城西)¶
　(南土人稱陂堰為淜凡七皆前/代所築瀦水以灌田民甚賴之)金龜井(在府城洒一/十里其水清)¶
　(冽土人/皆汲之)¶
土産金(龍蛟/江出)麝香(府境/出)莎羅布(大姚/縣出)鹽(府城北一百二/十里有白鹽井)¶
<pb:KR2k0008_WYG_087-17b>¶
　(相傳本白羊井蒙氏時有女牧羊於此有一羝/䑛土驅之不去掘之得鹵泉傍有神女廟在焉)木槵¶
　子(俗云菩提子圎/浄勝他處産者)大青　椒　人參　肉桂(州縣/皆出)¶
公署白鹽井鹽課提舉司(在府城北一/百二十里)守禦姚安千户¶
　所(在府/城北)姚安中屯千户所(在大姚縣城東二所俱/洪武中建屬楚䧺衛)¶
學校姚安軍民府學(在府城南/永樂初建)大姚縣學(在縣治東/嘉靖初建)¶
關梁青蛉橋(在姚州/治西北)迎春橋(在府城北一/百二十里)承恩橋(在大/姚縣)¶
　(治/南)¶
寺觀徳豐寺(在府城南其東有慈應聖化二寺南/有雲峰西有觀音北有禮拜諸寺)妙光¶
<pb:KR2k0008_WYG_087-18a>¶
　寺(在府城北五十里元至元中有慶禪師住此卓錫/得泉名妙光泉歐陽𤣥為撰建寺記其寺近有圎)¶
　(鏡師禾清涼大達吉祥光嚴/興寳諸寺而妙光為最盛)佑聖觀(在大姚縣/治西北)¶
祠廟小卜靈嶽祠(在府城西北昔楚莊蹻之將小卜戰/死于此蒙氏時立廟祀之土人有禱)¶
　(輒/應)¶
古蹟舊城(在姚州治北唐御/史李知古所築)白塔(在姚州北二十里晉/天福間建髙十五丈)¶
　(西南數里有池清潔可鑒毛/髪塔影常映其中因名塔鏡)¶
名宦唐梁積夀(姚州道得軍總管髙宗時州/境有永昌蠻叛承命討平之)元髙明(姚/安)¶
　(路總管天厯中入朝賜衣馬楮幣明年盜起明招流/離撫携貳闢汚萊還侵軼既乃繕官舎葺郵傳定民)¶
<pb:KR2k0008_WYG_087-18b>¶
　(賦峙軍儲父老咸自慶幸子/夀官至雲南中書省左丞)本朝髙宗夀(永樂中知/姚州在任)¶
　(剛果英銳練達老成修祀典興學校建橋梁撫/百姓後陞陜西鳯翔知府郡人思之至今稱頌)¶
　　鶴慶軍民府(東至北勝州界五十里西至麗江軍/民府界二百里南至大理府鄧川州)¶
　　　(界一百三十里北至麗江軍民府界七十里自/府治至南京八千二百四十里至京師一萬一)¶
　　　(千六百九十里/  糧四千石零)¶
建置沿革東漢為永昌郡西北之境唐時為越析詔之¶
　地名鶴川及様共川南詔於様共置謀統郡元初内¶
　附置鶴州尋置二千户仍稱謀統屬大理上萬户至¶
<pb:KR2k0008_WYG_087-19a>¶
　元中復為鶴州後陞鶴慶府尋改為鶴慶路本朝洪¶
　武中改為府後改鶴慶軍民府親領編户一十三里¶
　領州二¶
　劎川州(在府城西九十里唐時為義督羅魯城一名/劎川昔浪穹詔與南詔戰敗走保劎川改稱)¶
　(劎浪詔後為南詔所併置劎川節度大理段氏改為/義督&KR1714;元初置義督千户至元中改劎川縣屬鶴慶)¶
　(路本朝洪武十七年陞/為州編户一十八里)順州(在府城東一百二十里/唐時地名牛睒南詔徙)¶
　(諸浪人居之與羅落麽㱔變雜處後羅落蠻酋成斗/族漸盛遷居牛睒至十三世孫自膛猶屬大理元初)¶
　(内附至元間置順川屬北勝府本/朝洪武十三年改今屬編户三里)¶
<pb:KR2k0008_WYG_087-19b>¶
郡名鶴川(唐時/名)¶
形勝左麗江右劎湖(元/志)巒嶂明秀(郡/志)山川險阨(順州/志)¶
風俗其民蠢朴而好嚚訟(元/志)人性稍剛好帶弓矢(郡/志)¶
山川峯頂山(在府城東七里峯巒起伏南接龍珠/山北抵麗江界下有五泉可以溉田)龍珠¶
　山(在府城南二十里前聳後平下有石穴漾/共江過焉毎嵗四月郡人祀之以禳水災)方丈山¶
　(在府城南一百里巍然峻㧞山半有洞中有池深不/可測水滴岩下如方響音昔蒙氏羅閣鳯琢觀音像)¶
　(于壁故又名觀音山南詔/名山凡十七此其一也)金華山(在劎川州治西山/脉自西畨界羅均)¶
　(山盤曲而來延亘二十/餘里山頂常紫色如金)劎和山(在劎川州西四/里形狀如劎)石寳¶
<pb:KR2k0008_WYG_087-20a>¶
　山(在劎川州西南五十里層崖峭壁上有石坪/方數十畆昔為髙僧飬道之所中有羅漢跡)公山¶
　(在順州治北州/人有病則禱焉)烏鋪山(在順州西/南一十里)漾共江(源出麗江/經州東南)¶
　(至龍珠山入石穴/復出注金沙江)劎川湖(在劎川州西北七十里山東/頂有泉廣可半畆流注州)¶
　(為此湖周數十里繞/流羅魯城出趙州境)牛甸湖(在順州/東二里)溫泉(在府城東/南三十里)¶
　(每嵗三月郡人有/痞疾者浴其中)¶
土産　馬蹄鹽　榧子(俱劎川/州出)　氊　麝　松子(各州/出)¶
學校鶴慶軍民府學(在府/城南)劎川州學(在州治西俱/洪武中建)¶
關梁𤣥化橋(在府治西南/𤣥化寺前)濟川橋(在劎川州南一/十里跨劎川湖)烏鋪¶
<pb:KR2k0008_WYG_087-20b>¶
　橋(跨烏鋪/山溪澗)¶
寺觀𤣥化寺(在府城西南昔䝉氏因梵僧賛陀崛多卓/錫通水遂建此寺元世祖南征時賜僧以)¶
　(袈裟火/珠珊瑚)龍華寺(在府城東南/一十八里)崇真寺(在劎川州治/西段氏時建)廣¶
　明寺(在劎川州南一/十里䝉氏時建)石寳寺(在石/寳山)¶
古蹟望徳城(在劎川州治南周五百/丈段氏時築今為民居)羅魯城(在劎川州/治南唐時)¶
　(有此/城)廢副州　廢水按州(二州皆元置屬/鶴慶府本朝省)¶
　　武定軍民府(東至雲南府富民縣界一百五十里/西至楚雄府定逺縣界三百里南至)¶
　　　(雲南府羅吹縣界六十里北至麗江軍民府通/安州界二百五十里自府治至南京七千三百)¶
<pb:KR2k0008_WYG_087-21a>¶
　　　(九十里至京師一萬八百三/十里  糧二千五百石零)¶
建置沿革禹貢梁州之界天文井鬼分野古滇國地漢¶
　屬益州郡蜀漢屬建寧郡隋為昆州地唐屬戎州都¶
　督府後為蒙氏所據宋時大理段氏使烏蠻阿&KR1902;治¶
　此其後裔孫法瓦浸盛併納洟胒共籠等地以其逺¶
　祖羅婺為部名元初内附置羅婺萬户府至元中併¶
　仁徳于矢二部入羅婺更置北路總管府尋改武定¶
　路治南甸縣本朝改為武定軍民府領州二縣一¶
<pb:KR2k0008_WYG_087-21b>¶
　和曲州(在府城西南三十里蠻名叵□甸𤏡&KR2225;諸種/蠻所居䝉氏時白蠻據其地至段氏時以烏)¶
　(蠻阿&KR1902;治之統於羅婺部元初改叵簉甸曰和曲至/元中陞為和曲州領南甸元謀二縣本朝初因之尋)¶
　(以南甸縣省入州/編户七里領縣一)元謀縣(在州西北一百七十里舊/名華竹又名環州元至元)¶
　(中置元謀縣屬和曲州/本朝因之編户五里)禄勸州(在府城東北二十里/舊名洪農碌劵甸易)¶
　(籠蠻所居元至元中置禄勸州領易籠石舊二/縣屬武定路本朝以二縣省入州焉編户八里)¶
形勝四維削壁(元志四維千里削壁懸/巖水甘草茂最宜畜牧)東頳綎西姚裒¶
　(郡/志)¶
風俗男女混雜(郡志男女好浴/混雜不為耻)號為難治(元志叛服不/常號難治)¶
<pb:KR2k0008_WYG_087-22a>¶
山川獅子山(在府城西八里髙千餘/仞頂有石巖狀如獅子)三臺山(在府城西/北八里髙)¶
　(可十仞疊/起如臺)雄軸龍山(在府城西北八十里/形勢峭峻林麓茂宻)猗朶山(在/和)¶
　(曲州治西北有泉/下流為南甸河)佐丘山(在和曲州北一十里山之/中平坦花木長春有澤廣)¶
　(五畆水清無盈涸名洗馬池一/流為勒洟溪一流為東波洟)餔哇山(在和曲州西/南二十五里)¶
　(山勢險隘有懸瀑千餘丈下注成池夷/名餔哇洟每嵗暮春夷民沐浴于此)住雄山(在元/謀縣)¶
　(西一十里一名法靈山俗呼環州山頂摩蒼空/壁立萬仞西枕𤏡陋甸東連諸山環于州境)竹沙¶
　雄山(在元謀西北二百髙出羣山四/面壁立上冨竹木人跡罕到)烏䝉山(在禄勸/州東北)¶
　(三百里一名綘雲露山北臨金沙江山有十二峯聳/秀為一州諸山之冠八九月間常有雪其頂有烏龍)¶
<pb:KR2k0008_WYG_087-22b>¶
　(泉下流為烏龍河蒙/氏封此山為東嶽)幸丘山(在禄勸州故易籠縣之/東北四面徒絶頂有三)¶
　(峰可容數萬家昔為羅婺/寨天生之城牢不可破)法塊山(在故石舊縣西北/三十里四面峭立)¶
　(東南有一徑可容單/騎其傍有裒阿龍山)哇匿歪山(在法塊山西山顛/凹而平可居萬家)金¶
　沙江(源出吐蕃共龍川犂牛石下流經麗江鶴慶二/府至本府北界又東入黎溪州䝉氏封為四瀆)¶
　(之/一)西溪河(源出鎮南州經楚雄至元/謀縣之西境下入金沙江)恵嫋湖(在府城/西北八)¶
　(十里湖方五里茂林佳木掩映其傍水色清碧深/不可測葉落其中有青鳥輒&KR1335;去土人以為有神)香¶
　水泉(在府城南二里其泉春時則香土人/於二三月具酒肴祭之然後汲焉)掌鳩水(在/故)¶
　(石舊縣其水繞縣/三面凡數十渡)勒夷水(自故南甸縣境/北流入金沙江)¶
<pb:KR2k0008_WYG_087-23a>¶
土産鹽(故南甸及元/謀二縣出)氈(故石舊/縣出)麝　當歸　梭羅木(府/境)¶
　(出/)¶
寺觀法明寺(在府/城東)正續寺(在府城/西八里)報恩寺(在元謀/縣治東)¶
古蹟廢南甸縣(在府城内舊名洟陬籠又名瀼甸訛曰/甸元至元間置南甸縣為武定路附郭)¶
　(本朝改屬和/曲州尋廢)廢昜籠縣(在禄勸州北一百八十里地/名倍場有二水相合繞城而)¶
　(東蠻語謂洟為水籠為城因此為名昔羅婺大/酋居之為羣酋㑹集之所元置昜籠縣本朝省)廢石¶
　舊縣(在禄勸州東五里舊有四甸曰掌鳩曰法塊曰/抺捻曰曲蔽後訛掌鳩為石舊元置石舊縣本)¶
　(朝/省)¶
<pb:KR2k0008_WYG_087-23b>¶
　　尋甸軍民府(東至曲靖軍民府霑益州界九十里/南至曲靖軍民府馬龍州界六十里)¶
　　　(西至武定軍民府界一百五十里北至四川東/川軍民府界一百一十里自府治至南京七千)¶
　　　(八十里至京師一萬五百二十/里  糧三千七百九十石零)¶
建置沿革古滇國地昔𤏡刺蠻居此别仲劄溢源部後¶
　烏蠻名新丁者奪之其後遂號新丁部後語訛又為¶
　仁地部或云䝉氏為尋甸段氏改仁徳部元至元初¶
　置仁地萬户府後改仁徳府領為羙歸厚二縣本朝¶
　洪武中改尋甸軍民府省二縣入焉親領編户七里¶
<pb:KR2k0008_WYG_087-24a>¶
郡名仁徳(元/名)¶
形勝川原平衍(元志府境西接中慶東連/曲靖川原平衍皆可耕稼)山顧水縈(雲/南)¶
　(志月狐北顧果馬西隨交合諸/水縈於前隠毒諸山列於後)¶
風俗露頂為禮(雲南志民類有四曰黒㸑曰白㸑曰𤏡/曰色目皆束髻於頂戴黒氊笠見尊長)¶
　(以笠掛背露頂為禮多居山/林力耕火種以畜牧為生)婦襲夫職(同上凡土官/應襲者夫死)¶
　(妻襲其職民/事一聴其理)俗狠而鄙變詐無忌(仁徳府/舊志)¶
山川月狐山(在府城東北八里環亘五/十餘里山頂有雲氣必雨)勇克山(在府城/西峰巒)¶
　(峭峻林壑髙深積雪至春/不消下有泉為倘奉溪)隠毒山(在府城西相傳此/山獨無葻瘴土人)¶
<pb:KR2k0008_WYG_087-24b>¶
　(毎嵗夏月避居其上/其麓有泉亦名隠毒)果馬山(在府治西南六十里下/有泉為溪亦名果馬)¶
　落隴雄山(在故歸厚縣治西南綿亘五十餘里其東/有哇山聳秀如劔鋒土人築寨其上險不)¶
　(可攻名曰/安樂城)阿交合溪(舊名㱔丘溢𣲖江其源有二一南/出嵩盟州一出馬龍州至府東)¶
　(十五里合流/入霑益州界)車湖(在府城西三十里一名清水海子/周廣四里四圍皆山有灌溉之利)¶
　温泉(在府城南五十/里俗呼熱水塘)磨浪水(在廢為美縣/西三十里)龍吸水(在/廢)¶
　(歸厚縣東/一百里)¶
公署大羅衛(在府城内/嘉靖中建)木宻關守禦千户所(在府城東/南七十里)¶
　(洪武二十/三年建)¶
<pb:KR2k0008_WYG_087-25a>¶
學校尋甸軍民府學(在府治南/本朝建)¶
關梁迎恩橋(在府/城南)通靖橋(在府城東二十/里跨阿交合溪)温泉橋(跨温/泉下)¶
　(流/)¶
寺觀報恩寺(在府/城北)聖嚴寺(在府城/東五里)¶
古蹟廢為美縣(在府城北三里地名溢浦適吕睒甸方/百里即仁地之故部元置為羙縣本朝)¶
　(省/)廢歸厚縣(在府城西一百三十里地名昜浪湳籠/舊屬仁地部元置倘俸縣後改曰歸厚)¶
　(本朝/省)¶
　　麗江軍民府(東至瀾滄衛浪蕖州界一百八十里/西至西畨浪滄江二百里南至鶴慶)¶
<pb:KR2k0008_WYG_087-25b>¶
　　　(軍民府界七十里北至永寧府革甸長官司界/三百二十里自府治至南京八千三百里至京)¶
　　　(師一萬一千七百六十/里  糧二千一百石零)¶
建置沿革禹貢梁州之界天文井鬼分野漢為越嶲益¶
　州二郡地東漢兼屬永昌隋屬嶲州唐因之太和以¶
　後沒於蠻為越析詔後地屬南詔於此置麗水節度¶
　宋時為麽些蠻酋蒙醋醋所據大理莫能有元初討¶
　平之置茶罕章宣慰司至元中改置麗江路軍民總¶
　管府後罷府置宣撫司本朝洪武十五年改麗江府¶
<pb:KR2k0008_WYG_087-26a>¶
　後改軍民府領州四¶
　通安州(附郭古筰國地名三賧蠻云様渠頭漢置定/筰縣屬越嶲郡唐改定筰曰昆明屬嶲州又)¶
　(陞為昆明軍太和後為越析麽㱔詔地後併於南詔/宋時濮繲蠻居之其後麽些蠻又據之世屬大理元)¶
　(初置三賧管民官至元中置通/安州本朝因之編户一十三里)寳山州(在府城東二/百四十五里)¶
　(漢為益州郡邪龍縣境東漢屬永昌郡唐時為麽些/蠻所㨿元初内附名其寨曰察罕忽魯罕至元間置)¶
　(寳山縣尋陞為州屬麗江/路本朝因之編户六里)蘭州(在府西三百六十里/東漢永平中置摶南)¶
　(縣屬永昌郡唐時地屬南詔為獹蠻所居名羅眉川/䝉氏閣羅鳯嘗徙善闡陽城堡宋時大理叚氏始置)¶
　(蘭滄郡以董慶者治之後周姓彊盛遂與董分為二/部以江為限元初内附至元間置蘭州屬麗江路本)¶
<pb:KR2k0008_WYG_087-26b>¶
　(朝洪武十五年改屬鶴慶/府後仍舊屬編戸四里)巨津州(在府西北三百里/唐為羅婆九賧濮)¶
　(獹二蠻所居後麽些蠻奪其地南詔又併之屬麗水/節度元初内附至元間於九睒置巨津州屬麗江路)¶
　(本朝因之/編户六里)¶
郡名麗江(元/名)¶
形勝東有麗水西有瀾滄南接大理北距吐蕃(元/志)麗江¶
　環帶三面(元史寳山州在雪山之/東麗江西來環帶三面)大理要害地(同上/巨津)¶
　(州北接三川鐵橋西隣吐/蕃實大理西北陬要害地)横連千里雄據九賧(舊/志)¶
風俗衣同漢制(元志漢裳蠻本漢人部種在鐵/橋惟以朝霞纒頭餘同漢服)俗不頮¶
<pb:KR2k0008_WYG_087-27a>¶
　澤(同上麽些蠻與施蠻皆烏蠻/種俗不頮澤好飲酒歌舞)善騎射最勇厲(舊/志)¶
山川東山(在府東二十里一名吴烈/山峰巒起伏環拱府城)雪山(在府西北二/十餘里一名)¶
　(玉龍山條岡百里巋巍千峰上挿霄漢下臨麗水山/顛積雪經春不消巖崖澗谷清泉飛流䝉氏異年尋)¶
　(封為北岳元李景山歌麗江雪山天下絶積玉堆瓊/㡬千疊足盤厚地背摩天衡華真成兩丘垤平生愛)¶
　(作子長逰覽勝探竒不少休安得/乗風淩絶頂倒騎箕尾㸔神州)珊碧外龍山(在府/西南)¶
　(二十里孤峰崷/崒多産箭竹)阿那山(在寳山州西南一十/五里上有阿那和寨)珊蘭閣¶
　山(在寳山州/北八十里)雪盤山(在蘭州南二十/里四時常積雪)福源山(在蘭州/治北延)¶
　(亘東南五/十餘里)金馬山(在巨津州東北二十/里有石五色状如馬)華馬山(在巨/津州)¶
<pb:KR2k0008_WYG_087-27b>¶
　(東南一百五十里石壁有石色斑斕類/花馬麽些詔名其國曰花馬國者本此)漢藪山(在巨/津州)¶
　(西北二百八十里髙可萬仭上/有三湖各寛五畆深不可測)果鋪山(在故臨西/縣治西)金¶
　沙江(古名麗水源出吐蕃界犂石下名犂水訛犂為/麗流經巨津寳山二州江出沙金故名元憲宗)¶
　(三年征大理從/金沙濟江即此)瀾滄江(源出吐蕃嵯和歌甸流經蘭/州西北三十里東漢永平中)¶
　(始通博南山道/渡瀾滄水即此)清溪(其源有二一出東山一出雪山/至東圓里合流繞府城前灌溉)¶
　(之利/甚溥)白石溪(在蘭州治南/中多白石)¶
土産氈　鹽(雪盤山/有井)金(金沙/江出)琥珀(府境/出)滑石　松子(巨/澤)¶
　(州/出)¶
<pb:KR2k0008_WYG_087-28a>¶
關梁雪山門(在巨津州東北舊名越滅根闗/當吐蕃麽些之界極為險峻)鐵橋(在巨/津州)¶
　(北橋之建或云吐蕃或云隋史萬嵗及蘇榮或云南/詔閣羅鳳後異牟尋置歸唐時斷之以絶吐蕃其處)¶
　(有鐵橋城吐蕃甞/置鐵橋節度于此)大匱寨(在寳山州唐時麽些蠻兄/弟七人分據七處曰大匱)¶
　(曰羅邦曰羅寺曰礙場曰卞頭場曰當波羅場曰當/将郎元世祖征大理自卞頭濟江由羅邦至羅寺圍)¶
　(大匱等寨其酋内附名/其寨曰察罕忽魯罕)白馬寨(在巨津州南二里唐/書云有姐羗白馬氐)¶
　(之裔/居此)¶
古蹟廢臨西縣(在府西北四百六十里唐時為麼些詔/之地夷曰羅裒間元至元中以其地西)¶
　(臨吐蕃境置臨/西縣本朝省)¶
<pb:KR2k0008_WYG_087-28b>¶
人物元麥宗(通安州麽些人生七嵗不學而識文/字及長旁通吐蕃白蠻諸家之書)麥良¶
　(通安州人唐麽些葉古乍二十三世孫憲宗南征麥/良内附中統初以為察罕章管民官至元中其子穆)¶
　(呼襲/職)¶
　　元江軍民府(東至臨安府石屏州界一百一十里/西至思倫發者癸寨界三百里南至)¶
　　　(臨安府思陀甸長官司界二百一十里北至新/化州界二百里自府治至南京七千八百四十)¶
　　　(里至京師一萬一千二百八十/五里  糧一千九百三十石零)¶
建置沿革古西南夷極邉之境唐氏南詔䝉氏以屬銀¶
　生節度徙白蠻蘇張周叚等十姓戍之又開威逺等¶
<pb:KR2k0008_WYG_087-29a>¶
　處置威逺睒後和泥侵據其地宋時儂智髙之黨竄¶
　于此和泥開羅槃甸居之後為些麽徒蠻阿僰諸部¶
　所有元憲宗時内附至元中置元江萬戸府後於威¶
　逺更置元江路領步日馬籠等部屬臨安廣西元江¶
　等處宣慰司本朝洪武中改元江府永樂初改元江¶
　軍民府領長官司一¶
　因逺羅必甸長官司(附郭舊名羅槃甸元屬元江/路本朝置長官司編戸八里)¶
形勝東有禮社江西瞰瀾滄水北㨿目樂山南距交趾¶
<pb:KR2k0008_WYG_087-29b>¶
　界(元/志)¶
風俗男女溷淆　㯽榔致禮　家藏積貝(俱郡/志)¶
山川玉臺山(在府城東舊名羅槃山凡二十五峰懸/崖絶壁險阨難登蒼翠如玉望之若臺)路¶
　通山(在府城東二十五里舊名馬籠山/北瞰禮社江髙聳千仭蔽虧日月)目樂山(在府/城東)¶
　(北一十里狀若中原之崆峒/䝉氏封為南嶽今名棲霞山)嵯峨山(在府城西南二/十里中峰嵯峨)¶
　(状如卓旗/飛舞翔動)因逺山(在府城西四十里下有泉為仲/夷溪分溉田畆東流入禮社江)禮¶
　社江(一名元江源自白厓江合瀾滄/江流繞府城東南入南安州)温玉泉(在府城/西北一)¶
　(十五里石間/迸出如湯)¶
<pb:KR2k0008_WYG_087-30a>¶
土産鹽(山間/有井)㯽榔(土人呼為/馬金嚢)蛤蚧(生枯樹中有/雌雄能鳴)土錦¶
　鱗蟾(詳見臨/安府)孔雀　烏木　蘇木　紫檀　黄薑(俱/府)¶
　(境/出)¶
學校元江軍民府學(在府治東北洪武二十/六年開設永樂七年建)¶
關梁混龍橋(在府城西四十/里跨崀峩河)¶
寺觀興福寺(在府城/西南)萬徳寺(在府/城北)妙蓮寺(在府城西南/一百三十里)¶
古蹟龍馬跡(在府城西大石上相傳昔有/異人乗龍馬過此留跡焉)風伯雨師壇¶
　(在府城西有五小石土人皆貼以金/遇旱禱雨於此松栢茂欎若仙境然)¶
<pb:KR2k0008_WYG_087-30b>¶
　　永昌軍民府(東至䝉化府界三百六十里南至灣/甸州界二百七十里西至騰衝衛界)¶
　　　(二百三十里北至大理府雲龍州界一百二十/里自府治至南京八千三百六十五里至京師)¶
　　　(一萬一千八百一十里/  糧八千三百石零)¶
建置沿革禹貢梁州西南徼外之地古哀牢國漢武帝¶
　於此置不韋縣屬益州郡東漢永平初置瀾滄郡尋¶
　改永昌郡治不韋統不韋哀牢博南等八縣蜀漢及¶
　晉仍為永昌郡唐屬姚州都督府後為南詔䝉氏所¶
　㨿厯叚氏髙氏皆為永昌府元初於永昌立三千户¶
<pb:KR2k0008_WYG_087-31a>¶
　所𨽻大理萬户府至元間置永昌州尋陞為府𨽻大¶
　理路及置金齒等處宣撫司治於此本朝洪武十五¶
　年仍置府又立金齒衛至二十三年省府以金齒衛¶
　為軍民指揮使司嘉靖中改為永昌軍民府編户九¶
　里領州二縣二安撫司一長官司二¶
　保山縣(附郭漢屬益州郡之不韋縣地東漢屬永昌/郡蜀漢晉皆因之唐時為䝉氏所㨿宋大理)¶
　(屬永昌府元初立永昌千户所本朝嘉/靖中置保山縣及今屬編戸一十八里)永平縣(在府/城東)¶
　(北一百七十里本東漢永昌郡之博南縣晉因之後/改永平縣唐時南詔置勝鄉郡宋時大理因之元初)¶
<pb:KR2k0008_WYG_087-31b>¶
　(廢郡立永平千户所後復為永平縣/屬永昌府本朝改今屬編户八里)騰越州(在府城/西南三)¶
　(百一十里漢為永昌郡地唐時䝉氏屬軟化府宋時/大理叚氏因之元置騰越州尋省本朝嘉靖中復置)¶
　(及今屬編/户八里)騰衝州(在府城東一百二十里漢越賧地/唐時䝉氏置騰衝府宋時叚氏因)¶
　(之元改騰衝州尋復為/府本朝改為州及今屬)潞江安撫司(在府城西一百/三十五里舊名)¶
　(怒江甸訛為潞江元至元間始置柔逺路軍民總管/府治怒江甸𨽻金齒等處宣撫司後為麓川宣慰司)¶
　(所㨿本朝洪武十五年改為柔逺府後/置潞江長官司永樂九年陞安撫司)鳳溪長官司¶
　(在府城東二十五里本元永昌/府地洪武二十三年置今司)施甸長官司(在府城/南一百)¶
　(里元至元間置石甸長官/司後訛為施甸本朝因之)¶
<pb:KR2k0008_WYG_087-32a>¶
郡名哀牢(古/名)永昌(漢/名)¶
形勝北接大理東界瀾滄(元/志)近郭諸山環拱左右(雲南/志)¶
風俗金齒綉面(雲南志百夷之俗以金褁兩齒曰金齒/蠻漆其齒曰漆齒蠻文其面曰綉面蠻)¶
　(刺其足曰花脚蠻以/綵䋲撮髻曰花角蠻)衣冠禮儀悉效中土(同上居諸/葛營者皆)¶
　(舊漢人衣冠禮/儀悉效中土)兵不離身採獵為務(同上蒲蠻兵不/離身騎不用鞍)¶
　(以採獵/為務)¶
山川大保山(在府城内竹木/隂森四時不改)棲賢山(在府城北四里/舊有棲賢寺)靈¶
　鷲山(在府城北五里舊/有光宗蘭若寺)九隆山(在府城南七里山有/九嶺又名九坡嶺沙)¶
<pb:KR2k0008_WYG_087-32b>¶
　(河源出於此相傳昔有一婦名沙壼浣絮水中觸沉/木有感因姙産九男後沉木化為龍衆子驚走惟季)¶
　(子背龍而坐龍因䑛其背蠻語謂背為九謂坐為隆/故名九隆長而黠遂推為酋長山下又有一夫婦生)¶
　(九女九隆兄弟娶之種類遂蕃皆刻畵其身象龍文/於衣背着尾世居此山之下諸葛亮南征時鑿斷山)¶
　(脉以洩其氣/有跡存馬)卧獅山(在府城南一十/五里以形似名)官市山(在府城/南二十)¶
　(里下有芭蕉洞洞内石色如/綵盖之状其北有官市堰)哀牢山(在府城東二十/里本名安樂夷)¶
　(語訛為哀牢絶頂有一石如人坐懐中有二穴名天/井土人於春首視水之盈涸以卜嵗之豐凶至者見)¶
　(水溢以為吉兆穴下相通取左穴水則右穴水涸取/右亦然又山下有一石状如鼻二泉出焉一温一涼)¶
　(號為王泉故/又名王泉山)虎障山(在府城西二十/里下出温泉)卧佛山(在府城/西北二)¶
<pb:KR2k0008_WYG_087-33a>¶
　(十里昔人因巖石鑿為卧/佛其洞與池皆號卧佛)石澗山(在府城東北三十/里林巒層疊状如)¶
　(屏/列)峽口山(在府城東南四十里下一洞廣二丈金/齒川流俱入此洞行地中逹瀾滄江)羅¶
　岷山(在府城東北八十里瀾滄江西岸髙千餘仭/延袤四十餘里頂常有石飛下過者必趨)髑¶
　髏山(在永平縣西南五里相傳昔有妖食人止存髑/髏有僧於此山上立神祠下建佛刹以鎮之妖)¶
　(害遂/息)羅木山(在永平縣/北八里)花橋山(在永平縣西/南二十五里)和丘山¶
　(在永平縣西三十里髙可千餘仭雲合即雨東麓一/潭四時澄澈流為木里流河西麓有泉流為曲洞河)¶
　慱南山(在永平縣西南四十里一名金浪顛山一名/丁當丁山極為險隘乃蒲蠻出沒之所昔南)¶
　(詔遣将軍征緬囘師多齎金寳經此山遇盗将軍死/之後立祠曰金浪顛山神祠北麓有泉流為花橋河)¶
<pb:KR2k0008_WYG_087-33b>¶
　羊街山(在永平縣北四十里山半湧泉周圍五/尺名曰一椀水行者或掬飲之亦穪便)地寳¶
　藏山(在永平縣/東七十里)羅武山(在永平縣東北一百一十里/山半有泉勝備江發源於此)¶
　横嶺山(在永平縣東北一百三十五里山極陡峻/驛路經其上其西有泉下流為九渡河)和¶
　場山(在潞江安撫司/東三十餘里)掌亢山(在安撫司/南六十里)雷㺯山(在安/撫司)¶
　(東八/十里)鳳溪山(在鳳溪長官司治東東/西有二泉合流為鳳溪)秀巗山(在施甸/長官司)¶
　(東南二里小羅/窑河源出于此)摩蒼山(在施甸長官司東三里/一名施甸山孤峰聳翠)石栅¶
　山(在施甸長官/司西一十里)當歸山(在施甸長官司西北/二十五里上産當歸)甸頭山¶
　(在施甸長官司西南三/十里其南有碧霞山)新栅山(在施甸長官司/西北四十里)龍王¶
<pb:KR2k0008_WYG_087-34a>¶
　巗(在府城西一十五里一山中/斷兩崖壁立如斧劈之状)瀾滄江(經府城東北/八十五里羅)¶
　(岷山下漢明帝兵開博南行者愁怨作歌曰漢徳廣/開不賔度愽南越瀾津渡瀾滄為他人渡處舊以竹)¶
　(索為橋後廢本朝洪武末鎮撫/華岳鑄二鐵柱於兩岸以維舟)銀龍江(在永平縣東/守禦城跨其)¶
　(上源自上甸里合木里場河又南合曲洞河/又東南過薩佑河花橋河又東南入瀾滄江)勝備江¶
　(源出羅武山南流經永平縣東南境合/九渡雙橋二河至䝉化府合溪備江)潞江(舊名怒/江源出)¶
　(雍望經安撫司之北兩岸陡絶瘴癘甚/毒夏秋不可行䝉氏封為四瀆之一)清水河(一出/本府)¶
　(阿隡村一出甘松坡下合流至安撫司城東北合鳳/溪郎義河又至府城東南合沙河諸水入于峽口洞)¶
　沙木河(源自順寧府經府城東北/百餘里西北入瀾滄江)坪市河(一出甸頭/山一出石)¶
<pb:KR2k0008_WYG_087-34b>¶
　(甸寨合流經施甸西又南合蒲縹寨澗水/經新柵山口從陡崖飛下下流入于潞江)光明井(在/府)¶
　(城東五里唐大厯□井傍見三角牛四角/羊鼎足雞井中有火燭天南詔遂塞之)龍泉(有二/一在)¶
　(府城北郎義村析為三𣲖一/在上叢村皆有灌溉之利)昜羅池(在府城南周三/百餘步源自池)¶
　(底湧出相傳昔有婦沙壼觸沉/木而感孕生九子即此池也)大諸葛堰(在府城南/一十五里)¶
　(其東有東嶽堰及小諸/葛堰皆有灌溉之利)甸尾堰(在府城南三十/里周廣二里)¶
土産金(瀾滄江濵出有金/沙洗取融為金)琥珀(生地中其上及旁不生/草深者八九尺大者如)¶
　(斛削去外皮/中成琥珀)土碼瑙(哀牢山/支嶺出)縹□(即白□布堅厚/縝宻頗類絲紬)紫¶
　㯽榔馬金囊(状類白荳蔻嚼塗惡瘡甚效/或食一枚飲泠水即無所傷)蔞葉藤(葉/似)¶
<pb:KR2k0008_WYG_087-35a>¶
　(葛蔓附于樹可為醤即漢書所謂蒟醤也實/似桑椹皮黒肉白味辛合㯽榔食之禦瘴癘)波羅蜜¶
　(實大如𤓰/味甘酸)猩猩(獸如人/能言)鐵　銅　茶　漆　細布(桐/花)¶
　(績為布潔/白不受垢)¶
公署永昌衛(在府城内/嘉靖中建)¶
學校永昌軍民府學(即金齒司學舊在府城中正坊西/正統九年移置䇿勲坊東嘉靖中)¶
　(陞府/學)騰越州學(在州/治東)保山縣學(在縣/治南)永平縣學(在縣/治南)¶
　(已上三學俱/嘉靖中建)¶
宫室安邉定逺樓(在府城南洪/武十七年建)觀騎樓(在府城南七里/永樂二十年建)¶
<pb:KR2k0008_WYG_087-35b>¶
關梁永平禦(在永平縣治東北城周五百九十丈有奇/洪武十九年建内有金齒前前右右二千)¶
　(戸/所)清水關(在卧佛/山西)山逹關(在府城東北七/十五里阿章寨)蒲關(在施/甸長)¶
　(官司莾/由寨)丁當丁山關(在博/南山)上甸關(在永平縣/北二十里)花橋關¶
　(在永平縣西/南四十里)潞江關(在潞江/東岸)衆安橋(在府城南七/里跨沙河)北¶
　津橋(在府城北二十里為屋其上又/東十里有東津橋皆跨清水河)鳳鳴橋(跨沙/木河)太¶
　平橋(跨銀龍江其東北又/有安定通市二橋)關索寨(在永平縣東北四/里周廻二里俗傳)¶
　(蜀漢将關/索所築)¶
寺觀法明寺(在大保山内有井水清冽/烹茶甚香其東有觀音寺)龍泉寺(在府城/南門外)¶
<pb:KR2k0008_WYG_087-36a>¶
　卧佛寺(在卧佛/山東麓)天王寺(在府城北二十五里/其南五里有光尊寺)卧獅寺¶
　(在卧獅/山下)普濟寺(在永平/縣治西)¶
祠廟武侯廟(在府城南一十里蜀漢諸葛亮擒孟獲屯/營于此民懐其徳立祠祀之至今土人自)¶
　(稱為諸葛之遣民因名諸葛村元掲徯斯詩炎精厭/東都卧龍起南陽漢業入三顧蜀日宣重光豈伊山)¶
　(川阻况在兵力强八陣通神明二表貫穹蒼天運有/隆替吾君自虞唐煌煌十萬師聲威搖八荒大星隕)¶
　(渭南萬古一悲傷但使漢賊分安有終不亡桓桓/蕭将軍雙旌出永昌下馬城南祠為我酹一觴)忠¶
　毅祠(在大保山下本朝正統三年征麓川都督方政/率衆渡潞江力戰死之贈威逺伯謚忠毅士人)¶
　(哀慕立/祠祀之)¶
<pb:KR2k0008_WYG_087-36b>¶
古蹟廢不韋縣(在府境漢武帝置徙南越相吕嘉子孫/宗族居之以嘉為不韋後因名不韋以)¶
　(章其先人之惡東/漢永昌郡治此)廢哀牢縣(在府境故牢王國東漢/永平中置哀牢縣屬永)¶
　(昌郡晉因/之後廢)廢慱南縣(在永平縣境東漢永平中/置晉因之後改曰永平)諸葛¶
　營(在府城南一十里其東東嶽堰内一土墩周廻三/十餘丈髙六尺随水髙下雖盛潦不沒俗謂武侯)¶
　(旗/臺)萬箭樹(在瀾滄江南三十里叚氏時蒲蠻出沒經/此過者射其樹以厭勝之至今猶然樹髙)¶
　(五尺而簇/如蝟刺)¶
名宦漢鄭純(永昌太守為政/清潔夷人安之)三國王伉(蜀漢永昌郡丞/時雍闓叛伉與)¶
　(吕凱率吏民閉境拒闓十餘年/諸葛亮表封亭侯陞永昌太守)唐張羅疋(南詔清平/官永昌郡)¶
<pb:KR2k0008_WYG_087-37a>¶
　(都督以破蠻功陞大監軍故有/碑在城南稱其義勇有度量)本朝戴希灝(嘉靖中/同知永)¶
　(昌府豈弟亷明八年/如一郡人至今祀之)¶
人物三國呂凱(永昌人蜀漢時為本部功曹雍闓聞先/主崩叛降吳凱與府丞王伉率屬吏民)¶
　(拒闓能全其節諸葛亮表之曰呂凱執忠絶域不意/永昌風俗敦直乃爾以為雲南太守封陽遷亭侯後)¶
　(為叛夷/所害)晉呂祥(凱子仕為南夷校尉子孫世為永昌/太守李雄破寧刑諸吕獨不附舉國)¶
　(固/守)本朝張志淳(其先江寧人洪武中遷金齒司志淳/登成化甲辰進士由吏部文選司主)¶
　(事起家仕至南京户部右侍郎學行兩/全名實並懋卒賜葬祭鄉賢祠祀之)張合(志淳子/年十六)¶
　(舉雲貴鄉解第一嘉靖壬辰第進士授户部主事歴/官兵部吏部累陞湖廣按察司副使居家孝友蒞官)¶
<pb:KR2k0008_WYG_087-37b>¶
　(亷正士林重之稱為賁所先生没而祀于鄉賢祠所/著有賁所文集詩集及稻虀漫筆八語編游宦雜抄)¶
　(賁所日記諸藁藏于/家有宙載行于世)石雷(其先丹陽人宋學士石曼/卿十六世孫洪武中遷金)¶
　(齒司舉嘉靖丙午亞元性直諒尚氣節官四川叙州/府道判以憂歸遂不仕讀書保秀山中絶跡公門灌)¶
　(蔬課子所著有保秀堂詩稿文稿學稿/外稿行于世子元麟登萬歴甲戍進士)¶
　　北勝州(東至馬刺長官司界三百五十里西至鶴/慶軍民府順州界二十里南至大理府雲)¶
　　　(南縣界一百六十里北至瀾滄衛蒗蕖州界五/十里自州治至南京八千三百里至京師一萬)¶
　　　(一千七百/五十里)¶
建置沿革唐貞元中南詔異牟尋始開其地名北方賧¶
<pb:KR2k0008_WYG_087-38a>¶
　徙瀰河白蠻及羅落麽㱔諸蠻以實其地號成偈賧¶
　又改名善巨郡宋時大理叚氏以髙大惠治此郡改¶
　為成紀鎮元憲宗時内附至元中置施州尋改北勝¶
　州後陞為府屬麗江路軍民宣撫司本朝洪武十五¶
　年改為州屬鶴慶軍民府後屬瀾滄衛正統間改直¶
　𨽻雲南布政司編戸一十五里¶
郡名善巨(䝉氏/名)¶
形勝一江外繞三關内固(雲南/志)山川險阨(郡志地廣人/稀山川險阨)¶
<pb:KR2k0008_WYG_087-38b>¶
風俗氣習朴野(郡志七種雜處氣習朴野七種盖瀰河/曰蠻羅落麼㱔冬門尋丁俄昌諸蠻也)¶
　勤於耕織(雲南志境内白蠻與麽㱔蠻/稍異而婦人尤勤於耕織)巢處山林(同/上)¶
　(有蠻栗些亦羅羅别種巢/處山林獵取禽獸以給食)人物勇厲(舊志人物勇厲/大㮣與麗江府)¶
　(同/)¶
山川拜佛臺山(在州/治西)烏洞山(在州西二里上列五峯下/一洞廣丈餘深不可測)¶
　東山(在州東三里石壁間刻釋迦/觀音二像題曰唐吴道子筆)甸頭山(在州北一/十五里羣)¶
　(峰聳列林木森蔚土人/於此牧羊又名牧羊坪)陳海(在州南四十里周八十/里相傳本陸地有姓陳)¶
　(者居此一夕/沉為海故名)金沙江(源自麗江府由西而東環州/治一名麗江即古麗水也)桑¶
<pb:KR2k0008_WYG_087-39a>¶
　園河(源自雲南縣經州西南百五/十里桑園村下流入金沙江)龍潭(在州西十五/里泉有九眼)¶
　(溉田萬餘畆下/流入金沙江)春水泉(在州西北五里水清白毎嵗/三月居民携酒饌赴泉畔為)¶
　(宴樂汲泉和鹽梅諸/物飲之謂之喫春水)温泉(有二一在州南枯木/村一在州南沙田村)呈湖¶
　(在州南五十里灌田百/餘畆下流入金沙江)¶
土産白魚(陳海出状如/鯉而色白)攀枝花(状如綿花可鋪/褥亦可為布)烏木(色/黒)¶
　(性堅可/為器用)桑木(生於石上者為/上等可為弓材)山鷄　荏苒　松子(俱/府)¶
　(境/出)¶
關梁桑園橋(跨桑/園河)延夀橋(在州治西跨四/城鄉之小溪)¶
<pb:KR2k0008_WYG_087-39b>¶
寺觀大徳寺(在州/治西)¶
古蹟磨崖碑(在州之東山澗中澗壁/上有磨崖碑字訛莫辨)¶
人物髙策(北勝州人本酋長之裔洪武十四年平雲南/䇿甫七嵗率所部先附後二年入覲送國子)¶
　(監讀書及長遣使送囬為土官令所歴土官視效之/涖事之日即禁通把事□置田宅以漁于民邉境賴)¶
　(之以/寧)¶
　　新化州(東至臨安府嶍峨縣界二百二十里南至/元江軍民府界二百七十里西至者樂甸)¶
　　　(長官司界三百四十里北至楚雄府南安州界/四百三十里自州治至南京七千八百里至京)¶
　　　(師一萬一千二/百四十五里)¶
<pb:KR2k0008_WYG_087-40a>¶
建置沿革本馬龍他郎二甸阿僰諸部蠻自昔據之元¶
　憲宗時内附立為二千戸所屬寧州萬户府至元間¶
　以馬龍等甸管民官併於他郎甸置司屬元江路本¶
　朝初改名馬龍他郎甸長官司直𨽻雲南布政司後¶
　陞為新化州仍直𨽻焉¶
形勝羣山夾江(雲南志馬龍諸山在江之右迤阻諸/山在江之左羣山夾江其隘如峽)¶
風俗婦事耕桑(雲南志大百夷種男子少治産/業婦人耕種尤以時事蠶桑)懇山為¶
　田(同上車蘇種墾山為田/然以地磽嵗一移其居)¶
<pb:KR2k0008_WYG_087-40b>¶
山川迤陑山(在州治東山勢來/自昆陽連屬不絶)迤阻山(在州治西與/迤陑山對峙)徹¶
　崇山(在州北五十里林木蓊欝巖石峻險延/長一百五十里下有温泉其熱如湯)磯閣山¶
　(在州北一百里五峯/聳秀峯北一泉下注)馬籠山(在州西一百里舊名馬/籠蠻酋嘗結寨其上號)¶
　(馬籠/部)摩沙勒江(源自大理白崖城流經本州東/南八十里東注元江入交趾界)¶
土産莎羅布(以綿花為之濶僅/八寸嵗輸於官)孔雀¶
　　者樂甸長官司(東至新化州界三百四十里西至/鎮沅府界八十里南至鈕兀長官)¶
　　　(司界三百二十里北至景東府界一百里自司/治至南京八千二百一十五里至京師一萬一)¶
　　　(千六百四/十五里)¶
<pb:KR2k0008_WYG_087-41a>¶
建置沿革本馬龍他郎甸猛摩之地夷名者島本朝洪¶
　武末分置長官司𨽻雲南布政司¶
形勝㨿山附水(雲南志民皆㨿山/附水亦險僻之處)¶
風俗更代為市(雲南志境内百蠻交易用金銀或五日/十日一集旦則婦日中則男更代為市)¶
山川者島山(在司/治北)䝉樂山(在司東二百里巍然髙峻行/一日方至其頂中有毒泉人)¶
　(畜飲之即死/詳見景東府)景來河(源自景東府流經/本甸下入馬龍江)¶
土産藤果(狀如荔/枝味酸)羊桃(夷稱抹猛而/長其味酸甜)¶
　　瀾滄衛軍民指揮使司(東至姚安軍民府大姚縣/界四百里西至鶴慶府順)¶
<pb:KR2k0008_WYG_087-41b>¶
　　　(州界二十里南至大理府雲南縣界一百六十/里北至永寕府界二百一十里自衛治至南京)¶
　　　(八千三百里至京師一萬/一千七百五十一里半)¶
建置沿革元為北勝州地本朝洪武中屬鶴慶府二十¶
　九年於州南築城置今衛司領北勝蒗蕖永寧三州¶
　永樂四年以永寧州陞為府正統六年以北勝州直¶
　𨽻布政司今本衛領州一𨽻雲南都指揮使司¶
　蒗蕖州(在衛城北一百八十里唐時地名羅共賧羅/落麽㱔三種蠻世居之元憲宗時内附至元)¶
　(中以羅共睒置蒗蕖州屬麗江路後改屬北勝府本/朝洪武十五年屬鶴慶軍民府二十九年改屬本衛)¶
<pb:KR2k0008_WYG_087-42a>¶
　(編戸/三里)¶
形勝山勢峻峭(雲南志境臨極邉與西戎相接山勢/峻峭一夫當要則百夫莫有越者)㨿¶
　麗江之東(元志蒗蕖㨿麗江之東/在北勝永寧南北之間)¶
風俗俗尚爭競善戰喜獵(雲南/志)習俗勇厲(舊/志)¶
山川白角山(在蒗蕖州西/北白角鄉)綿綿山(在蒗蕖州西/南綿綿鄉)羅易江¶
　(源出蒗蕖州東合數/溪北流入永寧府)白角河(源出綿綿鄉經白/角鄉入西蕃界)¶
土産麝香　鹿茸　氊　松子　山鷄(俱蒗蕖/州出)¶
關梁白角橋(跨白/角河)¶
<pb:KR2k0008_WYG_087-42b>¶
寺觀開化寺(在衛城/東門外)真慶觀(在衛/城内)三真觀(在衛城/南門外)¶
　　騰衝軍民指揮使司(東至永昌府潞江安撫司界/一百二十里西至麻里長官)¶
　　　(司界三百里南至南□州界二十里北至茶山/長官司界二百四十里自司治至南京八千六)¶
　　　(百四十里至京師一/萬二千八十五里)¶
建置沿革漢為永昌郡西境即越賧地僰□峨昌三種¶
　蠻居之唐置覊縻州南詔䝉氏九世孫異牟尋取越¶
　賧置軟化府其後白蠻徙居之改騰衝府宋時地屬¶
　大理叚氏元憲宗時蠻酋髙救内附至元中改騰越¶
<pb:KR2k0008_WYG_087-43a>¶
　州及置騰越縣尋復騰衝府仍治騰越縣後以順江¶
　州及騰越越甸古湧三縣省入𨽻大理路¶
形勝諸夷接境誠要害之地(雲南志孟養緬甸諸夷皆/接境誠要害之地今築城)¶
　(置司以控/扼諸夷)南有鳳山西有寳峰(舊騰衝/府志)¶
風俗蠻性懦弱善孳畜田種　構木巢居刀耕火耨(俱/雲)¶
　(南/志)¶
山川来鳳山(在司城南四里一名/龍鳳山上有神祠)球□山(在司城東五/頂頂平可居)¶
　(以避寇上有水池傍二穴距十餘丈上穴周三尺/下穴周一尺水從下穴流經下穴池為伽和池)寳¶
<pb:KR2k0008_WYG_087-43b>¶
　峯山(在司城南一十里一名長洞山上有/有王寳寺乃高僧摩伽陀修道之所)水尾山(在/司)¶
　(城南一十五里/上有水尾寺)下干峩山(在司城北一十五里/下有池亦名下干峨)土山¶
　(在司城北一十五里上有龍池周五十餘丈下亦有/龍池池傍金輪寺有圎石一尺餘相傳昔髙僧摩伽)¶
　(陀所遺天旱祈雨以石浸此池則雷雨/他池則無驗名濟旱池一境賴之無旱)顛峻山(在司/城南)¶
　(南一十/八里)羅生山(在司城東南二十里峰巒千丈條/岡百里林木森茂騰衝之名山也)上¶
　干峩山(在司城西北二十五里下有池名清河亦名/上干峨周五百餘丈花木圍繞池落池内則)¶
　(烏鵲䘖去山北有金塔坡相傳昔有/異人修道于此至今無蚊蚋霜雪)嵸巃山(在司城/北三十)¶
　(里山極高峻/雲合則雨)羅左衝山(在司城南/三十里)赤土山(在司城東/三十里)緬¶
<pb:KR2k0008_WYG_087-44a>¶
　箐山(在司城西/三十五里)髙黎共山(在司城東北一百二十里/一名崑崙岡夷語訛為髙)¶
　(良公山極髙峻介騰衝潞江之間冬月潞江無霜其/山頂霜雪極為嚴沍蒙氏封為西嶽其頂有分水泉)¶
　(極清冽行者/或掬飲之)大盈江(有三源一出赤土山流為馬邑/河一出嵸巃山滀為小湖流為)¶
　(高河一出羅生山流為羅生塲河遶司城自東而北/而西三水合為大盈江又名大車江南入南匋州為)¶
　(小梁河至十厓為安/樂河西流為梹榔江)龍川江(源出峨昌蠻地七蔵甸/經越甸傍高黎共山北)¶
　(渡口古有藤索橋下流/至太公城合大盈江)温泉(有四一在城北馬邑村/一在城東南大洞村一)¶
　(在城南城左衝村一在城西/緬箐村水沸如湯人多浴之)半月池(在司城北七/里周五十丈)大¶
　車湖(在司南湖甚廣濶中有山逺/觀之真瓊浪中一㸃青也)¶
<pb:KR2k0008_WYG_087-44b>¶
土產黄藤　濮竹(黎共山出/節甚長)硫黄(羅左衝/山出)漆　椶(俱司/境出)¶
關梁龍川江關(在司城東七十/五里江之西岸)古勇關(在司西一百/里里古勇甸)大¶
　盈橋(跨城西/大盈江)藤橋(有二一在龍川一在尾甸一在回/石俱跨龍川江盖江水湍急難以)¶
　(木石為之編藤為橋/繋于岸樹以通人馬)¶
寺觀西盟寺(在司/城中)佑聖寺(在司城/西北隅)華嚴寺(在司城/南五里)龍門¶
　寺(在司城/東七里)寳蓮寺　水月寺(俱在司城/南舊城村)護珠寺(在司/城北)¶
　(一十/五里)¶
古蹟越甸廢縣(元至元中置此縣/於越甸尋省入府)龍馬槽(在司北一百/五十里江中)¶
<pb:KR2k0008_WYG_087-45a>¶
　(有石如槽南詔時/嘗有龍馬食於此)鎮兵石(在司城中俗傳諸葛/亮置于此以禳兵戈)¶
　　車里軍民宣慰使司(東至落恐蠻界南至波勒蠻/界西至八百大□宣慰使司)¶
　　　(界北至元江軍民府界自司治西北/至布政司一十八程轉達于京師)¶
建置沿革蠻名車里倭泥貉□蒲刺黑角諸蠻雜居自¶
　古不通中國元世祖命将烏蘭濟達伐交阯經其所¶
　部悉降之至元中置薩里路軍民總官府領六甸後¶
　又請置耿凍路耿當孟弄二州本朝洪武十七年改¶
　置車里軍民府十九年改宣慰使司¶
<pb:KR2k0008_WYG_087-45b>¶
形勝在浪滄江南接南海交阯(清類/分野)¶
風俗民性頗淳(郡志民皆百夷性頗淳額上刺一旗為/號作樂以手拍羊皮長鼓而間以銅鐃)¶
　(銅鼓拍板其鄉村飲宴則/擊大鼓吹蘆笙舞牌為樂)¶
山川猛永山　沙木江¶
土產鍮石銅　木香　沉香¶
　　木邦軍民宣慰使司(東至八百大甸宣慰使司界/南至未克刺蠻界西至緬甸)¶
　　　(宣慰使司界北至芒市長官界自司治/東北至布政司三十五程轉逹于京師)¶
建置沿革舊名孟都一名孟邦元至元二十六年立木¶
<pb:KR2k0008_WYG_087-46a>¶
　邦路軍民總管府領三甸本朝洪武十五年改木邦¶
　府後改木邦軍民宣慰使司¶
風俗男貴女賤(郡志其夷類數種男子皆衣白衣文身/髠髪摘髭鬚修眉睫婦人則上衣白衣)¶
　(下圉桶裙耳帯大金圈手貫象牙鐲男貴女賤雖/小民視其妻如奴僕耕織貿易差徭之類皆係之)¶
土産響錫　胡椒¶
　　孟養軍民宣慰使司(東至金沙江南至緬甸宣慰/使司界西至古刺界北至干)¶
　　　(厓宣撫司界自司治北至布/政司三十七程轉達于京師)¶
建置沿革地名香柏城元至元二十六年置雲逺路軍¶
<pb:KR2k0008_WYG_087-46b>¶
　民總管府本朝洪武十五年改為雲逺府十七年改¶
　孟養軍民宣慰使司¶
風俗民性生野多為樓居(郡志其民皆百夷性生野小/有釁隙即搆兵相殺其土下)¶
　(濕夜寒晝熱多瀕江為竹樓以/居一日數浴餘俗與木邦同)¶
山川鬼窟山(在司境極為險隘/夷人據為硬寨)¶
土産琥珀　碧瑱　馬(倭小者/如騾)䗲(巨蟒也有四足/膽可解諸藥毒)¶
　　緬甸軍民宣慰使司(東至木邦宣慰使司界南至/南海西至戞里界北至隴川)¶
　　　(宣撫界自司治東北至於布/政司三十八程轉逹于京師)¶
<pb:KR2k0008_WYG_087-47a>¶
建置沿革古西南夷不知何種其地舊有江頭太公馬¶
　来安正國蒲甘緬王五城元至元中屢討之後於蒲¶
　甘緬王城置邦牙等處宣慰使司本朝洪武二十九¶
　年始歸附立緬甸軍民宣慰使司¶
風俗有屋廬以居舟筏以濟(元史其人有城郭屋廬以/居有象馬以乘舟筏以濟)¶
　(其文字進上者用金葉寫/之次用紙又次用檳榔葉)性柔而詐(郡志緬人形陋/體黒性柔而詐)¶
　(其酋號曰上刺浪男子善浮水夏熱穿洗白窄䄂單/衣冬寒穿白兠羅錦衣仍用莎羅布二幅合之纒于)¶
　(上以為飾其富者出入著大袖大布衫男子綰髻於/頂前用青白二色布纒之婦人綰髻於後不施脂粉)¶
<pb:KR2k0008_WYG_087-47b>¶
　(男女皆和白檀麝香當歸姜黄末塗于身及頭面以/為竒其酋長出入乘平轎或騎象坐則在前從者圍)¶
　(後皆/席地)事佛敬僧(同上緬人專事佛敬僧立阿瓦刹城/邦啞直根等寺荘嚴甚整有大事則)¶
　(抱佛説誓質/之僧然後決)¶
山川金沙江(郡志地勢廣衍有金沙大江濶五/里餘水勢甚盛緬人恃以為險)¶
土産象　馬　樹頭酒(樹類椶髙五六丈結實大如掌/土人以麯納罐中而以索懸其)¶
　(罐於實下劃其實取汁流于罐以為酒名曰樹頭酒/或不用麯惟取其汁熬為白糖其葉即貝葉寫緬書)¶
　(用/之)椰子　石油(自石縫流出臭惡/而色黒可搽毒瘡)白㲲布　兠羅錦¶
　　八百大甸軍民宣慰使司(東至老□宣慰使司界/南至波勒蠻界西至木)¶
<pb:KR2k0008_WYG_087-48a>¶
　　　(邦宣慰使司界北至孟艮府界自司治/北至布政使三十八程轉達于京師)¶
建置沿革世傳其土酋有妻八百各領一寨因名八百¶
　媳婦元初征之道路不通而還後遣使招附元統初¶
　置八百等處宣慰司本朝洪武二十四年其酋来貢¶
　乃立八百大甸軍民宣慰使司¶
風俗相見把手為禮(郡志民皆百夷性頗緩刺花様于/眉目間其男女服食皆與木邦同)¶
　(但與客相見則把手/為禮亦事佛如緬人)¶
山川南格刺山(在車里八百之界山上有河/其南屬八百其北屬車里)¶
<pb:KR2k0008_WYG_087-48b>¶
土産象(土酋畜之騎坐凡/戰闕用為前陣)白檀香　安息香¶
　　老撾軍民宣慰使司(東至水尾界南至交阯界西/至寧逺界北至車里宣慰使)¶
　　　(司界自司治西北至布政/司六十八程轉□于京師)¶
建置沿革俗呼曰撾家自古不通中國本朝永樂三年¶
　其酋備方物入貢始置老撾軍民宣慰使司¶
風俗民性獷悍(郡志民皆百夷衣服飲食類木邦性獷/悍身及眉目皆刺花其酋長有三等大)¶
　(曰招木弄次曰招木牛又次曰招化而為宣慰者即/招木弄居髙樓其上寛廣見人不下樓部屬見之則)¶
　(所至之地各為等限使客亦然而/設通事引之以至其地不差尺寸)¶
<pb:KR2k0008_WYG_087-49a>¶
土產犀　乳香　西木香　鮮子　訶子¶
　　大古刺軍民宣慰使司¶
建置沿革古南宋本朝正徳中始置大古刺軍民宣慰¶
　使司¶
風俗與木邦同(官制俗同木邦結□用榖茶雞/夘客至亦用穀茶手拈而食)¶
　　麓川平緬軍民宣慰使司¶
建置沿革元置麓川路本朝洪武中置麓川平緬宣慰¶
　司尋革今復置軍民𨽻焉¶
<pb:KR2k0008_WYG_087-49b>¶
　　　底馬撒軍民宣慰使司¶
建置沿革本朝(闕/)　　　年置¶
　　孟定府(東至威逺州界南至木邦宣慰□司界西至/隴川宣撫司界北至鎮康州界自府治東)¶
　　　(北至布政司二十/八程轉達于京師)¶
建置沿革舊名景麻不通中國元至元二十六年¶
　歸附立孟定路軍民總管府領二甸𨽻大理金¶
　齒等處宣慰使司本朝洪武十五年改置孟定¶
　府編户五里¶
<pb:KR2k0008_WYG_087-50a>¶
風俗男戴竹㡌女衣文繡(郡志民皆百夷男子光頭赤/脚黒齒着白布衣戴細竹絲)¶
　(㡌以金玉等寳飾其頂遍挿翠花翎毛之類後垂紅/纓婦人出外戴漆藤大笠狀類團牌頂尖身衣文繡)¶
　(飾以/珂貝)¶
土產香櫞(比之南安府/者為尤大)¶
　　孟艮府(東至車里宣慰使司界南至八百大甸宣/慰使司界西至木邦宣慰使司界北至孟)¶
　　　(漣界自府治北至布政司/三十八程轉達于京師)¶
建置沿革蠻名孟掯自古不通中國本朝永樂四年始¶
　歸附置孟艮府¶
<pb:KR2k0008_WYG_087-50b>¶
風俗與木邦八百同¶
　　南甸宣撫司(東至永昌潞江安撫司界南至隴川/宣撫司界西至千崖宣撫司界北至)¶
　　　(騰衝軍民指揮使界自司治東北/至布政司二十二程轉達于京師)¶
建置沿革舊名南宋元至元二十六年置南甸路軍民¶
　總管府領三甸本朝洪武十五年改南甸府永樂十¶
　二年改南甸州正統八年陞宣撫司¶
風俗結親用穀茶為禮(郡志民皆百夷俗與木邦同其/結親則用榖茶二長筒雞卯五)¶
　(七籠為聘禮客至則以/榖茶供奉手拈而食之)¶
<pb:KR2k0008_WYG_087-51a>¶
山川丙弄山(在司東一十里相傳昔有僧自大理來坐/化於此變為石人後經兵燬止存其頭土)¶
　(人咸奉/祀之)蠻千山(在司東一十五里土酋/恃其險阻世居其上)温泉山(在司/東二)¶
　(十五里層峯疊嶂連亘二十/餘里林木陰森下有温泉)沙木籠山(在司南一百/里上有關立)¶
　(木為柵週/圍一里)南牙山(在司西一百八十里山甚髙延袤/一百餘里樹木陰翳官道經之上)¶
　(有石梯夷人以此據險又/有清泉下流入南牙江)小梁河(在司東北三十里/源有二一出騰衝)¶
　(赤土山麓一出騰衝緬箐山麓至此合為一西南流/至千崖為安樂河而合於大盈江其在司境流經南)¶
　(牙山西南又/謂之南牙江)孟乃河(在司東南一百七十里/即騰衝龍川江之源)大盈江¶
　(源自騰衝流至司/境過鎮西入緬甸)¶
<pb:KR2k0008_WYG_087-51b>¶
土産孔雀　呌鷄(晝夜依/時而鳴)紅藤篾(夷婦用/為腰飾)¶
關梁黄連坡關(在司南三/十五里)小龍川關(在司東北/八十里)¶
　　干崖宣撫司(東至南甸宣撫司界南至隴川宣撫/司界西北俱至南甸宣撫司界自司)¶
　　　(治東北至布政司二/十三程轉達于京師)¶
建置沿革其地舊名干頼賧曰渠瀾賧白夷居之元中¶
　統初内附至元中置鎮西路軍民總管府領二甸本¶
　朝洪武十五年改為鎮西府後為干崖長官司正統¶
　間陞宣撫司¶
<pb:KR2k0008_WYG_087-52a>¶
風俗四時皆蠶(郡志境内甚熱四時皆蠶以/其絲染五色織土錦充貢)¶
山川雲晃山(在司南一十五里上有瀑/布泉即雲晃河之源也)雲籠山(在司東/二十五)¶
　(里/)白蓮山(在司北六十里中有一峰林巒/聳㧞土官居其麓下有白蓮池)刺朋山(在/司)¶
　(西一百餘里林木/陰森四時蒼翠)雲晃河(在司治南源出雲晃山下/流與雲籠河合灌田千餘)¶
　(畆/)安樂河(源出騰衝經南甸迤邐至雲籠山之麓亦/名雲籠河沿至司治北折流而西一百五)¶
　(十里為㯽榔江至北蘇蠻/界注金沙江入于緬中)止西河(在司東北三十里/源出雲籠山流十)¶
　(五里與雲/籠河合)¶
土産土錦　白㲲布　白蓮花　竹䶉(大如兎至/肥可食)¶
<pb:KR2k0008_WYG_087-52b>¶
　　隴川宣撫司(東至芒市長官司界南至木邦宣慰/使司界西至千崖宣撫司界北至南)¶
　　　(甸宣撫司界自司治東北至布/政司二十六程轉逹于京師)¶
建置沿革舊為麓川地皆白夷所居元至元中置麓川¶
　路本朝洪武十七年歸附置麓川平緬宣慰司正統¶
　三年其土酋思任發叛大軍平之遂革其司十一年¶
　置隴川宣撫司於龍把¶
風俗與南甸同¶
山川馬鞍山　摩梨山　羅木山(俱在境内極髙大/夷人恃以為險)湯¶
<pb:KR2k0008_WYG_087-53a>¶
　泉(從石罅流出為/河熱如沸湯)¶
土産芋(大者長一/尺二三寸)孔雀　豪猪　紫膠　大藥　鮮子¶
　　威逺州(東至新化州界南至□璉長官司界西至/□定府界北至景東府界自州東東北至)¶
　　　(布政司一十九/程轉達于京師)¶
建置沿革唐南詔銀生府之地舊為濮落雜蠻所居大理¶
　時為白夷所有元至元中置威逺州本朝因之編户四里¶
風俗男女勇捷走險如飛　白蠻習俗朴野(俱舊/志)¶
山川䝉樂山　南堆江　谷寳江(自遮遇甸流至州/境下流合瀾滄江)¶
<pb:KR2k0008_WYG_087-53b>¶
土産鹽(境内莫蒙寨有河水汲而澆於炭火上煉之則成/細鹽凡交易無秤斗止以小篾籮計多寡而量之)¶
　　灣甸州(東至大候州界南至鎮康州界西至永昌/施甸長官司界北至順寧府界自州治東)¶
　　　(北至布政司二十/程轉達于京師)¶
建置沿革蠻名細賧元中統初内附屬鎮康路本朝洪¶
　武十七年置灣州編户五里¶
風俗與鎮康同(郡志其民亦百夷婦人貴者以象牙作/筒長三寸許貫于髻挿金鳳蛾其頂絡)¶
　(以金索手帶牙鐲以紅氊帶東臂纒頭衣白布窄袖/短衫黑布桶裙不穿耳不施脂粉餘俗與鎮康同)¶
土産茶(境内有孟通山所產細茶名/灣甸茶穀雨前採者為佳)芭蕉(開花結實/味甘可食)¶
<pb:KR2k0008_WYG_087-54a>¶
　　鎮康州(東至孟璉長官司界南至孟定府界西至/永昌潞江安撫司界北至大侯州界自州)¶
　　　(治東北至布政司二/十三程轉達于京師)¶
建置沿革蠻名石賧本黒僰所居元中統初内附至元¶
　十年立鎮康路軍民總管府領三甸本朝洪武十五¶
　年改為鎮康府十七年改為州編户六里¶
風俗卜用雞骨病專祭鬼(僰蠻形惡體黑以青白布為/衣跣足荆棘中走如飛男子)¶
　(出婦人閉户静坐以待夫至遇有事籖雞骨卜吉凶/病不服藥專務祭鬼死則刳木為棺殯之墳上植一)¶
　(樹為/識)¶
<pb:KR2k0008_WYG_087-54b>¶
土産大藥(有大如斗者/味極甘美)鮮子(大如棗/味酸)䗲膽(可解諸/毒藥)水乳香¶
　　大候州(東至景東府界南至鎮康州界西至灣甸/州北北至順寧府界自州治東北至布政)¶
　　　(司二十三程/轉逹于京師)¶
建置沿革蠻名孟祐白夷所居元中統初内附屬麓川路¶
　本朝洪武二十四年置大候長官司後改為州編户四里¶
風俗民有百夷蒲蠻(百夷俗與灣甸同/蒲蠻俗與順蠻同)¶
山川昔彌山(在州東/六十里)蠻賴山(在州西六十/里其山多竹)八刺山(在州/北八)¶
　(十/里)蠻彌山(在州南二百五十里/林木隂森崖石壁立)阿輪山(在州西南三/百里連峰叠)¶
<pb:KR2k0008_WYG_087-55a>¶
　(巘四時/蒼翠)瀾滄江(在蠻彌山/東南之麓)孟祐河(在州/治東)孟賴河(在州南/八十里)¶
土産垂絲竹(其枝葉軟/弱皆下垂)金剛纂(其色青状如/刺桐性最毒)訶子(秋熟味/苦又甘)¶
　　鈕兀長官司(東至元江軍民府界南至車里宣慰/使司界西至威逺州界北至臨安府)¶
　　　(思陀甸長官司界自司治北至/布政司一十六程轉達于京師)¶
建置沿革蠻名也兀自古不通中國本朝宣徳七年始¶
　歸附置鈕兀長官司¶
風俗見人無拜禮(郡志其民皆倭泥類蒲蠻男子綰髻/于頂白布纒頭婦人盤頭露頂以花)¶
　(布為套頭見/人無拜禮)¶
<pb:KR2k0008_WYG_087-55b>¶
　　　孟璉長官司¶
建置沿革本朝(闕/)　　　　年置¶
　　　茶山長官司¶
建置沿革本朝(闕/)　　　　年置¶
　　　麻里長官司¶
建置沿革本朝(闕/)　　　　年置¶
　　芒山長官司(東至鎮康州界西南俱至隴川宣撫/司界北至永昌潞江安撫司界自司)¶
　　　(治東北至布政司二/十三程轉達于京師)¶
<pb:KR2k0008_WYG_087-56a>¶
建置沿革其地舊曰怒謀曰大枯賧曰小枯賧即唐史¶
　所謂茫施蠻也元中統初内附至元十三年立茫施¶
　路軍民總管府領二甸本朝洪武十五年置茫施府¶
　正統九年改置芒市長官司¶
風俗男衣繒布婦女衣皮(唐書茫施蠻男子衣繒布女/分髪直額為一髻垂後跣而)¶
　(衣/皮)¶
山川青石山(在司西南峭㧞千仞竒怪萬端又司境有/永貢榦孟契二山皆髙大夷酋立寨居之)¶
　(以為險要下/有芒市河)麓川江(在司西源出昌峨蠻境流至/司境又至緬地合大盈江)金¶
<pb:KR2k0008_WYG_087-56b>¶
　沙江(源出青石山/流入大盈江)大車江(源自騰衝流經青石山下/流至江頭城名大盈江入)¶
　(緬地蒲/甘城界)¶
土産金(金沙/江出)香橙　橄欖　芋　蔗　藤¶
　¶
　¶
　¶
　¶
　明一統志卷八十七¶
