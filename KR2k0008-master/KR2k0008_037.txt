# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.611439
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷三十七
<pb:KR2k0008_WYG_037-1a>¶
欽定四庫全書¶
　明一統志卷三十七¶
　　　　　　　　　　　　明　李賢等　撰¶
　　寧夏衛(東至省嵬墩二百里西至賀蘭山一百里/南至慶陽府界三百六十里北至西𤓰山)¶
　　　(二百九十里自衛治至京師三千六/百四十里至南京三千八百四十里)¶
建置沿革禹貢雍州之域天文井鬼分野春秋時羌戎¶
　所居秦為上郡地漢置朔方郡晉亂赫連夏建都於¶
　此後魏始置夏州西魏置𢎞化郡後周改懷逺郡隋¶
<pb:KR2k0008_WYG_037-1b>¶
　為朔方郡唐置夏州或為朔方郡唐末拓跋思恭鎮¶
　夏州遂世據其地宋天禧間其孫德明城懷逺鎮為¶
　興州以居後陞興慶府又改中興府元置寧夏路本¶
　朝初改寧夏府後府廢洪武九年改置寧夏衛𨽻陜¶
　西都司後又増置寧夏前寧夏後及寧夏左屯寧夏¶
　右屯寧夏中屯凡六衛¶
郡名朔方(漢/名)懷逺(後周/名)¶
形勝背名山而面洪流左河津而右重塞(赫連夏/京都頌)黄河¶
<pb:KR2k0008_WYG_037-2a>¶
　遶其東賀蘭聳其西(新/志)西陲巨屏(宋劉綜議靈州民/淳土沃為西陲巨)¶
　(屏所宜固守/以為扞蔽)西北以山為固東南以河為險(衛/志)¶
風俗篤信禨鬼尚詛祝(宋史夏/國傳)强梗尚氣敢戰鬭(金史/夏國)¶
　(贊/)尚釋重巫風俗不純(寧夏志土人性勇鋭善畜牧/尚釋重巫本朝徙其民於陜)¶
　(西而居此土者皆五方/之人是以風俗不純)人以支技藝趨利畜牧為資(衛/志)¶
山川賀蘭山(在衛城西六十里丹崖翠峯巍然峻大盤/踞數百里寧夏倚以為固唐韋蟾詩賀蘭)¶
　(山下果園成塞/北江南舊有名)莎羅模山(在衛城南/一百里)峽口山(在衛城/西南一)¶
　(百四十里兩山相夾黄河經其中/一名青銅峽上有古塔一百八座)省嵬山(在衛城東/北一百四)¶
<pb:KR2k0008_WYG_037-2b>¶
　(十/里)金積山(在衛城南二百里山多赭土日照其色如/金山北崖石板下有水亂滴如雨天旱禱)¶
　(雨有/應)黄草山(在衛城北二百二十/里其上草色多黄)石觜山(在衛城東/北二百里)¶
　(山石突/出如觜)黒鷹山(在衛城南二百五十里/昔人嘗於此獲黒鷹)居中山(在衛/城東)¶
　(南二百/六十里)蠡山(在衛城南二百六十里層巒蒼/翠其峯如蠡又東北有小蠡山)西𤓰山¶
　(在衛城東北二百/八十里以形似名)狼山(在衛城東南二百/九十里其山多狼)麥垜山(在/衛)¶
　(城東三百里山/勢髙聳如麥垜)琥八山(在衛城西南三百四十里夷/名琥八猶華言色駁雜也)¶
　鹿山(在衛城西南與琥八/山相近其山多鹿)三山(在衛城東南三百/六十里三峯列峙)□¶
　子山(在三山南溪澗險惡豺虎所/居人跡罕到山出□子木)平山(在靈州城東/北八十里以)¶
<pb:KR2k0008_WYG_037-3a>¶
　(山頂平/而名)黄河(在衛城東南四十里流至西南臨洮府/蘭縣經寧夏中衛南過峽口至本衛境)¶
　(居人疏渠溉田數萬頃乂經衛境東/北過東勝州復由綏德州境南流)黒水河(在衛城/東番名)¶
　(哈喇烏蘇河西/流注于黄河)清水河(在衛城南三百五十里故鳴/沙州城南即古葫蘆河也河)¶
　(流甚狹自平凉/界來注于黄河)金波湖(在衛/城北)三塔湖(在衛城東/北三十里)巽湖¶
　(在衛城東南/三十五里)觀音湖(在衛城西九十五/里賀蘭山大水口)月湖(在衛城/北七十)¶
　(五里以/形似名)長湖(在衛城西北/一百二十里)蒲草湖(在靈州千户所/東南一十里)草¶
　場湖(在靈州千户/所南三十里)東湖(在故韋州城/東三十里)鴛鴦湖(在東湖/北三里)¶
　漢延渠(在衛城東南支引黄河水遶城/溉田可萬頃歲无旱澇之虞)唐來渠(在衛/城西)¶
<pb:KR2k0008_WYG_037-3b>¶
　(南亦引黄河水遶/城西溉田萬餘頃)新渠(在衛城南分唐來/渠水溉田數百頃)紅花渠(在/衛)¶
　(城南五里分唐來渠水東流溉田/七百餘頃乂引入城中民汲甚便)秦家渠(在黄河東/南分河水)¶
　(溉田數/百頃)漢伯渠(在黄河西南分河/水溉田二百餘頃)滚泉(在金積山東/麓水自池湧)¶
　(出髙一二尺如沸/湯之狀清潔可飲)富泉(在蠡山水/甚甘冽)鹽池(有二大鹽池/在衛城北四)¶
　(百里小鹽池在衛城東南二百七/十里其鹽皆不假人力自然凝結)¶
土産鐵(麥垜/山出)鉛　&KR0552;(俱賀蘭/山出)鹽(有/池)胡麻　青稞　蓯蓉¶
　　枸杞　青木香　楸子　暖木　羱羊　絨褐¶
　紅花¶
<pb:KR2k0008_WYG_037-4a>¶
藩封慶王府(在衛城内本朝洪/武三十四年建)安化王府(在衛城内澄/清坊俱正統)¶
　(八年/建)安塞王府(在衛城内東/景泰四年建)真寧王府(在衛城内/東鎮安坊)平¶
　凉王府(在衛城内/天順初建)𢎞農王府　豐林王府　壽陽王¶
　府　延川王府(俱同城/以後建)¶
公署寧夏中䕶衛(洪武中為/慶府置)靈州千户所(在衛南九十/里洪武中建)¶
　興武營守禦千户所(在衛城西/南二百里)¶
學校寧夏衛學(在衛城西北洪武二十九年建為寧夏/中屯等衛學永樂三年改為寧夏等衛)¶
　(學/)¶
<pb:KR2k0008_WYG_037-4b>¶
宫室元昊宫(在賀蘭山之東昔趙元昊據有夏地居興/州阻河依山為固建宫於此宫墻尚存)¶
　髙臺(在衛城東一十五里地勢崇髙登眺極/山河之偉觀趙元昊於此建寺久廢)¶
闗梁靈武營(在衛城北一百里/正統十一年建)黒山營(在衛城北二百/四十里永樂元)¶
　(年/建)清水營(在衛城東南一百二十里/黄河東南正統七年建)興武營(在衛城/東南三)¶
　(百二十里黄河東/南正綂九年建)花馬池營(在衛城東南三百五十/里正統九年建守備㕘)¶
　(將分居/於此)河西寨(在黄河/西岸)河東寨(在黄河/東岸)潘昶堡(在衛/城東)¶
　(二十五里自是而東南又有金貴李祥張濟魏/敬王信王貴任春葉誠凡八堡俱屬寧夏衛)王景¶
　堡(在衛城西南四十里自是而西南乂有李俊邵剛/瞿靖林臯蔣鼎陳剛凡六堡俱屬寧夏左屯衛)¶
<pb:KR2k0008_WYG_037-5a>¶
　王澄堡(在衛城東北三十五里自是而東南又/有張政魏政二堡俱屬寧夏左屯衛)楊顯¶
　堡(在衛城西南三十五里自是而西北乂有陶容雷/福桂文常信洪廣髙榮姚福凡七堡俱屬寧夏右)¶
　(屯/衛)謝保堡(在衛城北十五里自是而北又有張亮/李信丁義周澄凡四堡俱屬寧夏前衛)官¶
　橋(在衛城南二十/八里跨漢延渠)永通橋(在衛城南/跨紅花渠)昌寧橋(在衛城/南八里)¶
　(跨新/渠)賀蘭橋(在衛城西/跨唐來渠)¶
寺觀承天寺(在衛城西宋時夏人建後廢/獨存一塔本朝慶府重建)報恩寺(在衛/城内)¶
　(之西/元建)寧靜寺(在衛城東南/正統十年建)三清觀(在衛城東南/永樂四年建)¶
陵墓慶靖王墓(在衛城南二/百二十里)悼莊王墓(在衛城南三百/一十里二王俱)¶
<pb:KR2k0008_WYG_037-5b>¶
　(本朝/宗室)李王墓(在賀蘭山下數塜巍然/皆夏國主李繼遷等墓)¶
古蹟靈州城(在衛城南本漢靈州縣後魏為靈州隋置/靈武郡唐肅宗即位於靈武即此宋改翔)¶
　(慶軍元仍為靈州本朝/州廢置守禦千戸所)保靜城(在衛城西南八十里/漢築後魏置𢎞靜鎮)¶
　(隋為𢎞靜縣唐改名保静屬靈州/夏為靜州元廢本朝屯軍居焉)夏州城(在衛城東/黄河岸側)¶
　(晉時赫連據此稱/大夏後魏置夏州)省嵬城(在黄/河東)定州城(在衛城北六/十里本唐定)¶
　(逺城趙元昊/改為定州)雄州城(在靈州城西南一百八十里本/承天堡唐中和間徙雄州治此)¶
　韋州城(在衛城東南三百六十/里夏為韋州靜塞軍)田州城(在衛城北/六十里)忻¶
　都城(在衛城東/北五百里)¶
<pb:KR2k0008_WYG_037-6a>¶
名宦唐張仁愿(朔方軍總管於河北築三受降城絶虜/南㓂路自是朔方無冦歲損費億計減)¶
　(鎮兵/數萬)崔知温(靈州司馬境有渾斛薩萬帳數擾齊民/農皆釋耒習騎射以扞賊知温表徙河)¶
　(北自是人/得就耕)王方翼(夏州都督屬牛疫民廢田作方翼/為耦耕法張機鍵力省而見功多)¶
　(百姓/頼焉)魏元忠(靈武道行軍大總管以禦突厥馭/軍持重雖無赫然功而亦未嘗敗)裴識¶
　(靈武節度使靈武地斥鹵無/井識誓神而鑿之果得泉)杜希全(朔方節度使軍/令嚴整士畏其)¶
　(威奉天之狩引兵赴難賊/平遷靈鹽豐夏節度使)五代張希崇(唐明宗時為/靈武節度使)¶
　(開屯田教耕種軍/食足而轉饋省)馮暉(晉天福中以義成節度使鎮/靈武推以恩信部族懷惠止)¶
　(息侵奪廣屯田以省轉/餉民不加賦管内大治)宋董遵誨(靈州路巡檢豁達/多方畧武藝絶人)¶
<pb:KR2k0008_WYG_037-6b>¶
　(夏人畏之秋/毫不敢犯)段思恭(知靈州綏撫夷落/訪求民病有勤績)侯贇(太宗時/知靈州)¶
　(按視藩落宴犒以時得邊士心/部内大治在朔方者凡十餘年)安守忠(太平興國初/知靈州在官)¶
　(七年後移夏州每西/戎犯邊戰無不㨗)王昭逺(至道中李繼遷擾西鄙/絶靈武糧道命昭逺為)¶
　(靈州路都部署䕶二十五州/芻粟竟達靈武繼遷不敢犯)尹憲(雍熙初知夏州攻/破李繼遷之衆于)¶
　(地斤澤繼遷遁走/俘獲四百餘帳)田紹斌(靈州馬步軍都部署領衆/入蕃討賊斬首二千級獲)¶
　(羊馬槖駝二萬計以給/諸軍㨗聞手詔嘉諭之)郭密(吳州兵馬都部署訓練/士卒號令嚴肅夏人畏)¶
　(服邊境賴/以寧謐)楊瓊(靈慶路副都部署捍㓂有功導黄河/溉民田數千頃後又充靈環十州軍)¶
　(副都部署/兼安撫使)元袁裕(中統間為中興等路勸農使時徙/鄂民萬餘於西夏多流離顛沛裕)¶
<pb:KR2k0008_WYG_037-7a>¶
　(與安撫使獨吉請于朝計丁/給地立三屯使耕官民便之)張文謙(以中書左丞行/省西夏中興等)¶
　(路變其鄙野之俗及/浚渠溉田人䝉其利)郭守敬(以河渠副使從張文謙/至西夏濬漢延唐耒等)¶
　(渠溉田/萬餘頃)董文用(中興等路行省郎中自琿塔哈之亂/民間相恐竄匿山谷文用鎮之以靜)¶
　(民乃安始開唐來漢延等渠墾水田若干/於是民之歸者四五萬悉授田種頒農具)本朝張麟¶
　(永樂中以陜西都指揮使鎮守寧夏/固守封疆控制外夷邊境賴以無虞)金濓(正統中以/右副都御)¶
　(史鎮守寧夏勸民出粟置/預備倉以賑荒軍民賴之)¶
人物漢傅燮(靈州人仕為議郎諒直不避權/貴每公卿有闕為衆議所歸)晉傅亮(靈/州)¶
　(人父瑗以學業知名仕晉位至安成太守兄迪宋初/官至五兵尚書亮博涉經史尤善文辭義熙中累官)¶
<pb:KR2k0008_WYG_037-7b>¶
　(中書黄門侍郎宋武帝受禪封建/城縣公入直中書省專典誥命)南北朝傅昭(靈州/人七)¶
　(世祖咸晉司𨽻校尉昭初仕南齊為學士梁武帝素/重昭以為給事黄門侍郎歴左户尚書安成内史昭)¶
　(蒞官常以清淨為政居朝廷門/無請謁博極古今世稱為學府)傅琰(靈州人父僧祐/宋山隂令有能)¶
　(名琰歴武康山隂二縣令並著能/名二縣皆謂之傳聖賜爵新亭侯)傅縡(靈州人七歲/誦古詩賦至)¶
　(十餘萬言長好學能屬文居母喪哀毁骨立仕陳為/秘書監右衛將軍兼中書通事舍人掌詔誥下筆輒)¶
　(成未嘗/起草)唐韓游環(靈州靈武人始為郭子儀禆將安/禄山反游瓌赴難功第一李懷光)¶
　(叛誘游瓌為變游瓌白發其書帝曰卿可謂忠義矣/京師平論功與渾瑊皆第一累官邠寧節度使卒諡)¶
　(曰/襄)康日知(靈州人祖植𤣥宗時以功封天山縣男日/知為趙州刺史拒李惟岳叛德宗美之擢)¶
<pb:KR2k0008_WYG_037-8a>¶
　(深趙觀察使封會稽郡王子志睦資趫偉工馳/射以功封㑹稽郡公承訓亦以功封㑹稽郡男)楊懷¶
　賔(夏州朔方人為韓游瓌將李懷光反懷賔斬賊黨/張昕及同謀者告行在德宗勞問授御史中丞子)¶
　(朝晟為懷光所縶懷光平帝原朝晟/父子皆開府御史中丞軍中以為榮)戴休顔(夏州人/家世尚)¶
　(武志膽不常郭子儀引為大將諭平黨項羌以功封/咸寧郡王兼朔方節度副使朱泚反休顔率兵馳奔)¶
　(行在與渾瑊等扞禦有勞破泚偏師以功加檢校尚/書右僕射卒贈楊州大都督弟休璿封東楊郡王休)¶
　(晏封彭/城郡公)史敬奉(靈州人為朔方軍牙將元和中吐蕃/數犯塞敬奉白節度使請兵三千深)¶
　(入虜地由間道繞出虜後大破之獲馬牛數萬賜實/封五十户敬奉走逐奔馬矛矢在手前無强敵以雄)¶
　(邊/名)宋周美(靈州迴樂人少𨽻朔方軍以材武稱真宗/幸澶淵常令宿衞累遷鄜延副都總管在)¶
<pb:KR2k0008_WYG_037-8b>¶
　(邊前後十餘戰平簇帳二百復城堡甚多每邊書至/未嘗辭難所向輒克諸將服之孫永清熟李靖兵法)¶
　(累平賊官至/東上閤門使)斡道冲(靈武人其先從夏主遷興州世/掌夏國史道冲通五經為蕃漢)¶
　(教授譯論語註别作解義二十卷又作周易卜筮斷/以其國字書之行於國中後官至其國中書宰相)¶
　元李楨(西夏國族子金末以經童中選既長入為質/子以文學得近侍元太宗嘉之後從伐金及)¶
　(下淮甸累官廣/陽軍馬萬户)髙智耀(河西人世仕夏祖良惠為右/丞相智耀登本國進士夏亡)¶
　(隱賀蘭山元太宗召見將用之遽辭歸後入見憲宗/言儒者宜蠲徭役世祖時又言儒術有補治道拜翰)¶
　(林學士遷西夏中興等路提刑/按察使卒追封寧國公諡文忠)髙睿(智耀子年十六/授符寶郎出入)¶
　(禁闥詳雅恭謹歴嘉興路總管浙西淮東亷訪使所/至有政績兩為南臺御史中丞務持大體有儒者之)¶
<pb:KR2k0008_WYG_037-9a>¶
　(風卒贈太傅諡貞簡/子納麟官至太尉)李恒(西夏人生有異質世祖時/累功為益都淄萊萬户從)¶
　(取宋襄陽江西及平崖山累官中書左丞/後討交阯中毒矢卒諡武敏追封滕國公)桑節(河西/人事)¶
　(仁宗於潛邸以精敏稱累官江南行臺御史大夫克/持風裁歴湖廣江西行省平章桑節至江東詔令守)¶
　(江州時賊據州縣桑節屢破之既而中流矢昏仆既/蘇不食而死桑節公亷明决能以忠義感激人心故)¶
　(能以少/撃衆云)本朝徐琦(寧夏人讀書力學登永樂乙未進/士累官至南京兵部尚書參贊守)¶
　(備機務天資篤實有德/量鎮靜安詳士林重之)¶
列女殷氏(本朝寧夏衛軍餘胡朂妻也年十六適朂朂/得風疾殷每夕祝天求以身代朂疾革語之)¶
　(曰殁後幸無他適殷曰諾夫殁/之夕遂自縊柩前事聞旌表之)¶
<pb:KR2k0008_WYG_037-9b>¶
　　寧夏中衛(東至寧夏大壩二百一十里南至平凉/府開城縣界三百里西至莊浪衛界七)¶
　　　(十里北至觀音山七十里自衛治至京師/三千九百里至南京三千八百三十里)¶
建置沿革本唐靈州地元置應理州屬寧夏路本朝¶
　洪武初州廢三十二年移建寧夏中衛於此𨽻陜西¶
　都司領千户所五¶
形勝據要㑹為塞保障(唐杜希全/議靈州云)邊陲要路(新志後接/賀蘭之固)¶
　(前有大河之險左聯寧夏/右通莊浪邊陲之要路也)東阻大河西據沙山(元史/本州)¶
　(地志/云)¶
<pb:KR2k0008_WYG_037-10a>¶
風俗人性勇悍以耕獵為事孳畜為生(新/志)¶
山川沙山(在衛城西五十里/因沙所積故名)觀音山(在衛城北五十/里山有觀音洞)米¶
　鉢山(在衞城南七十里因/山有米鉢寺故名)石空寺山(在衛城東七十/里山有石空寺)¶
　石空洞(在衛城東/八十里)羚羊洞(在衛城東/南一百里)黄河(西南自靖/虜衞來分)¶
　(流入城正河在城/南東北流注寧夏)馬槽湖(在衛城東北二十/五里以形似名)蒲塘(在/衛)¶
　(城北四十里塘/中多産蒲草)中渠(在衛城南五里/溉田百餘頃)蜘蛛渠(在衛城/西二十)¶
　(里東北流溉/田幾二百頃)白渠(在衛城東二十/里溉田九十頃)羚羊渠(在衛城南/四十里溉)¶
　(田三百八/十餘頃)石空渠(在衛城東二十/里溉田六十頃)棗園渠(在衞城東/九十里溉)¶
<pb:KR2k0008_WYG_037-10b>¶
　(田九十五頃元/於此置屯田)七星渠(在衛城東南一百二十/里溉田二百二十餘頃)野馬¶
　泉(在衛城北/二十里)龍潭泉(在衛城西二十里其水夏則瀦/蓄冬不凝氷禱雨有應一名暖)¶
　(泉/)洛陽川(在衛城西/二十五里)¶
土産黄羊　羱羊　土豹　野馬　皁鵰　蓯蓉　紅¶
　花¶
學校寧夏中衛學(在衛城内東北/正統四年建)¶
闗梁黒山觜(在衛城北/二十五里)黄沙口(在衛城東北/一百二十里)觀音口(在/衛)¶
　(城東北一/百四十里)大佛寺口(有二一名大佛寺北裏口在衞/城東北一百九十里一名大佛)¶
<pb:KR2k0008_WYG_037-11a>¶
　(寺北外口在衛城/東北二百一十里)鎮虜營(在衛城東四十/里正統二年建)石空寺營¶
　(在衛城東八十里/永樂二十二年建)棗園營(在衛城東一百二/十里正統四年建)廣武營¶
　(在衛城東一百九/十里正統九年建)五百户堡(在衛城南三十里/永樂二十二年建)羚羊¶
　店堡(在衞城南六十/里正統元年建)回回墓堡(在衛城南一百二/十里宣德六年建)¶
寺觀石空寺(在衛城東八/十里元建)米鉢寺(在米鉢/山下)羚羊角寺(在/黄)¶
　(河/南)¶
古蹟鳴沙城(在衛城東南一百五十里本舊鳴沙鎮此/地人馬行沙有聲故名後周移置㑹州於)¶
　(此尋廢隋置環州及鳴沙縣大業初州廢唐貞觀中/復置環州尋廢以縣屬靈州神龍初為黙啜所據咸)¶
<pb:KR2k0008_WYG_037-11b>¶
　(亨中收復仍于鳴沙縣置安樂州以處吐谷渾部落/後没于吐蕃大中間收復改置威州徙治方渠以鳴)¶
　(沙為屬縣元初於/此立鳴沙州今廢)温池城(在衛境唐置温池縣/屬靈州後改屬威州)¶
　　洮州衛軍民指揮使司(東至岷州衛冷地峪界五/十里西至生畨界九百里)¶
　　　(南至疊州生番界一百二十里北至臨洮府界/一百四十里自衛治至京師四千二百二十里)¶
　　　(至南京/四千里)¶
建置沿革禹貢雍州之域天文井鬼分野秦漢以來為¶
　諸戎之地後為吐谷渾所據至後周始置洮陽郡尋¶
　立洮州隋初郡廢大業初州廢置臨洮郡唐復為洮¶
<pb:KR2k0008_WYG_037-12a>¶
　州治美相貞觀中徙置臨潭開元中改臨州後復舊¶
　又改臨洮郡唐末陷於吐蕃號臨洮城宋收復仍置¶
　洮州金仍舊元𨽻吐蕃等處宣慰司都元帥府本朝¶
　洪武四年置洮州衛軍民指揮使司𨽻陜西都司領¶
　千户所五¶
郡名洮陽(後周/名)臨洮(隋/名)¶
形勝西控番戎東蔽湟隴(本朝洪武中/勅曹國公文)險阻之地(新志/黒石)¶
　(關距于東白石山峙其西南/接生番北抵石嶺險阻之地)¶
<pb:KR2k0008_WYG_037-12b>¶
風俗好習弓馬衣褐食乳以射獵為生(新/志)人性勁悍¶
山川東隴山(在衛城東蕃/人於此耕種)石嶺山(在衛城北一十五里/山勢峭拔草木不生)¶
　白石山(在衛城西九十/里山多白石)西傾山(在衛城西南二百五/十里禹貢西傾因桓)¶
　(是來即此水經曰西/傾之南桓水出焉)黒松嶺(在衛城東三十/里上多松樹)南河(在/衛)¶
　(城南南流/入洮河)洮河(在衛城南三十五里源出西傾山東/流入岷州衛界每初冬氷凝凍圓如)¶
　(彈子蔽水而下/俗呼為珠子凌)朶的河(在衛城西三百里源出於川/撒兒朶的族南流入洮河)¶
　納憐河(在衛城西七百里源出/哈藏族西北流入黄河)白水江(在衛城西南/五百里源出)¶
　(香藏族東/流入疊州)¶
<pb:KR2k0008_WYG_037-13a>¶
土産寒水石　甘草　麝香　洮石硯(宋張耒詩贈君/洮河緑石含風)¶
　(漪能淬筆/端利如錐)犏牛　氂牛　馬雞　豹　兎鶻　鴉鶻¶
　　堐羊¶
公署洮州茶馬司(在衛治西永/樂九年建)¶
學校洮州衛學(在衛治西永/樂十七年建)¶
關梁石嶺關(在衛城北/一十五里)松嶺關(在衛城東/三十里)洮州關(在衛/城西)¶
　(南三/十里)舊橋關(在衛城東/南四十里)新橋關(在衛城西/南四十里)黒石關(在/衛)¶
　(城東四/十里)三坌關(在衛城東/四十五里)髙樓關(在衛城東/五十里)羊撒關¶
<pb:KR2k0008_WYG_037-13b>¶
　(在衛城北六十里以上/九關俱有官軍防守)¶
寺觀重興寺(在衛城西四里/洪武十六年建)慈濟寺(在衛城西南六里/永樂中畨僧建)¶
古蹟洮州古城(在衛城西南七十里晉時吐谷渾所/築後周武帝逐吐谷渾而得其地)疊¶
　州古城(在衛城南界唐武德初析洮/州之合川疊川樂川置後廢)美相城(在衛境/唐置縣)¶
　(天寶中省/入臨潭)臨潭城(在衛城西南七十里唐/貞觀五年置縣後廢)鶴城鎮(在/衛)¶
　(城東六里吐/谷渾所築)廣恩鎮(在衛城西一百/六十里唐置)¶
名宦唐柴紹(武德中為將吐谷渾㓂洮州紹為虜所圍/遣人彈胡琵琶二女對舞虜相與聚觀紹)¶
　(潛遣精騎擊其/後虜衆大潰)金趙阿克展(疊州安撫使時兵興城/無居人至則招逃亡立)¶
<pb:KR2k0008_WYG_037-14a>¶
　(城壘課耕桑/以安輯之)¶
人物唐李晟(洮州臨潭人年十八從王忠嗣征吐蕃稱/萬人敵克平朱泚收復京城號令嚴明公)¶
　(私按堵其露布云臣已肅清宫禁祗謁寢園鍾簴不/移廟貌如故德宗覽之泣曰天生李晟以為社稷非)¶
　(為朕也以功累官至司徒兼中書令封/西平郡王子十五人知名者愿憲愬聴)李愬(晟子吳/元濟逆)¶
　(命憲宗詔愬討之愬率兵乘雪夜入蔡城擒吳元濟/械送京師以功進檢校尚書左僕射封凉國公鳳翔)¶
　(節度使詔代兄愿武寧軍節度使旬月踐父兄兩鎮/兄憲為衛州刺史明恕正大按獄全活無辜者甚衆)¶
　　岷州衛軍民指揮使司(東至鞏昌府界一百四十/里西至洮州衛界七十里)¶
　　　(南至階州界六百里北至臨洮府界四百里/自衛治至京師四千一百里至南京四千里)¶
<pb:KR2k0008_WYG_037-14b>¶
建置沿革禹貢雍州之域天文井鬼分野本古西羌地¶
　秦為臨洮縣地屬隴西郡漢晉因之西魏始置岷州¶
　及同和郡隋州郡俱廢以其地入臨洮郡後復置岷¶
　州唐因之天寶初改和政郡乾元初復為岷州治溢¶
　樂縣後陷於吐蕃宋收復祐川縣置岷州紹興初徙¶
　治長道縣之白石鎮改曰西和州屬利州路元於祐¶
　川縣境復置岷州屬吐蕃等處宣慰都元帥府本朝¶
　洪武十一年置岷州衛軍民指揮使司𨽻陜西都司¶
<pb:KR2k0008_WYG_037-15a>¶
　領千户所四軍民千户所一¶
　西固城軍民千尸所(在衛城南四百里元置漠蕃軍/民上千户所本朝改今名𨽻岷)¶
　(州/衛)¶
郡名和政(唐/名)西和(宋/名)¶
形勝山川險隘(郡/志)東連熙鞏西並洮疊(圖/經)西陲要地(同/上)¶
風俗其人勁悍而質木(宋史/地志)好習弓馬以佃獵為生(新/志)¶
山川岷山(在衛城北山黒無樹木洮水經其下/相傳夏禹見長人受黒玉書於此)金通山¶
　(在衛/城南)闊博山(在衛境唐志云/在故和政縣)冷落山(在衛城東五十/里盛夏隂晦即)¶
<pb:KR2k0008_WYG_037-15b>¶
　(雨雪/因名)貴清山(在衛城東一百五十/里頂平衍可耕種)賢隱山(在宕昌寨/西南上舊)¶
　(有三閣相傳姚太師少時/移疾結庵於其間有題詩)分水嶺(在衛城南四十五/里其下有分水嶺)¶
　(河/)普魯嶺(在衛城東七十五/里岷鞏衝要之地)摩雲嶺(在衛城西南去/宕昌寨三十里)¶
　(山下即/臨江)石洞(在衛城東一/百三十五里)疊藏河(在衛城東門外/源出分水嶺)洮¶
　河(在衛城北自洮州來至/衛城北流入臨洮府界)荔川河(在衛城東南九十/里舊有荔川寨以)¶
　(此為/名)閭井河(在衛城東一百四十里源/出没遮欄山流入馬淳河)馬淳河(在衛/城東)¶
　(一百八十里/東流入鄣水)良恭河(在衛城東南二百八十里/宋有良恭鎮以此河名)步和¶
　川(在衛城西門外/羌人謂之天泉)珍珠池　金紫池(俱在衛城東一/百二十里祈雨)¶
<pb:KR2k0008_WYG_037-16a>¶
　(有/應)三眼泉(在西固城北/流注白水江)¶
土産錦雞　甘草　馬雞　犏牛　豹　麂　楸子¶
學校岷州衛學(在衛治西洪/武十七年建)¶
闗梁茶埠峪寨(在衛城東一十五里自是而東乂/有冷落山永寧堡弄松堡三寨)梅川¶
　寨(在衛城東北三十里自是而東/北乂有普魯嶺酒店子二寨)鴉山寨(在衛城東/南三十五)¶
　(里/)曹家寨(在衛城西一十五里自是而西/乂有中寨野狐橋冷地峪三寨)木昔寨(在/衛)¶
　(城西南一十五里自是而西南乂有吳/麻溝鹿兒埧栢木植鎮羌三岔五寨)栗林寨(在衛/城南)¶
　(一十五里自是而南又有凌兀赤分水嶺哈答川賞/家族脚力髙樓鋪何家鋪顛角宕昌老鼠川十寨)¶
<pb:KR2k0008_WYG_037-16b>¶
　水磨溝寨(在衛城北五十里又北二十里有馬/崖子寨以上諸寨俱有官軍防守)梅川¶
　橋(在衛城東/三十里)野狐橋(在衛城西/四十五里)沙川橋(在西固城/西一十里)永¶
　寧橋(在西固城/南門外)¶
寺觀崇教寺(在衛城東四十/里宣徳初建)真如寺(在衛城東/南二里)般若寺¶
　(在衛城東南五里/俱洪武十六年建)𤣥妙觀(在衛治南元建本/朝洪武四年重修)¶
古蹟秦長城(在衛城西二十里秦/䝉恬築長城起於此)岷州古城(本秦臨洮/城東漢時)¶
　(隴西羌反於臨洮車騎將軍馬防長水校尉耿恭擊/平之其城久廢本朝洪武中建衛因於舊基築城二)¶
　(東西/相連)索西城(在衛城東南九十里東漢明帝時馬/防所築一名臨洮東城又名赤城)宕¶
<pb:KR2k0008_WYG_037-17a>¶
　州城(在衛城南一百二十里本宕州宕昌郡唐天寳/初更名懷道郡後陷于吐蕃宋熙寧收復置宕)¶
　(昌堡屬岷州時運蜀茶市馬于岷及金/人據洮遂併蕃市於此歲市馬數千)梅川城(在衛/城東)¶
　(北三/十里)顛角城(在衛城南一/百三十五里)酒店城(在衛城東北四十/里以上三城俱古)¶
　(城本朝有/官軍守禦)祐川廢縣(在衛境本西魏溢樂縣地後周/置基城縣唐改曰祐川後没於)¶
　(吐蕃宋崇寧中復/置岷州治此元省)溢樂廢縣(在衛境本秦臨洮縣地/西魏屬同和郡隋屬岷)¶
　(州唐置溢樂縣/宋省入祐川)和政廢縣(在衛境本後周洮城郡保/定初郡省置同和縣改曰)¶
　(和政隋唐屬/岷州宋廢)宕昌驛(在衛城南一百一十五/里宋綱馬憩息之所)酇公營¶
　(在衛境唐酇公寳/軌討薛舉營此)¶
<pb:KR2k0008_WYG_037-17b>¶
名宦隋辛公義(岷州刺史岷俗畏疫一人病疫闔家避/之病者多死公義欲變其俗凡有病者)¶
　(命皆輿致已之㕔事親設一榻晝夜處其間具醫藥/身自省問病者多愈召其親戚諭之曰若相染者吾)¶
　(死久矣諸病家子孫皆慙謝而去/此風遂革合境之内呼為慈母)宋張守約(神宗時/鬼章圍)¶
　(岷州守約以熙河鈐轄提敢死士鳴鼓張幟髙山/上賊驚顧而遁遂知岷州降其首領千七百人)种¶
　諤(知岷州重氊將鬼章聚兵洮/岷諤擊敗之又出寨收洮州)种誼(知岷州鬼章誘/殺景思立久為)¶
　(邊患誼擊破之/俘鬼章等以獻)何灌(知岷州引邈川水溉閲田千頃/湟人號廣利渠徙河州復守岷)¶
　(又葺渠溉田至二萬六千頃/募射士七千餘人為他路最)姚雄(知岷州紹聖中渭/帥城平夏雄部熙)¶
　(河兵策援夏人傾國來雄大破之/諸道始得并力城成擢泰州刺史)劉錡(髙宗初知岷/州為隴右都)¶
<pb:KR2k0008_WYG_037-18a>¶
　(䕶與夏人戰屢勝夏人兒啼輒怖之曰劉/都䕶來張浚竒其才以為涇原經畧史)¶
人物宋馬堃(宕昌人一家父叔兄弟皆以忠勇為名將/堃以六郡鎮撫使守咸淳府元將揚文安)¶
　(與堃同里諭使降元堃不從文安乃列柵攻城潛遣/勇士躡雲梯宵登斬關納外兵堃悉力巷戰兵敗力)¶
　(屈而/死)馬塈(堃弟咸淳中知欽州徙邕州撫諸蠻及治/關隘皆有條理邊陲晏然宋亡塈因留靜)¶
　(江總屯戌諸軍守城元將阿爾哈雅以兵夾攻因塈/兵敗使人招降塈發弩射之攻三月前後百餘戰訖)¶
　(無降意城破塈率死士巷戰被執殺/之斷其首猶握拳奮起立踰時始仆)¶
　　河州衛軍民指揮使司(東至臨洮府界一百六十/里西至生蕃界七百里南)¶
　　　(至洮州衛界二百里北至西寧衛界一百七十/里自衛治至京師四千二百里至南京四千里)¶
<pb:KR2k0008_WYG_037-18b>¶
建置沿革禹貢雍州之域古西羌地秦屬隴西郡漢屬¶
　金城隴西二郡東漢屬隴西郡晉屬晉興郡苻秦始¶
　置河州隋廢改為抱罕郡唐復為河州天寶初改為¶
　安鄉郡後陷於吐蕃宋收復置抱罕縣尋省為寧河¶
　寨後陞為縣屬秦鳳路金復置河州屬熙河路元為¶
　河州路屬吐蕃宣慰司都元帥府本朝洪武初置河¶
　州衛五年設河州府轄寧河一縣七年建陜西行都¶
　司十年立河州左右二衛十二年省行都司及河州¶
<pb:KR2k0008_WYG_037-19a>¶
　府縣以左衛調洮州改右衛為河州衛軍民指揮使¶
　司𨽻陜西都司領千户所六守禦千户所一¶
　歸德守禦千戸所(在衛城西七百里永/樂四年建𨽻河州衛)¶
郡名抱罕(隋/名)安鄉(唐/名)¶
形勝東繞洮河西峙積石南盤雪嶺北距黄河(新/志)¶
風俗蕃漢雜居以射獵為生(新/志)俗尚浮屠(同/上)好習弓馬¶
　(衛/志)¶
山川牛脊山(在衛城南二十/里以形似名)積石山(在衛城西北七十/里禹貢導河積石)¶
<pb:KR2k0008_WYG_037-19b>¶
　(至于龍/門即此)雪山(在衛城西南一百五十里接洮州畨境/四時有雪乂名雪嶺本朝僧宗泐詩華)¶
　(夷分壤處雪嶺白嵳峩萬古消不盡三秋積又多寒/光欺夏日素彩爍天河自笑經過客相看鬢易皤)¶
　定逺坡(在衛城東/南四十里)萬頃山(在衛城/北二里)洪河(在衛城/南二里)大夏¶
　河(在衛城南三/里一名白水)牛脊河(在衛城南/二十里)廣通河(在衛城東/六十里)¶
　黄河(在衛城北/八十里)龍湫(在衛城西北六十里湫上有/蓋國大王廟遇旱祈禱有應)¶
土産土檀香　麝香　青稞　青棡　樺木　胡麻¶
公署河州茶馬司(在衛治東南/洪武七年建)¶
學校河州衛學(在衛治西北元建為州學/本朝洪武七年改為衛學)¶
<pb:KR2k0008_WYG_037-20a>¶
闗梁老鴉關(在衛城西/北九十里)土門關(在衛城西/九十里)積石關(在衛/城西)¶
　(北一百二十里以上/三關俱有官軍防守)殺馬關(在衛城西一/百二十里)大夏橋(在/衛)¶
　(城西/三里)積石渡(在衛城西北/一百二十里)刺麻川渡(在衛城北/六十里)¶
寺觀萬壽寺(在衛城東北二里/洪武二十三年建)報恩寺(在衛治東南洪/武二十五年建)¶
　飛陽觀(在衛城西北一百/里元中統二年建)文昌觀(在衛治東南洪/武二十三年建)¶
古蹟大夏廢縣(在衛境唐置貞觀初省/入抱罕尋復置後廢)鳳林廢縣(在衛/境本)¶
　(烏州唐貞觀中置此縣後州廢/更置安昌縣天寶初復名鳳林)定羌廢縣(在衛境本/河諾城宋)¶
　(改曰定羌元置縣/河州路嘗治此)抱罕廢縣(在衛治西本漢舊縣隋/置郡於此唐因之宋省)¶
<pb:KR2k0008_WYG_037-20b>¶
　寧河廢縣(在衛城南六十里本寧河寨宋崇/寧中陞為縣金元因之後廢為鎮)¶
名宦宋李浩(熙河路副總管知河州安撫洮西五路/大舉浩將前軍復蘭州遂知蘭州事)劉¶
　仲武(知河州吐蕃趙懷德等衆數萬叛命仲武相持/數日潛遣二將還羌果追之遇伏大敗斬首二)¶
　(千級復/西寧州)种朴(知河州安撫洮西沿邊公事河南蕃部/叛屬羌阿章率他族拒官軍朴出戰遇)¶
　(伏力戰/而死)姚雄(知河州時种朴戰没王贍軍陷敵中雄/自鄯至湟四戰皆㨗拔出之遂築安鄉)¶
　(闗夾河立堡以䕶浮梁通湟水漕/運商旅負販入湟者始絡繹於道)苗授(時鬼章㓂河/州詔授往一)¶
　(戰克撒宗論功第一遂知州事後/又討生羌獲其大酋威震洮西)本朝韋正(洪武三/年為河)¶
　(州衛指揮使嘗言民間轉輸甚勞而布茶可以易粟/以茶布給軍士令自相貿易庶省西民之勞詔從之)¶
<pb:KR2k0008_WYG_037-21a>¶
　(正初至衛城邑空虛乃日夜撫循其民河州/遂為樂土朝廷嘗賜璽書勞之俾復寗姓)劉昭(洪/武)¶
　(末以陜西都指揮同知鎮河州永樂中領兵/往烏思藏賞諸國還遇畨賊刼掠率衆敗之)¶
人物南北朝念賢(抱罕人少時在學遇善相者衆競詰/之賢笑曰男兒生死富貴皆在天何)¶
　(用相乎魏永熙間官至都督秦/河二州刺史進爵安定郡公)¶
　　靖虜衛(東至海納都二百里西至虎豹口四十里/南至郭城驛九十里北至黄河五里自衛)¶
　　　(治至京師三千六百二十里/至南京三千六百三十里)¶
建置沿革禹貢雍州之域古西羌地秦屬隴西郡漢屬¶
　金城郡東漢屬金城武威二郡後魏置㑹寧縣西魏¶
<pb:KR2k0008_WYG_037-21b>¶
　以縣置㑹州後周移州治鳴沙城隋復置㑹寧縣屬¶
　平凉郡唐置西㑹州貞觀中以足食故改粟州尋改¶
　㑹州後又改㑹寧郡廣德後没于吐蕃宋收復置敷¶
　文縣金置保川縣尋廢以州僑治㑹川城號新㑹州¶
　元初遷治西寧縣即今鞏昌府㑹寧縣是也本朝正¶
　統二年復脩其廢城置靖虜衛領千户所四¶
郡名㑹寧(唐/名)¶
形勝面山背河地勢險阻(新/志)¶
<pb:KR2k0008_WYG_037-22a>¶
風俗人習武藝不憚攻殺(新/志)¶
山川烏蘭山(在衛城南一百二十里/唐有烏蘭縣以此山名)雪山(在衛城北一/百二十里山)¶
　(勢髙峻積/雪不消)祖厲河(在衛城西南北流/經祖厲城入河水)河水(在祖厲城/西與祖厲)¶
　(水合唐史云有/河池因雨生鹽)黄河堰(在衛城北唐開元中刺/史安敬忠築以捍河流)法泉¶
　(在衛城東一十五里石崖/下其味甘美祈雨有應)¶
土産駝褐　野馬革　豹　鹿　雉　兎¶
學校靖虜衛學(在衛治東南/正統間建)¶
宫室帥正堂(在衛城南/正統間建)¶
<pb:KR2k0008_WYG_037-22b>¶
關梁烏蘭關(在烏蘭/山上)㑹寧關(在衛境舊名顛耳宋元符/初賜名通㑹尋改今名)¶
　迭烈孫堡(在衛城北九十里本朝置/巡檢司每歲冬増戌兵)虎豹口(在衛城/西四十)¶
　(里有兵/戌守之)¶
寺觀紅山寺(在衛城東一十/五里正統間建)¶
古蹟祖厲城(在衛城西南一百三十里本漢祖厲縣屬/安定郡後漢屬武威郡前凉張軌時廢唐)¶
　(置烏蘭縣/於此宋廢)安西城(在衛境舊名汝遮宋/紹聖初進築賜今名)㑹川城(在衛/城西)¶
　(南一百里宋元符初置/即金帥郭斌死節處)¶
名宦唐安敬忠(開元中為㑹州刺史時河流衝逼州城/敬忠率團結兵作堰於是水向西北流)¶
<pb:KR2k0008_WYG_037-23a>¶
　(遂免/淹没)宋章楶(哲宗時克復/㑹州有功)金郭斌(為金將金亡斌出/保金蘭定會四州)¶
　(元兵圍㑹州城斌力戰驅妻子聚一室焚之已而自/投火中有女奴自火中抱兒出泣授人曰將軍盡忠)¶
　(忍使絶嗣此其兒也幸哀而收之言畢/復赴火中死元將聞之惻然為保其孤)¶
人物三國張繡(武威祖厲人麯勝襲殺祖厲長時繡為/縣吏伺間殺勝郡邑義之後仕曹魏官)¶
　(渡之役力戰有功/累遷破羌將軍)宋程俊(會州人紹與初居栗亭之/泥陽鎮始俊㓜稚父母陷)¶
　(靈夏常號泣自毁逮長捐家財數十萬以贖焉未至/日北向號泣以請飲食為廢夏人感動遂還其母)¶
　　陜西行都指揮使司(東至臨洮府蘭縣黄河一千/一百七十五里西至肅州衛)¶
　　　(嘉峪山五百七十里南至西寧衛黄河一千五/百七十五里北至亦集乃地一千五百里自都)¶
<pb:KR2k0008_WYG_037-23b>¶
　　　(司至京師五千四百里至/南京五千三百一十里)¶
建置沿革禹貢雍州之域天文井鬼分野漢以前為月¶
　支國地後為匈奴所據武帝時始置酒泉武威張掖¶
　等郡以斷匈奴右臂時號河西五郡晉時張軌據河¶
　西為前涼吕光繼之為後涼及李暠遷酒泉號西涼¶
　沮渠䝉遜據張掖號北涼後魏分置西涼州西魏更¶
　名甘州唐時地屬隴右道天寶中没于吐蕃大中間¶
　收復故地宋金俱為西夏所據元立甘肅路總管府¶
<pb:KR2k0008_WYG_037-24a>¶
　尋添立宣慰司後改甘肅等處行中書省理于此以¶
　控河西諸郡本朝洪武二十四年置甘肅衛二十六¶
　年始於此置陜西行都指揮使司領衛十二守禦千¶
　户所二¶
　甘州左衛(附郭本匈奴昆邪王地漢置張掖郡取張/國臂掖之義後又置屬國都尉以主蠻夷)¶
　(降者魏晉並因之後魏改張掖軍尋改軍為郡又置/西涼州西魏更名甘州取州東甘浚山泉味甘冽為)¶
　(名後周復為張掖郡唐初為甘州天寶初復為郡乾/元初復為甘州宋初為西夏所據改鎮夷郡又改宣)¶
　(徳府元改甘肅路尋改甘州路本/朝為甘肅衛尋分置甘州左衛)甘州右衛　甘州¶
<pb:KR2k0008_WYG_037-24b>¶
　中衛　甘州前衛　甘州後衛(以上四衛俱附郭/洪武二十八年建)肅¶
　州衛(在都司城西五百一十里本月支地漢置酒泉/郡東漢晉皆因之後魏亦為酒泉郡隋初廢郡)¶
　(置肅州大業初省入張掖郡唐復置肅州或為酒/泉郡治酒泉縣元置肅州路本朝改置肅州衛)山¶
　丹衛(在都司城東北一百二十里本漢刪丹縣屬張/掖郡東漢末屬西郡晉因之唐屬甘州宋時為)¶
　(西夏所據置甘肅軍元置山丹州/𨽻亦集乃路本朝州廢置山丹衛)永昌衛(在都司城/東南三百)¶
　(一十里本漢武威郡地唐為凉州地宋初為西凉府/地景徳中陷入西夏元至元中以永昌王宫殿所在)¶
　(立永昌路本朝/改置永昌衛)涼州衛(在都司城東南五百里本匈/奴休屠王地漢置武威郡治)¶
　(姑臧縣又於此置凉州後魏立武威郡隋為凉州唐/初為李軌所據尋克平之復置凉州天寶初改武威)¶
<pb:KR2k0008_WYG_037-25a>¶
　(郡宋改為西凉府元改西/凉州本朝改置凉州衛)鎮畨衛(在都司城東五百/五十里本漢武威)¶
　(郡界元號小河灘城本/朝洪武中置鎮番衛)莊浪衛(在都司城南九百四/十里本漢武威郡地)¶
　(唐為凉州地元置莊浪縣屬永/昌路本朝洪武中改置莊浪衛)西寧衛(在都司城東/南一千三百)¶
　(五十里古西羌所居謂之湟中漢置破羌縣屬金城/郡東漢置西平郡晉永嘉末為秃髮烏孤所據後魏)¶
　(置鄯州後周改置樂都郡隋初郡廢置鄯州大業初/廢州置西平郡唐因之治湟水縣上元間没于吐蕃)¶
　(號青唐城宋收復置鄯州尋改西寧/州元屬亦集乃路本朝改置西寧衛)鎮夷守禦千户¶
　所(在都司城西北三百里本漢張掖郡地本朝洪/武間置鎮夷守禦千户所尋省永樂初復置)古¶
　浪守禦千户所(在都司城東南六百四十里本漢武/威郡地唐築和戎城元為古浪城立)¶
<pb:KR2k0008_WYG_037-25b>¶
　(廵檢司屬永昌路本朝正/統間置古浪守禦千户所)¶
郡名張掖　武威　酒泉　西平(俱漢/名)¶
形勝河山襟帶為羌戎通驛之路(元肅/州志)環以祁連合黎¶
　之山浸以居延鮮卑之水(元甘/州志)凉州險絶地土饒沃¶
　(元/志)萬山環抱三峽重圍(西寧衛志萬山環抱三峽重/圍紅岸峙其左青海瀦於右)¶
風俗民俗質樸(漢竇/融傳)號有華風(北史胡叟傳凉州雖地/居戎域然自張氏以來)¶
　(號有/華風)風土壯猛便習兵事(晉載/記)人性堅剛慷慨(寰宇/記)¶
　土人穴居野處採獵為生(圖/冊)以織毛褐為業(元肅州/志居民)¶
<pb:KR2k0008_WYG_037-26a>¶
　(雜處以織/毛褐為業)崇尚釋教(元山丹/州志)¶
山川人祖山(在都司城東北四/十里其山不毛)合黎山(在都司城西北/四十里禹貢導)¶
　(弱水至于/合黎即此)甘浚山(在都司城西南八十里有/泉甘冽因名又名紺峻)馬蹄山¶
　(在都司城南一百里山巖石間有神/驥足在焉又有臨松青松丹霞三名)祁連山(在都司/城西南)¶
　(一百里山甚峻廣本名天山匈奴呼天為祁連因名/山上草木茂美冬温夏凉宜收放後失此歌曰奪我)¶
　(祁連山使我/六畜不蕃息)紅寺山(在山丹衞城北二十/五里其上土色多紅)甘凌山(在/山)¶
　(丹衛城西北三十里連亘甘州中有三石/洞其下有泉歲旱於此取水禱雨有應)焉支山(在/山)¶
　(丹衛城東南一百二十里一名刪丹山後漢匈奴失/此山歌曰失我焉支山使我婦女無顔色唐哥舒翰)¶
<pb:KR2k0008_WYG_037-26b>¶
　(建神祠於山麓天寶/間封山神為寧濟公)西山(在凉州衛城西二十里中/有蓮花峯峯下有石五色)¶
　(成紋如/獸形)天梯山(在凉州衛城南八十/里山路﨑嶇如梯)第五山(在舊姑/藏縣界)¶
　(有清泉茂林懸岩石/室自昔為隱士所居)臧南山(在凉州衛城西南一/百二十里上多積雪)青¶
　巖山(在舊姑藏縣界下有湫/甚廣人觸之風雹立至)金山(在永昌衛城北二/里又在故昌松縣)¶
　(南麗水/出焉)白嶺山(在凉州衛西南山頂冬/夏積雪望之皓然故名)崆峒山(在肅/州衛)¶
　(城東南六十里舊屬福禄縣史記/黄帝伐山通道西至于崆峒謂此)嘉峪山(在肅州衛/城西一名)¶
　(玉石/山)黒山(在肅州衛城北沙漠/中望之惟見黒山)崑崙山(在肅州衛城/西南二百五)¶
　(十里南與甘州山連其顛峻極經夏積雪不消世呼/雪山後涼張駿時酒泉太守馬岌言周穆王見王母)¶
<pb:KR2k0008_WYG_037-27a>¶
　(於此宜立王/母祠駿從之)蘇武山(在鎮畨衛城東南三十里相傳/漢蘇武牧羝處舊有蘇武廟)¶
　來伏山(在鎮畨衛城/西北八十里)石佛山(在莊浪衛城東北三/十里崖上有石佛像)大¶
　松山(在莊浪衛城東一百二十里山多/大松又城東北一百里有小松山)峽口山(在西/寧衛)¶
　(城東地極險阻為湟鄯往來咽喉地漢時名湟陿唐/人嘗修閣道宋築省章城控制要害又名綏逺閣)¶
　積石山(在西寧衛境廢龍支縣/之南即禹貢導河之所)熱水山(在西寧衛城/南五百里山)¶
　(南出暖水流入青海/北有泉即西寧河源)鳴沙山(在沙州城南七里一名/沙角山峯崿危峻沙如)¶
　(乾糖天氣清明時沙鳴聞於城内其/沙或隨人足而墮經宿復還山上)三危山(在沙州/城東南)¶
　(二十里其山三峯峭絶因名舜竄三苗/于三危禹貢導黒水至于三危皆謂此)羊膊山(在沙/州城)¶
<pb:KR2k0008_WYG_037-27b>¶
　(南多巖石無草木山/北有一巖曰羊膊)龍勒山(在沙州城東一百二十/里漢龍勒縣因山以名)¶
　三隴山(流沙磧在玉關外有三斷/石極大世謂之三隴山)北塞山(在沙州境/漢武帝時)¶
　(天馬朝發京師夕至/燉煌北塞山下即此)白龍堆(郡國記燉煌正西/關外有白龍堆沙)分水¶
　嶺(在莊浪衛城西一百五十里嶺嶠有/泉分流南為莊浪河北為古浪河)居延海(在都/司城)¶
　(西北地理志渡張掖河西北至合黎口/峽口傍河東壖曲屈行千五百里是也)西海(在西寧/衛城西)¶
　(三百餘里海方數百里有魚無鱗背負黒點漢平帝/時王莽秉政風卑禾羌獻西海之地置西海郡莽敗)¶
　(郡廢一名卑禾/羌海俗呼青海)白亭海(在凉州衛東北境衛西南五/澗谷水流入此海以水色潔)¶
　(白故名一名/小闊端海子)張掖河(在都司城西一十里源出擺通/川經祁連山西出合黎北名合)¶
<pb:KR2k0008_WYG_037-28a>¶
　(黎水乂名鮮水/流入亦集乃界)清水河(在肅州衛城北四十/里下流㑹討來河)沙河(在/肅)¶
　(州衛城東四十里源出/雪山下流入討來河)討來河(在肅州衛城北一百/里源出雪山下流三)¶
　(百里入/黒河)大通河(在莊浪衛城南/一百二十里)蘇木連河(在西寧衛/城北山之)¶
　(隂按漢書湟水出金城郡臨羌縣西北東至允吾/入河又輿地綱目湟水經卑禾羌海疑即此水也)西¶
　寧河(在西寧衛城北源出熱水山北流五里經/伯顔川又合那海川流五百里入黄河)黒河¶
　(在鎮夷千户所城西四里即古/張掖河流經石峽口入居延海)瀦野澤(在凉州衛城/東北禹貢至)¶
　(于瀦野即此/一名休屠澤)南草湖(在山丹衛城/南周圍九里)西草湖(在山丹衛/城西一十)¶
　(里周圍七里與南/草湖水皆可灌田)弱水(在甘州衛城西環合黎山東/北入東莎界禹貢導弱水至)¶
<pb:KR2k0008_WYG_037-28b>¶
　(于合黎餘波入于流沙按西域傳弱水在條支自長/安西行萬二千里又百餘日方至其地疑别有所謂)¶
　(弱水/也)黒水(源出肅州衛城西北一十五里/地志云黒水出張掖縣雞山)白水(源出/肅州)¶
　(衛城西南二十里下/流與紅水黒水合)紅水(在肅州衛城東南三十里/源出衛南山谷中下流與)¶
　(黒水白/水合)浩亹水(在西寧衛西北一名閣門水源/出塞外東至允吾界入湟水)宗水¶
　(在西寧衛境來自青海逕衛境/入於湟水水之南有宗谷口)渥洼水(在沙州境漢/元鼎四年秋)¶
　(天馬生渥/洼水中)靈泉池(在凉州衛治南後凉/吕光嘗宴羣臣於此)紅鹽池(在山/丹衛)¶
　(城北五百里池産紅鹽又居延/澤旁亦有池産白鹽采之不竭)石井(在祁連山下石/洞四時不竭)¶
　紅泉(在凉州衛城東五/十里水色微紅)暖泉(在永昌衛城西南三十/五里二穴湧出四時常)¶
<pb:KR2k0008_WYG_037-29a>¶
　(温東北流/入水磨川)湫泉(在西寧衛治西一十里其深莫/測湧噴有聲歲旱禱雨輒應)𤣥泉¶
　(在龍勒山漢李廣利伐大宛還士/衆渴甚廣利引刀刺山泉湧出)¶
土産毛褐(各衛/俱出)楸子(其色赤味甘而酸居/人取其汁熬為果單)圓根(似蘿蔔/而圓青)¶
　(色味/甘苦)白柰(一名/白擒)茄蓮(葉似藍根似/蘿蔔味甘脆)沙葱(似/葱)沙棗　甜¶
　𤓰(以上俱/甘州出)胡麻(甘州肅州/古浪俱出)石油(肅州南山出然/之極明不可食)肉蓯¶
　蓉　鎖陽　甘草　雌黄　硫黄(俱肅/州出)枸杞子　青¶
　鹽　白鹽(俱鎮番/衛出)馬雞(嘴脚紅羽/毛青緑)山雞(項黒花/身斑色)野馬¶
　(皮可/為裘)野牛(大者重/千觔)氂牛(尾可作纓/出西畨)犏牛(力能/載重)洮羊(尾/如)¶
<pb:KR2k0008_WYG_037-29b>¶
　(鹿/)源羊(大者重百觔角環盤/以上俱西寧衛出)土豹(鎮畨/衛出)麝香　絳礬¶
　　黄礬(俱沙/州出)¶
公署行太僕寺(在都司城/内西北隅)西寧茶馬司(在西寧衛西/俱洪武中建)¶
學校陜西行都司學(在都司城内東北洪武二十/八年建正統十二年重脩)山丹¶
　衛學(在衛治東南/正統五年建)凉州衛學(在衛治東南/正統二年建)永昌衛學¶
　(在衛治東北/正統間建)西寧衛學(在衛治東宣/徳二年建)¶
宫室靈鈞臺(在凉州衛治北晉明帝太寧初/張茂立姑藏時所築遺趾尚存)劉林臺(在/凉)¶
　(川衛治西北五里相傳漢竇融所築舊名竇融臺本/朝洪武初百户劉林戰死城下人皆重其忠節因改)¶
<pb:KR2k0008_WYG_037-30a>¶
　(今/名)¶
闗梁嘉峪關(在肅州衛城西六十里其在城南乂有文/殊山硫黄山東南有寒水石山紅山觀音)¶
　(山凡/五口)黒山關(在鎮番衛西/南六十里)雜木口關(在凉州衛城東/三十里又城西)¶
　(南有俺公山南有倘哥兒山東山乾/溝山東南有黄羊川下古城等口)水磨川關(在永/昌衛)¶
　(城西二十里又城西有白石崖山西南有平羌山腦/兒都山鸞鳥山南有一顆樹山東南有土魯于山長)¶
　(城山凡七口以上關/口各衛分兵防守)玉門關(在故𤓰州西北一十八/里漢霍去病破走月支)¶
　(開玉門關班超在西域上/書願生入玉門關即此)陽關(在廢壽昌縣西六里/唐詩西出陽關無故)¶
　(人謂/此)人祖山口(在都司城東北四十五里又城西南/有大磁窰小磁窰甘浚山凡三口)¶
<pb:KR2k0008_WYG_037-30b>¶
　通逺口(在都司城南八十里又南有順化宣政陽/化和寧大慕化小慕化洪水山凡七口)紅¶
　寺山口(在山丹衛城北二十五里其在衛南百餘里/又有靜寧山和寧山無虞山寜畨山凡四口)¶
　石峽口(在西寧衛城東七十里其在衛西又有癿鐵/溝山伯顔川山西畨溝山在衛南有那海川)¶
　(山可可打班山在衛北有車卜魯川山黑/松林山撒兒山總八口以上口皆有戌守)沙河堡(在/都)¶
　(司城西又西有甘浚髙臺南有小滿/東南有黒城共五堡屬甘州左衛)長樂堡(在都司/城西北)¶
　(又城南有大滿順化西北有/平源共四堡屬甘州右衛)鎮平堡(在都司城東南/又城南有小慕)¶
　(化西有撫夷西北有平川/胭脂共五堡屬甘州中衛)栁樹堡(在都司城西北又/東南有古城洪水)¶
　(東共三堡屬/甘州前衛)板橋堡(在都司城西北/屬甘州後衛)永寧堡(在肅州/衛城東)¶
<pb:KR2k0008_WYG_037-31a>¶
　(又城南有永安永清東/南有永定鹽池共五堡)新河堡(在山丹衛城東又城/東南有永興暖泉大)¶
　(黄山西南有洪水/三洪水店共六堡)樂善堡(在永昌衛城東又/城西有水磨川堡)懷安堡¶
　(在凉州衛城西又城北有舊永/昌東有雜木口靖邊共四堡)西樂堡(在鎮畨衛城/西又城東有)¶
　(東安/堡)應理州堡(在莊浪衛城東又城東有泗水西/有西大通南有紅城子共四堡)伯¶
　顔川堡(在西寧衛城西又城東有石峽平戎東南有/巴州北有車卜魯川共五堡自永寧堡至此)¶
　(各屬本衛以上/堡俱有軍屯守)䕶衛堡(有二俱在鎮畨衛城西/南舊屬甘州中護衛)紅水¶
　塞(在凉州衛/城東北)暖泉塞(在凉州/衛城東)清水河橋(在肅州衛城/北跨清水河)¶
　大通河橋(在莊浪衛城/西跨大通河)黒水渡(在鎮夷城/南五里)¶
<pb:KR2k0008_WYG_037-31b>¶
寺觀寶覺寺(在都司治西南舊名卧/佛寺宣德初改今名)大雲寺(在凉州衛/治東北唐)¶
　(景雲/中建)莊嚴寺(在莊浪衛治/東北元建)寧畨寺(在西寧衛治西北/舊名大佛寺永樂)¶
　(中改/建)普觀寺(在祁連山下舊名馬蹄佛/内有石洞七洞各有石寺)髪塔寺(在山/丹衛)¶
　(治東南舊有佛塔洪武間築城於塔址下得鐵佛五/石函一石香爐一函内有髮爐上刻髪塔寺數字)¶
　佑善觀(在都司治西北宣德中因/舊重修正統初改今名)清真觀(在凉州衛/治南永樂)¶
　(中因舊/重修)集福觀(在莊浪衛治南/洪熙元年建)廣福觀(在西寧衛治/東宣德初因)¶
　(舊重/修)¶
祠廟王母祠(在崑崙/山上)劉師祠(在肅州衛治南寰宇記師/姓劉字摩訶沮渠䝉遜時)¶
<pb:KR2k0008_WYG_037-32a>¶
　(西求仙死於此骨化為珠血為丹其徒/為之立祠相傳禱者往往獲珠丹焉)寧濟公祠(在/焉)¶
　(支山南/麓唐建)蘇武廟(在蘇武/山側)龍王廟(在都司城西南八十/里張掖河水經流處)¶
　(舊名河/瀆神廟)¶
古蹟居延城(在甘州衛城東北本匈奴地一曰居延塞/漢張掖郡居延縣治此武帝嘗使路傳德)¶
　(於此築/遮虜障)大通城(在西寧衛城東北舊名達南地形險/要控扼夏境宋崇寧間收復煌鄯乃)¶
　(築塞拒守名曰大/通又名米川城)永昌城(在凉州衛城北三十/里元永昌路治此)額齊¶
　訥城(在肅州東北五百里南至甘州一千五百里晉/為西海郡居延縣地夏國立威福軍元立額齊)¶
　(訥路總管府領山/丹西寧二州今廢)𤓰州城(在肅州衛城西五百二十/六里古西戎地漢為燉煌)¶
<pb:KR2k0008_WYG_037-32b>¶
　(郡地晉分置晉昌郡後魏屬常樂㑹稽二郡隋屬燉/煌郡唐置𤓰州後陷於吐蕃宋時為西夏所據元徙)¶
　(居民於肅州/但名存而已)沙州城(在肅州衛城西八百餘里秦及/漢初為月支匈奴境武帝置燉)¶
　(煌郡領燉煌廣至等六縣東晉時張軌據此置商州/其後凉武昭王都此後魏為燉煌郡隋初廢郡置𤓰)¶
　(州唐改沙州後張義潮曹義金相繼有其地宋時西/夏據之元置沙州路本朝初置沙州衛以首領困即)¶
　(來為都督治之正統中徙/其衆於内地但名存而已)宜禾城(在故𤓰州西北界/漢宜禾都尉治此)¶
　(晉為縣苻堅時徙江漢之人萬餘/戸於此後魏明帝時僑置會稽郡)曲尤城(在肅州衛/境之西)¶
　臙脂城(在肅州衛/境之北)白城子(在肅州衛城東北一百二/十里元志云在黑水河之)¶
　(西又𤓰州北/亦有白城子)黒城子(在莊浪衛城/南二十五里)西寧廢州(在西寧/衛城西)¶
<pb:KR2k0008_WYG_037-33a>¶
　(南宋置/州今廢)姑臧廢縣(在凉州衛城東北二里漢置縣為/武威郡治晉隋因之唐凉州治焉)¶
　(遺址/尚存)晉昌廢縣(在故𤓰州北本漢宜安縣屬燉/煌郡隋改常樂縣唐改曰晉昌)廣至¶
　廢縣(在故𤓰州西北一百餘里漢/置屬燉煌郡晉因之後廢)壽昌廢縣(在沙州/城西南)¶
　(一百五十里本漢龍勒/縣地後魏置壽昌縣)¶
名宦漢辛武賢(酒泉太守時趙充國欲俟虜疲劇乃擊/之武賢上言以秋分兵擊罕开奪其人)¶
　(畜冬復擊之帝嘉納其言/賜璽書拜為破羌將軍)辛慶忌(張掖太守徙酒/泉所在著名)竇¶
　融(更始初為張掖屬國都尉政尚寛和後為吏民所/推行河西五郡大將軍事光武即位遣使入貢因)¶
　(賜璽書拜/凉州牧)任延(武威太守光武戒之曰善事上官無/失名譽延對曰履正奉公臣子之節)¶
<pb:KR2k0008_WYG_037-33b>¶
　(善事上官臣不敢奉詔帝嘆息曰卿言是/也在郡威行境内修理溝渠人蒙其利)梁統(酒泉/太守)¶
　(從政尚嚴猛/威行鄰郡)第五訪(張業太守歲飢開廪振給吏懼/譴爭欲上言訪曰若上須報是)¶
　(棄民也太守樂以一身救百/姓遂出穀賦人璽書嘉之)种暠(凉州刺史甚得百/姓歡心被徵當遷)¶
　(吏民詣闕請留/乃許復留一年)鄧訓(䕶羌校尉湟中諸胡感其恩信/相率歸附訓遂罷屯兵惟分理)¶
　(屯田修塢壁/邊境以寧)孔奮(守姑臧常力行清潔後被徵單車/就路姑臧吏民歛送牛馬諸物一)¶
　(無所/受)翟酺(安帝時酒泉太守時叛羌掠郡/境酺擊之誅滅殆盡威名大震)皇甫規(中/郎)¶
　(將討先零諸羌破之羌/遂遣使乞降凉州復通)三國徐邈(魏明帝時凉州刺/史立學明訓禁厚)¶
　(葬斷淫祠進善黜惡/風化大行西域流通)倉慈(魏燉煌太守抑挫權右撫/恤貧羸民夷翕然稱其德)¶
<pb:KR2k0008_WYG_037-34a>¶
　(惠數年卒吏民/悲感圖畫其形)晉馬隆(武帝時樹機能陷凉州隆/將兵討破之凉州遂平)張¶
　軌(凉州牧時鮮卑㓂掠軌討破之/威著西土遂據凉州號前凉)司馬望(持節都督/雍凉二州)¶
　(軍事在任八/年威化明肅)李暠(肅州西曹掾從事補司馬别駕轉/燉煌太守領䕶西夷校尉後為凉)¶
　(州牧稱/西凉王)隋楊恭仁(仁壽中甘州刺史臨事不苛細徼/人安之文帝謂其父雄曰匪特朕)¶
　(得人乃卿/善教子矣)唐李大亮(西北道安撫大使詔欲貯糧磧/口以賑西突厥大亮言勞費無)¶
　(益不如罷之其或自立君長求内屬者覊縻受之使/居塞外為中國藩蔽此乃施虛惠而收實利帝從之)¶
　唐璿(凉州都督時吐畨㓂凉州/璿率衆擊之六戰皆克)郭震(凉州都督先是/突厥吐畨常逼)¶
　(城下震始控其衝要㓂不復至又令凉州刺史李/漢通墾置屯田積粟數千斛軍用以足夷夏畏慕)王¶
<pb:KR2k0008_WYG_037-34b>¶
　方翼(髙宗時肅州刺史烽邏精明河西蝗獨不至方/翼境而他郡民或餒死方翼治下全活甚衆芝)¶
　(産其/地)杜希望(𤣥宗時鄯州都督時軍屢興府庫/虛寡希望居數歲芻粟金帛豐餘)張守¶
　珪(開元中為𤓰州刺史虜奄至衆失色守珪置酒城/上㑹諸將作樂虜疑有備不敢攻引去守珪縱兵)¶
　(擊敗之遷/𤓰州都督)宋髙永年(知西寧州時夏人㓂涇原賖羅/撒合兵逼城永年出禦之被執)¶
　(不屈/而死)元巴圖(延佑初甘肅行省平章政事時米價騰/湧陸輓一石費二百緡乃為經畫計所)¶
　(省至四百餘萬緡自是諸倉充溢歲飢則發粟/賑之春缺種則貸之於是兵饟既足民食亦給)本朝¶
　濮瑛(凉州衛指揮使洪武中修葺城樓倉庫措置有/方士卒不勞而事集郡稱智能尋以擒叛賊功)¶
　(陞右軍都督僉事/掌陜西行都司事)劉林(凉州衛百户洪武中土官額/森特穆爾等逃叛攻掠凉州)¶
<pb:KR2k0008_WYG_037-35a>¶
　(林擊賊至城西土臺力戰而殁/事聞上嘉其忠勇遣祭于臺下)宋晟(洪武中討哈密/有功永樂初又)¶
　(遣都指揮史昭出兵擒火者厮通西域貢道加封晟/至西寧侯鎮守甘肅子琥襲父爵亦在甘肅鎮守)¶
　蔣貴(正統初敵人犯邊貴充總兵至甘肅擊敗/敵衆以功陞定西伯鎮守甘肅邊境寧謐)¶
流寓馬援(茂陵人少有大志王莽末避地凉州隗囂/以為綏德將軍後歸漢累功拜伏波將軍)¶
人物漢金日磾(張掖人休屠王子没入官武帝竒其壯/貌拜為侍中賜姓金氏嘗欲納其女於)¶
　(後宫日磾不肯後為車騎將軍與霍光同受遺詔/輔政著忠勲之節封秺侯卒謚曰敬二子賞建昭)¶
　(帝時居為侍/中賞嗣侯爵)金倫(日磾弟惇篤有智仕為侍中封侯/四子常敞岑明敞元帝時為侍中)¶
　(與蕭望之周堪劉向同心謀議敞之子涉成帝時拜/侍中涉從弟欽平帝時為京兆尹以家世忠孝遷光)¶
<pb:KR2k0008_WYG_037-35b>¶
　(禄大/夫)張奐(燉煌酒泉人父惇為漢陽太守奐舉賢良/對策第一為安定屬國都尉正身修德威)¶
　(化大行拜武威太守長/子芝以善草書知名)段頻(武威姑藏人少便習弓/馬尚游俠輕財長乃折)¶
　(節好古學舉孝亷為司𨽻校尉/與皇甫規張奐並顯名於時)蓋勲(燉煌廣至人初/舉孝亷為漢陽)¶
　(長史後領漢陽太守時人饑相漁食勲榖廩之存活/者千餘人拜討虜校尉及董卓廢少帝自公卿以下)¶
　(莫不卑下於卓/唯勲長揖爭禮)三國龎淯(酒泉福祿人初以凉州從/事守破羌長㑹武威太守)¶
　(張猛反殺刺史邯鄲商淯聞之棄官奔哭喪所訖徐/詣猛門衷匕首欲殺猛猛知其義士勅遣不殺後太)¶
　(守徐揖請為主簿郡人黄昂反圍城淯冒圍出告急/於張掖燉煌二郡軍未至而城陷揖死淯乃收歛揖)¶
　(喪送還本郡曹操聞之辟為/掾屬文帝時賜爵闗内侯)賈詡(武威人少時人莫/知惟閻忠異之謂)¶
<pb:KR2k0008_WYG_037-36a>¶
　(其有良平之竒察孝亷為郎歴平津都/尉魏文帝即位以為太尉卒諡敬侯)晉賈疋(武威/人詡)¶
　(曽孫愍帝時為雍州刺史封酒泉郡公嘗擊敗劉曜/襲蕩仲殺之後為蕩仲子夫䕶所害疋勇略有志節)¶
　(以匡復晉室為已任不/幸顛墜時人咸痛惜之)索靖(燉煌人累葉宦族善草/書仕晉為尚書郎初與)¶
　(鄉人汜衷張彪索紒索永同詣大學馳名海内稱燉/煌五龍四人並早亡惟靖累官尚書郎後為游擊將)¶
　(軍與賊戰/被傷而卒)祁嘉(酒泉人少清貧好學年二十餘西至/燉煌依學宫誦書貧無衣食為諸生)¶
　(都養以自給遂博通經傳精究大義徵為儒林祭酒/性和裕教訓不倦門生受業獨拜牀下者至二千餘)¶
　(人/)宋纎(燉煌人少有逸操隱居酒泉南山弟子受業/者三千餘人時太守馬岌具威儀造焉纎拒)¶
　(不見岌銘詩于壁曰丹崖百丈青壁萬尋竒木蓊鬱/蔚若鄧林其人如玉為國之琛室邇人遐實勞我心)¶
<pb:KR2k0008_WYG_037-36b>¶
　(卒年八十諡/曰𤣥虛先生)索綝(靖子少有逸羣之量靖每曰綝廊/廟之才非簡札之用州郡吏不足)¶
　(汚吾兒也仕晉累官至尚書/左僕射後為劉聰所獲遇害)南北朝賈彞(武威姑臧/人父為苻)¶
　(堅鉅鹿太守坐訕謗繋獄彞年十歲詣長安訟父獲/伸逺近嘆之弱冠為慕容垂遼西王農記室㕘軍魏)¶
　(道武聞其名常遣使求彞及即/位拜為尚書左丞㕘預國政)劉延明(後魏燉煌人/父寶以儒學)¶
　(稱延明年十四就博士郭瑀受業瑀妻以女後隱居/酒泉不應州郡命弟子受業者五百餘人凉武昭王)¶
　(徵為儒林祭酒從事中郎遷撫/夷䕶軍雖有政務手不釋卷)宋繇(燉煌人少以孝/聞隨妹夫張彦)¶
　(至酒泉追師就學晝夜不倦博通經史事凉武昭王/歴位通顯家無餘財雖兵革間講誦不輟後入魏拜)¶
　(河西王相賜/爵清河公)宋游道(繇曽孫事母以孝聞後魏時為/殿中侍御史臺中語曰見惡能)¶
<pb:KR2k0008_WYG_037-37a>¶
　(討宋游道孝莊即位除左兵/中軍後入北齊為尚書左丞)源賀(西平人偉容貌善/風儀事魏太武賜)¶
　(爵西平侯以功進平西將軍太武征凉州以為鄉導/累官冀州刺史封隴西王嘗上十二陣圖卒贈侍中)¶
　(諡曰宣子思禮謙恭寛雅有大度文成末為侍御中/散詔持節巡行北邊鎮恒燕朔三州上事宜三十餘)¶
　(條皆見/嘉納)段榮(姑臧人祖信以豪族徙家五原郡榮好/厯術專意星象後魏正光中謂人曰吾)¶
　(今觀𤣥象察人事不及十年當有亂矣及齊神武起/兵榮贊成之論功封姑臧縣侯厯相濟秦三州所至)¶
　(百姓/愛之)段韶(榮子有將領才畧以武明皇后甥齊神武/益器愛之韶襲父爵事神武文襄加廣平)¶
　(郡公出總軍旅入㕘帷幄功髙望重又教訓子弟/閨門雍睦事後母以孝聞齊代勲貴罕有及者)隂¶
　鏗(武威人善五言詩為梁湘東法曹參軍嘗與賔友/宴飲以酒炙授行觴者衆皆笑鏗曰吾儕終日酣)¶
<pb:KR2k0008_WYG_037-37b>¶
　(醉執爵者不知其味非人情也後遇侯/景亂被賊擒或救免之乃前行觴者)隋隂壽(武威/人少)¶
　(果烈有武幹文帝嘗遣韋孝寛擊尉遲迥命壽監軍/時孝寛有疾不能親總戎事三軍綱紀皆决於壽以)¶
　(功進位上柱國拜幽/州總管封趙郡公)隂世師(壽子性忠厚多武藝以/功臣子拜儀同煬帝即)¶
　(位拜張掖太守甚為戎狄所憚後遷左翊衛將軍與/代王留守京師唐軍至世師自以世荷隋恩拒守不)¶
　(下見/殺)唐薛萬均(本燉煌人與弟萬徹等客幽州事唐/從李靖討吐谷渾又副侯君集討髙)¶
　(昌皆有功貞觀中封潞國公萬徹及萬淑萬備俱以/戰功顯為時名將萬淑封梁國公萬備有志行居母)¶
　(喪廬墓太宗詔表其/門後仕至左衛將軍)趙武孟(甘州張掖人少游獵以/所獲饋其母母泣曰汝)¶
　(不好書而敖蕩吾安望哉不為食武孟感激遂力學/淹該書記自長安丞為右臺御史著河西人物志十)¶
<pb:KR2k0008_WYG_037-38a>¶
　(篇子彦昭少豪邁風骨秀爽及進士/第景龍中累遷中書侍郎同平章事)烏承玼(張掖人/開元中)¶
　(與族兄承恩皆為平盧先鋒沈勇而决號轅門二龍/後破奚契丹從戰捺禄走可突于渤海擾海上吏民)¶
　(逃徙失業承玼以兵塞要路塹原累石綿四百里㓂/不得入其後又說史思明降官至檢校殿中監封昌)¶
　(化郡/王)段平仲(武威人擢進士第為監察御史有氣節/嗜酒敢言德宗春秋髙躬自聽斷平仲)¶
　(對及由是坐廢元和初為諫議大夫再/遷尚書左丞朝廷有得失未嘗不論奏)李抱玉(本安/興貴)¶
　(曾孫世居河西為人沉毅有謀李光弼引為禆校有/戰功安禄山亂抱玉上言世居凉州恥與逆臣共宗)¶
　(詔賜姓李官至司空兼兵部尚書/加山南西道副元帥卒贈太保)李抱真(抱玉從弟/沈慮而斷)¶
　(抱玉屬以軍事代宗時授澤潞節度副使抱真以澤/潞兵所走集乃籍户丁給弓矢習射三年皆為精兵)¶
<pb:KR2k0008_WYG_037-38b>¶
　(田恱反抱真戰走之又説王武/俊共破朱滔累官檢校司空)烏重𦙍(承玼子少為/潞牙將兼左)¶
　(司馬節度使盧從史奉詔討賊隂與賊連重𦙍乃縛/從史帳下叱兵士曰天子有命違者斬士歛手還部)¶
　(無敢動者憲宗嘉其功擢河陽節度使封張掖郡公/重𦙍善撫士待官屬有禮其在河陽名士如温造石)¶
　(洪皆辟致幕/下人多稱之)五代李琪(燉煌人舉進士博學宏辭事/梁為翰林學士梁兵征伐四)¶
　(方詔書皆琪所為下筆輒得太祖意梁亡仕唐累官/至右僕射琪少以文章知名既貴乃刻牙板為金字)¶
　(曰前鄉貢進士/李琪常置坐側)元劉容(其先西寧青海人父海川徙/云京後遂為云京人容喜讀)¶
　(書亦善騎射中統初入侍皇太子每退直即詣祭酒/許衡游後累官太子司議出為廣平路總管有治聲)¶
　昂吉爾(張掖人世為西夏將家父堪布率所部歸元/為千户及卒昂吉爾領父軍從征諸國有功)¶
<pb:KR2k0008_WYG_037-39a>¶
　(又畧地淮南世祖時累官行尚書省右丞時欲征日/本昂吉爾疏諫不從既而師果無功昂吉爾屢為直)¶
　(言帝雖怒甚/其辭不少屈)余闕(武威人徙廬州少喪父授徒以養/母元統初賜進士及第授同知泗)¶
　(州事歴翰林修撰待制至正中盗起以闕為都元帥/府僉事分兵守安慶俄陞都元帥論保障功拜淮南)¶
　(行省參政仍守安慶羣盜四集以孤/軍血戰城陷自剄妻子皆赴井死)本朝吳允誠(凉/州)¶
　(人永樂中累立戰功歴/陞左都督進封恭順伯)吳管者(允誠子歴官都指揮/同知效勞於國洪熙)¶
　(初進封/廣義伯)吳克忠(允誠子襲恭順伯洪熙初加封恭順/侯太子太保能以忠節自勵從征邉)¶
　(㓂力戰而没追封邠國公諡壯勇弟克/勤為都督與兄克忠同没於陣諡僖敏)¶
列女趙娥(酒泉人父安為同縣李壽所殺娥兄弟三人/同時病死壽家防備懈弛娥自傷父讎不報)¶
<pb:KR2k0008_WYG_037-39b>¶
　(乃幃車袖劔白日刺壽於都亭前徐詣縣顔色不變/曰父讎已報請受戮縣長尹嘉欲弛法縱娥娥不肯)¶
　(去遂强載還家㑹赦得免州郡/歎賞刋石表閭子即龎淯也)¶
　¶
　¶
　¶
　¶
　¶
　明一統志卷三十七¶
