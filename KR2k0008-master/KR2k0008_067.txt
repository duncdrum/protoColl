# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.401929
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十七
<pb:KR2k0008_WYG_067-1a>¶
欽定四庫全書¶
　明一統志卷六十七¶
　　　　　　　　　　　　　　　明　李賢等　撰¶
　　成都府(東至潼川州安岳縣界一百五十里西至雜谷安/撫司界六百三十里南至眉州彭山縣界一百一)¶
　　　(十五里北至潼川州中江縣界二百五十里自府治/至南京七千二百六十里至京師一萬七百一十里)¶
　　　(糧十六萬六/千石有零)¶
建置沿革禹貢梁州之域天文井鬼分野入參一度古¶
　為蜀國秦置蜀郡漢分置廣漢郡武帝置益州蜀郡¶
<pb:KR2k0008_WYG_067-1b>¶
　𨽻焉王莽改益州曰庸部蜀郡曰導江東漢州郡復¶
　舊蜀漢都此於益州置牧蜀郡置守晉武帝改蜀郡¶
　為成都國尋復蜀郡宋齊蜀郡皆𨽻益州後周置益¶
　州及蜀郡隋初罷郡大業初復罷州為蜀郡唐改為¶
　益州後置大都督府及劔南節度於此天寶初改為¶
　蜀郡至徳初改為成都府又陞為南京尋罷後復於¶
　此置劔南西川節度五代時王氏孟氏相繼有其地¶
　宋為益州路端拱初改為成都府元為成都路本朝¶
<pb:KR2k0008_WYG_067-2a>¶
　改為成都府領州五縣二十六¶
　成都縣(附郭春秋時蜀侯所理秦始置成都縣漢末/益州治此晉宋齊梁並因之隋属益州唐宋)¶
　(元為成都府路治所本/朝因之編户一十四里)華陽縣(附郭本秦成都縣地/唐貞觀中分置蜀縣)¶
　(與成都縣分治郭下乾元初改為華陽縣取華陽黒/水惟梁州之義宋元仍舊本朝因之編户一十一里)¶
　雙流縣(在府城西南四十里本漢蜀郡廣都縣地晉/置寜蜀郡後周郡廢隋初改廣都為雙流縣)¶
　(取蜀都賦帶二江之雙流為名唐復析置廣都/縣宋仍舊元省廣都入焉本朝因之編户五里)温江¶
　縣(在府城西五十里本漢蜀郡郫縣地西魏置蜀郡/治於此隋初省郡入郫縣尋置萬春縣後廢唐初)¶
　(復置貞觀初改為温江縣以江水温潤/為名宋元仍舊本朝因之編户七里)新繁縣(在府/城西)¶
<pb:KR2k0008_WYG_067-2b>¶
　(北五十六里本漢蜀郡之繁縣以繁縣為名蜀漢改/為新繁縣晉宋齊復為繁縣後周仍改新繁隋省入)¶
　(成都縣唐初復置宋元仍/舊本朝因之編户四里)新都縣(在府城北六十五/里本漢舊縣属廣)¶
　(漢郡後置新都郡晉徙新都郡治雒縣仍属焉梁置/始康郡西魏郡廢隋改新都曰興樂縣後併入成都)¶
　(唐復置新都縣宋元仍/舊本朝因之編户七里)金堂縣(在府城東七十里本/漢雒與新都縣地属)¶
　(廣漢郡唐咸亨初析置金堂縣属漢州以地連金堂/山故名宋屬懐安軍元初陞軍為懷州縣属如故後)¶
　(省州入縣本朝/因之編户八里)仁夀縣(在府城東二百里本漢犍為/郡武陽縣之東境晉置西城)¶
　(戍梁置懐仁郡西魏以西城戍置普寜縣屬陵州隋/改普寜曰仁夀為隆山郡治唐初改郡為州又改為)¶
　(仁夀郡後復為陵州縣仍舊宋廢州為陵井監改仙/井監隆興初又為隆州元併州入仁夀縣本朝因之)¶
<pb:KR2k0008_WYG_067-3a>¶
　(編户一/十二里)井研縣(在府城東一百五十里本漢武陽縣/地東晉置西陽郡西魏置蒲亭縣隋)¶
　(改井研縣屬陵州又析置始建縣唐因之宋以始建/縣省入井研元屬隆州本朝州廢縣存洪武十年以)¶
　(井研省入仁夀縣後復/置改今屬編户三里)郫縣(在府城西二十五里古/郫邑為蜀王杜宇所都)¶
　(秦始置郫縣𨽻蜀郡漢以後並因之隋大業初縣省/尋復置唐因之垂拱初析成都置犀浦縣宋省犀浦)¶
　(入焉元仍舊本朝/因之編户七里)資縣(在府城東三百里漢為資中/縣属犍為郡後周改盤石縣)¶
　(徙資州治此兼置資中郡隋初廢郡後改州為資陽/郡唐改郡為資州天寳初復為郡乾元初又為州宋)¶
　(属潼川府元省入簡州後復置/本朝改州為資縣編户七里)内江縣(在府城東四/百三十里本)¶
　(漢資中縣地後周置漢安戍尋改中江隋改内江唐/咸通中置内江縣属資州宋元因之本朝改今属編)¶
<pb:KR2k0008_WYG_067-3b>¶
　(户一十/六里)灌縣(在府城西五十里本漢郫綿&KR2791;江原三/縣地蜀漢置都安縣属汶陽郡晉徙都)¶
　(安於灌口属汶山郡宋齊因之後周省都安入郫縣/唐初於灌口置盤龍縣尋改為𨗳江縣貞觀中曰灌)¶
　(寜開元中復曰𨗳江孟蜀置灌州東改為永安軍又/改為永康軍後廢為灌口寨又復置永康軍治𨗳江)¶
　(縣元初復置灌州以𨗳江青城二/縣省入本朝改州為縣編戸六里)彭縣(在府城北九/十里周為彭)¶
　(國秦為蜀郡繁縣地漢晉因之劉宋置晉夀郡及縣/梁置東益州後周改郡及縣俱曰九隴隋初廢郡置)¶
　(濛州尋廢唐復置濛州貞觀初廢後又置彭州天寶/初改濛陽郡乾元初復為彭州又置威勝軍宋仍為)¶
　(彭城治九隴元以九隴縣省入本朝改/州為縣仍省濛陽縣入焉編戸六里)崇寧縣(在府/城西)¶
　(北八十里本郫𨗳江九隴三縣地唐儀鳯初置唐昌/縣属益州尋属彭州五代梁時改歸化縣唐復為唐)¶
<pb:KR2k0008_WYG_067-4a>¶
　(昌晉改為彭山縣漢復曰唐昌宋初改為永昌縣崇/寜初改曰崇寜元屬彭州本朝改今屬編户三里)¶
　安縣(在府城州八十里本漢汶江縣地属蜀郡晉為/汶山郡地後周属汶州隋属㑹州唐属茂州宋)¶
　(於此地置石泉軍元中統間陞為安州以龍/安神泉二縣省入本朝改州為縣編户六里)簡州(在/府)¶
　(城東一百五十里本漢犍為郡之牛鞞縣晉因之宋/齊属蜀郡西魏改陽安縣於縣置資州及武康郡後)¶
　(周徙資州治資中隋初置簡州後廢唐初復置簡州/天寶初改陽安郡乾元初復為簡州後又置清化軍)¶
　(宋復為簡州領陽安平泉二縣元廢平泉以陽安縣/省入本朝洪武六年改州為縣尋復為州編户一十)¶
　(四里領/縣一)資陽縣(在州城北一百二十里本資/縣地新置属簡州編户七里)崇慶州¶
　(在府城南一百一十里漢為蜀郡之江原縣地晉因/之李雄㨿蜀置漢原郡晉穆帝改晉原郡南齊改晉)¶
<pb:KR2k0008_WYG_067-4b>¶
　(康郡西魏省郡入犍為郡隋置晉原縣属益州唐置/蜀州天寳初改唐安郡乾元初復為蜀州宋紹興中)¶
　(陞崇慶府元改為州以江原縣省入本朝又/省晉原永康縣入焉編户一十二里領縣一)新津縣¶
　(在州東南一十里本漢武陽縣地屬犍為郡後周始/置新津縣徙犍為郡治於此隋初郡廢以縣属益州)¶
　(唐属蜀州宋屬崇慶府元屬/慶州本朝因之之編户七里)漢州(在府城東北一百/二十里本漢雒縣)¶
　(廣漢郡治焉東漢為益州刺史治所晉為新都國宋/齊梁為廣漢郡隋併入蜀唐置漢州天寶初改徳陽)¶
　(郡乾元初復為漢州宋仍舊元以雒/省人本朝因之編户八里領縣三)什邡縣(在州西/二十里)¶
　(漢舊縣属廣漢郡髙祖封雍齒為什邡侯即此晉属/新都郡後周改為方亭縣武帝廢入雒縣唐初復置)¶
　(什邡縣屬益州垂拱中改屬漢州/宋元仍舊本朝因之編户四里)綿竹縣(在州西二/十五里本)¶
<pb:KR2k0008_WYG_067-5a>¶
　(漢舊縣屬廣漢郡以其地冝竹因名漢末劉焉嘗徙/益州治此晉属新都郡後又置晉熈郡後周改綿竹)¶
　(為晉熈縣隋初改孝水縣後復曰綿竹唐屬漢州宋/仍舊元初省入漢州後復置本朝因之編户七里)¶
　徳陽縣(在州北六十里本漢綿竹縣地属廣漢郡東/漢析置徳陽縣後周省入雒縣唐初復置属)¶
　(益州垂拱初属漢州宋仍舊元初陞為/徳州尋復為縣本朝因之編户六里)綿州(在府城/東北三)¶
　(百六十里本漢廣漢郡之涪縣蜀漢属梓潼郡晉以/後属梓潼巴西二郡西魏改縣曰巴西置潼州隋初)¶
　(改為綿州後改為金山郡唐初復為綿州天寶初改/巴西郡乾元初復為綿州宋仍舊元初属成都路後)¶
　(以魏成縣省入属潼川路本/朝改今屬編户六里領縣二)彰明縣(在州北九十里/本漢涪縣地晉)¶
　(白沙戍移漢昌縣僑治於此属巴西郡後魏改為昌/隆縣隋属金山郡唐先天初改為昌縣属綿州後唐)¶
<pb:KR2k0008_WYG_067-5b>¶
　(時又改為彰明縣宋元仍/舊本朝因之編户三里)羅江縣(在州南九十里本/漢涪縣地晉置萬)¶
　(安縣後移於潺亭改潺亭縣曰魏復曰萬安置萬安/郡廢以縣属以縣屬綿州後屬金山郡唐初屬綿州)¶
　(天寶初改羅江縣宋元仍/舊本朝因之編户三里)茂州(在府城西北五百五/十里古冉駹國地漢)¶
　(武開置汶山郡宣帝時郡廢後復置梁置繩州後周/改曰汶州治汶山縣隋初改為蜀州尋改㑹州後復)¶
　(為汶山郡唐初復置㑹州尋改南㑹州貞觀中改為/茂州天寳初改通化郡乾元初復為茂州宋元州仍)¶
　(舊治汶山縣本朝以汶山/縣省入編户四里領縣一)汶川縣(在州南二百里本/漢綿&KR2791;縣屬蜀郡)¶
　(晉置汶川州於此梁置汶川縣後周以縣置汶山郡/隋初郡廢以縣屬汶州唐屬茂州宋即縣置威戎軍)¶
　(元復為縣屬茂州本/朝因之編户四里)威州(在府城西四百五十里古/冉駹國漢武開之晉屬汶)¶
<pb:KR2k0008_WYG_067-6a>¶
　(山郡隋屬㑹州後没於羌唐置維州天寶初改維川/郡乾元初復為維州五伐蜀時徙治中州城宋改威)¶
　(州以威制西羌故名元仍舊/本朝因之編户七里領縣一)保縣(在州西四十里本/徼外冉駹之地隋)¶
　(以其地置薛城戍唐置薛城縣屬維州孟蜀改為保/寧縣宋因之元以保寧併入威州後復置本朝初因)¶
　(之後分置保/縣編户四里)¶
郡名蜀郡(秦/名)益州　成都(俱漢/名)錦城(以蜀有錦官故/名亦曰錦里)¶
形勝沃野千里天府之土(蜀漢諸/葛亮云)華陽西極黒水南流¶
　(楊雄益/州箴)帶二江之雙流抗峨眉之重險(晉左思/蜀都賦)縁以¶
　劔閣阻以石門(蜀都/賦)西抗吐蕃南撫蠻獠(唐元/和志)坤維¶
<pb:KR2k0008_WYG_067-6b>¶
　大都㑹(范謩砌/街記)金躔奥壤玉壘名區(宋薛田成都/百韻詩序)地¶
　大且要(宋蘇洵與/吴職方書)水陸四衝(古涪志序左綿據涪上/流水陸四衝為蜀重地)¶
　岷嶓鎮其域(華陽志岷嶓鎮其域五嶽華/山表其陽四瀆汶江出其徼)咽喉於蜀¶
　而臂視諸郡(廣漢/圖經)天下藩鎮之冠(宋吴師孟/西樓記)¶
風俗俗不愁苦(漢志民食魚稻亡凶年憂/俗不愁苦而柔弱褊□)人多工巧(隋/志)¶
　(人多工巧綾錦雕/鏤之妙侔於上國)畏鬼惡疾(唐髙儉傳蜀人畏鬼而/惡疾雖父母疾皆委去)¶
　(望舍投餌哺之/昆弟不相假財)尚侈好文(益州記其風尚/侈其俗好文)文多於質¶
　(華陽國志益州之俗文多於質故/其民柔弱土地沃美人士俊乂)民重蚕事(成都古/蚕叢之)¶
<pb:KR2k0008_WYG_067-7a>¶
　(國其民重蚕事故一嵗之中二月/望日鬻花木蚕噐於市號曰蚕市)俗好娱樂(成都遊/賞之盛)¶
　(甲於四蜀俗好娱樂往者太守嵗時宴集以從民樂/嵗率有期及期則士女闐道嬉遊以坐具列廣庭謂)¶
　(之遨床謂太/守為遨頭)民和俗阜(宋劉昊簡州/折栁亭記)以勇悍相髙(寰/宇)¶
　(記茂州本羌戎之人/好弓馬以勇悍相髙)有古淳質風(宋仁夀縣志愿慤/而好静公議而無)¶
　(私有古/淳質風)¶
山川武檐山(在府治北蜀記武都山精化為女子蜀王/開明納為妃不習水土而死王遣五丁於)¶
　(武都山擔土為塚盖地數畝髙七丈上有石厚五寸/徑五尺瑩潔號曰石鏡用表其門又傳成都内及毗)¶
　(橋側有一折石長三丈云是五丁擔土/檐也漢昭烈即位於武檐之南謂此)昇仙山(在府/城北)¶
<pb:KR2k0008_WYG_067-7b>¶
　(入都/江水)西山(在府城西一名雪嶺唐杜甫詩雪嶺界/天白又云東郭滄江合西山白雪髙)威¶
　鳯山(在府城北一十八里一名石斛山蜀/漢後主禪嘗習射於此又名學射山)天囘山(在/府)¶
　(城北三十里唐𤣥宗幸蜀至此/及聞長安平車駕乃囘因名)宋興山(在府城北/三十里)六¶
　對山(在府城南六十里五代時蜀後王自新津縣修/覺山  至廣都見十二峯有山峯六對之語因)¶
　(名/)鐡爐山(在府城南六十里五代之季日者占此山/當出異人乃掘羅氏之墓有松根纒棺肰)¶
　(若雙龍取刀斷/之流血不止)應天山(在雙流縣南八里唐/僖宗幸蜀時賜名)宜城山¶
　(在雙流縣南一十里岡阜/相對上有冝城山出紫草)聖燈山(在雙流縣東南四/十里一名普賢山)¶
　(世傳昔有善賢聖燈出現蜀太后看聖燈/詩所恨風光看未足却驅金翠入龜城)麗元山(在/新)¶
<pb:KR2k0008_WYG_067-8a>¶
　(都縣北八里平地特起髙/三丈有雙石鏡廣五尺)龍門山(在新都縣南一十/里下有龍洞因名)¶
　繁陽山(在新都縣南一十五里相傳張道陵嘗修/煉于此上有浴丹池通仙井又有麻姑洞)赤¶
　岸山(在新都縣南一十七里山/色赤如岸邉火光因名)三學山(在金堂縣東/北一十里上)¶
　(有法海普濟廣濟三寺又有佛/跡石理温潤非世間追琢所能)昌利山(在金堂縣東/北一十二里)¶
　(山有一石室三門可容/九十人呼為三龍門)萬安山(在金堂縣北一千五/里昔因洪水汎濫曽)¶
　(活萬人於其上雷分山/為三眷有二寺久廢)蟠龍山(在金堂縣南五十里/山勢盤旋起伏如龍)¶
　(宋馮時詩一别蟠龍又十年水光山色兩/依然功名未立羞重到撫劔長歌夜不眠)九頭山(在/金)¶
　(堂縣東南五十里/山有九峯因名)金臺山(在金堂縣東南五/十里山髙聳如臺)雲頂山¶
<pb:KR2k0008_WYG_067-8b>¶
　(在金堂縣南五十里有神泉方/丈許澄清如鏡雲霞常覆其上)鼎鼻山(在仁夀縣治/西南以其地)¶
　(形隆起故/又名隆山)印山(在仁夀縣治東北宋/喻汝礪故居在焉)三嵎山(在仁夀/縣益州)¶
　(記東西南嵎三山相對共號三嵎三山之名曰飛/泉翳嘶跨鼇縣治居三嵎之中環合有自然之勢)金¶
　華山(在仁夀縣此山右有/仙牛山左有卧龍山)麗甘山(在仁夀縣東二十/里昔有十二玉女)¶
　(於此服醎泉玉女美麗鹽/亦甘好因名今井竈猶存)玉屏山(在仁夀縣西二十/里西山環聚玉屛)¶
　(為之/寇)佛巖山(在仁夀縣東二十五里山巖/有石佛像宋紹興中嘗有光)甘棠山(在/仁)¶
　(夀縣東二十五/里上有東嶽祠)瑞雲山(在仁夀縣東四十里宋丞相/何卓始生之日此山夜半有)¶
　(紅霧亘/天因名)石矩山(在仁夀縣東北山有石壁如/城又名石城絶頂望見峨眉)香雲山¶
<pb:KR2k0008_WYG_067-9a>¶
　(在仁夀縣東北五十里山/有碑載唐末伏虎禪師事)唱車山(在仁夀縣東北六/十里漢宋辰為巴)¶
　(郡守有惠於人吏民送辰到蜀回至此為辰/立廟以山近鹽井聞推車唱歌之聲因名)鳯山(在/井)¶
　(研縣治東與學宫相對山有/一峯極秀上人號為秀巖)井鑊山(在井研縣北二/里其山俯臨井)¶
　(鑊因名唐僖宗幸蜀/此山神見乃立廟)執笏山(在井研縣南五里一峯/突出青陽氏世居其下)¶
　(登科/不絶)磨玉山(在井研縣西南三十里/據嘉眉榮隆之四境)茆香山(在井研/縣東南)¶
　(三十里山巖有/佛像上多茆香)鐡山(在井研縣東北六十里出/鐡剛利諸葛亮取為兵噐)重龍¶
　山(在資縣治北&KR0886;崒盤屈隠若龍轉乃資中之勝也/上有天池大旱不竭山側有北巖中有水泉滴瀝)¶
　(名君/子泉)盤石山(在資縣西北後周改資中/縣為盤石縣以此山名)四明山(在資/縣西)¶
<pb:KR2k0008_WYG_067-9b>¶
　(北三里俗云具上/有光景之異故名)玉京山(在資縣西南五十里峭嶮/壁立挿天連雲儼然在目)¶
　(上有觀/曰太霄)華蕚山(在内江縣西二十里昔唐范崇凱於/此讀書後賦華蕚樓因以得名山及)¶
　(泉俱名/華蕚)鏵影山(在内江縣西二十九里有二泉竇/更流迭止與晦朔之盈縮相應)將¶
　軍山(在内江縣北八十里唐初夷獠擾掠將軍薛萬/徹領兵平之至内江衆屯於山故今號其屯所)¶
　(為將/軍山)灌口山(在灌縣西北二十六里漢/時文翁穿湔江溉灌故名)玉壘山(在灌/縣西)¶
　(北二十九里湔水出此左思賦包玉壘以為宇郭璞/江賦玉壘作東别之標是也唐杜甫詩亦有玉壘浮)¶
　(雲變古/今之句)青城山(在灌縣西南五十里唐杜光庭記岷/山連峯接岫千里不絶青城乃第一)¶
　(峯也前號青城峯後名大面山山有七十二小洞應/七十二候有八大洞應八節道書以此山為第五洞)¶
<pb:KR2k0008_WYG_067-10a>¶
　(天乃神仙/都㑹之府)成都山(乃青城山之案山也前臨麻/姑洞深不可測與諸洞相連)髙臺¶
　山(在灌縣西南七十里上有晉時所立上清宫/夜間有燈火飛行或謂草木之精所為云)天倉¶
　山(在灌縣西南八十里連崖隠軫分為三十六/倉宋吕大防詩天倉二十六寒擁翠㣲間)天國¶
　山(在灌縣西南九十里上有融照寺青城/山記青城山有八大洞此乃第五洞也)白鹿山(在/彭)¶
　(縣西北二十里上舊有金覺/禪寺相傳晉佛圖澄所建)彭門山(在彭縣北三十/里兩峯對立如)¶
　(闕名天/彭門)丹景山(在彭縣西北三十里宋韓綘有記云/羣山之間風氣流爽一日之間凡四)¶
　(時/焉)至徳山(在彭縣西三十里昔蜀王衍嘗游/是山患其髙險别開一徑以登)大隋山¶
　(在彭縣北三十五里山有泉流為瀑布宋/張啇英記西山之勝在彭門者大隋為甲)中隋山(在/大)¶
<pb:KR2k0008_WYG_067-10b>¶
　(隋山後峯巒特秀其上積雪三四月/始銷下視白鹿葛仙諸山真培塿也)九隴山(在彭縣/北四十)¶
　(餘里一伏隴二豆隴三秋隴四龍奔隴五走馬隴/六駱駞隴七千秋隴八較車隴九横擔隴是也)葛¶
　璝山(在彭縣北四十里昔葛永璝得/道此山昇仙因名有葛仙祠)漓沅山(在彭縣/北六十)¶
　(里李膺記云范蠡學道昇仙/於此今有石龕名范蠡洞)鐡玷山(在崇寜縣/西六里)金馬¶
　山(在崇寜縣北二十里/上有金馬碧雞神祠)龍安山(在安縣北一十里有/林泉之勝隋開皇問)¶
　(蜀王秀立亭/館於此避暑)浮山(在安縣南二十里有十二峯/峭㧞如屏突出平野故名)石鼓¶
　山(在簡州東北一十里昔蜀將許都軍/平定羌戎回登山擊石鼓犒將校)穰山(在簡州/貴平鎮)¶
　(東北四里有穰/水源出此山)玉女山(在簡州東北二十里仙人李/八百修煉於此山東北有泉)¶
<pb:KR2k0008_WYG_067-11a>¶
　(西北兩岸各有懸崖腹有石乳/房十七眼土人呼為玉華池)分棟山(在簡州西七/十里李膺益)¶
　(州記云蜀人謂嶺為棟/與此山連屬有大塔山)逍遥山(在簡州西三十里宋/景徳間有楊用晦者)¶
　(隠居此山山北有層崖崖有東西二室西室後有丹/竈又有石窟壁上有漢安元年四月十八日㑹仙友)¶
　(字/)雙牙山(在簡州東五十里山頂有古井山半有石/箱昔有兩金鵝晝浴於井夜棲於箱人欲)¶
　(捕之遂飛上南山化為/雙石對峙若齒牙然)多融山(在崇慶州西南博物/志山有物似獮猴長)¶
　(七尺能人行徤走名曰猳□一名/馬化伺行道婦人有美者盜之)化城山(在崇慶州/西上有大)¶
　(&KR2144;寺隋大業間賜/額為化城因名)白塔山(在崇慶州西二/十里上有白塔)蟇頥山(在/崇)¶
　(慶州西五十六里山穴如蟇頥故名山有平/地百步諸山之鹿一日一聚其中號為鹿市)查山(在/崇)¶
<pb:KR2k0008_WYG_067-11b>¶
　(慶州西北/七十里)龍華山(在崇慶州西七十里/唐叚文昌有讀書臺)鶴鳴山(在崇/慶州)¶
　(西八十里絶壁千尋漢張道陵/曽居此常有白鶴遊翔其上)天柱山(在新津縣南/三里枕大江)¶
　(每蜀土有難人多依/焉山有天柱神祠)修覺山(在新津縣東南五里山/有修覺寺因名寺旁有)¶
　(絶勝/亭)平岡山(在新津縣南五里昔有李/真人者名阿羽化於此)稠稉山(在新/津縣)¶
　(南八里相傳山有草名/稠稉服之可以長生)平盖山(在新津縣北三十里/相傳崔孝通於此得)¶
　(道/)東覺山(在漢州東三十里上/有古井深數十丈)龍居山(在什邡縣西/五十里有飛)¶
　(瀑虚亭危橋古柏又有寶/蓮山在龍居章山之間)大蓬山(在什邡縣西五十/二里髙崖矗天瀑)¶
　(布飛/㵼)章山(在什邡縣西六十里山有風洞/火洞又名洛通山洛水出於此)武都山(在/綿)¶
<pb:KR2k0008_WYG_067-12a>¶
　(竹縣西北即蜀王妃所生之地蜀記謂武/都山精化為女子蜀王納以為妃即此)秦中山(在/綿)¶
　(竹縣北二十里下有崇慶/院即宋張浚之功徳院)龍角山(在綿竹縣北三十/五里以形似名)¶
　紫巗山(在綿竹縣西北三/十里綿水出於此)鹿堂山(在綿竹縣西北三/十里下有神泉禱)¶
　(者精至則/泉流奔溢)庚除山(在綿竹縣東四十里上有石洞三/宋初有霽雲子者入洞中見樓臺)¶
　(金碧守門者呵止之曰子凡骨可亟去不/然及禍其人回後再尋石洞遂迷故道)浮中山(在/徳)¶
　(陽縣北三十里益州記南隂平鄉東有/浮中山每芳春遊人登賞謂之迎春)鹿頭山(在徳/陽縣)¶
　(北三十餘里昔有張鹿頭造宅于此因/名山有鹿頭闗即唐髙崇文敗劉闢處)冨樂山(在綿/州東)¶
　(五里漢昭烈入蜀劉章延之此/山望見蜀全盛飲酒樂甚因名)猿門山(在綿州北二/十五里上多)¶
<pb:KR2k0008_WYG_067-12b>¶
　(猿二峯竪立/如門故名)靈臺山(在彰明縣北二十里一名天/柱山即漢張道陵昇仙之所)獸¶
　目山(在彰明縣北有百匯龍潭上下凡三潭/長流有茶品格亦髙土人謂之獸目茶)太華山¶
　(在彰明縣西北三洞羣仙録載黄奉先移家/入此山山有牡丹花開時望之如錦幛然)太匡山¶
　(在彰明縣北三十里一名康山唐杜甫寄李/白詩匡山讀書處頭白好歸來一名戴天山)石磬山¶
　(在彰明縣北與太匡山接山/有虛崖若磬擊之聲聞數里)竇圌山(在彰明縣北七/十里唐李白送)¶
　(竇主簿詩願隨子明去煉火燒/金丹子明名圌隠於此山故名)龍池山(在羅江縣西/南山有池池)¶
　(上有伏石如/龍蟠故名)岷山(在茂州羌之列鵝村一名鴻䝉即/隴山之南首故稱隴蜀又名汶焦)¶
　(山其附曰羊膊江水所出也山直上六十/里嶺之最髙者遇大雪開泮望見成都)茂濕山(在/茂)¶
<pb:KR2k0008_WYG_067-13a>¶
　(州北一十里樹木茂/宻常有嵐氣因名)鷹門山(在茂州北二十/里山多棲鷹)巨人山¶
　(在茂州南二十里寰宇記山頂有/石如人立因名山下有九龍池)雞宗山(在茂州南/四十二里)¶
　(宋熈寜九年於/山置雞宗闗)七盤山(在汶川縣北三/十里有七盤路)龍泉山(在汶/川縣)¶
　(南四十八里下有龍池旱禱有/應若放牝馬於其側多生駿駒)慈母山(在汶川縣南/一百五十里)¶
　(昔有婦人於此山採樵子為/虎食母乃逐虎而死因名)高碉山(在威州北三十/里三面懸崖上)¶
　(有姜維故城唐/維州治此山)定亷山(在威州東南四十餘里有鹽/溪出其陽流至鹽溪村民得)¶
　(採漉/之利)雪山(在威州西南一百里與乳川白狗嶺/相連山有九峯上有積雪春夏不消)筆架¶
　山(在保縣北一/名九子山)相公嶺(在茂州東北/一十五里)金堂峽(在金堂/縣東南)¶
<pb:KR2k0008_WYG_067-13b>¶
　(五十里兩山拱峙河流其中相傳古望帝時其/相鼈靈所鑿宋轉運使韓璹復脩之以通舟楫)攴機¶
　石(在府城東嚴貞觀晉張華博志載有人居海上乘/槎到天河得一支機石歸以問嚴君平今蜀人相)¶
　(傳即此/石也)五塊石(在府城南石有五塊髙一丈餘相傳/下有海眼昔人嘗起其石風雨暴作)¶
　岷江(即四瀆之一也俗名汶江源出岷山經茂州城/下西南至威州又過汶川轉而東南至灌縣過)¶
　(金馬口至新津/縣與皂江水合)二江(一名汶江一名流江經府城南/七里蜀守李冰穿二江通成都)¶
　(皆可行舟溉田萬頃宋郡縣志初李冰既鑿離堆又/開二渠一渠由永康過新繁入成都謂之外江一渠)¶
　(由永康過郫入成都謂之内江蜀/人以此水濯錦鮮明故又名錦江)都江(在府城西四/里水冝造粉)¶
　(故又名/粉江)沱江(在新繁縣西北一十五里源出岷/江禹貢岷山𨗳江東别為沱即此)清白¶
<pb:KR2k0008_WYG_067-14a>¶
　江(在新繁縣北一十里宋趙抃過此嘗曰吾志如/此江清白雖萬類混淆其中不少濁也因名)大¶
　皂江(在温江縣治西南源/出岷山東流入府界)珠江(在資縣治南昔江中/有光夜現人以為珠)¶
　(因/名)資江(在資縣東四十里水深/百丈為羣川縂㑹之所)中江(在内江縣西五/里源出舊盤石)¶
　(縣郡志云中江源出汶山自洛口分支/經漢州及新都縣東流入簡州資縣界)白馬江(在崇/慶州)¶
　(東北一十里源自晉原/廢縣東入新津縣界)鄩江(在崇慶州西北五十里/源出舊永康軍青城縣)¶
　(南流至温江縣/界入猪母水)味江(在崇慶州北五十里源出雪山/昔蜀王征西蕃有野人以壺酒)¶
　(獻王投之江使三/軍飲之皆醉因名)羅江(在羅江縣治東北兩/水相蹙成羅紋因名)玉輪江¶
　(在汶川縣治西源出/玉壘山流入灌縣)金堂河(在金堂縣東二十里源/自岷山流至縣界經懐)¶
<pb:KR2k0008_WYG_067-14b>¶
　(簡資陽冨順至/瀘州入大江)東湖(在崇慶州/治東南)西湖(在崇慶州治西/傍有亭館為州)¶
　(中勝/處)房湖(在漢州治南唐房琯為刺史日所鑿凡數/百畝洲島囬環亭堂臺榭甚多同時高適)¶
　(杜甫皆嘗賦咏宋蘇轍詩酒壓郫筒憶舊沽花傳/五老出新圖此行真勝成都尹直為房公百里湖)蟠¶
　溪水(在仁夀縣治東飛泉山下宋相/何卓家居其側號蟠溪先生)蘭溪水(在仁夀/縣北一)¶
　(百里唐末隠/士張鴻所居)赤水(在簡州治南一名絳水源出隆州/歴平泉縣至此東流與鴈水合又)¶
　(威州亦有赤/水流合大江)鴈水(在簡州治東宋曹榮湮詩城下/江流金鴈水亭中人弄玉絃琴)平¶
　谷水(在威州北與後谷水/溪谷水皆流合大江)白沙水(在灌縣西一十/一里源出茂州)黒¶
　水(在安縣南七十/里南入於羅江)綿水(在漢州東三十里源出綿竹/縣紫巖山東至新都北入洛)¶
<pb:KR2k0008_WYG_067-15a>¶
　(蜀都賦云浸/以綿洛謂此)洛水(在漢州治東源出什邡縣章山水/性剛冝淬刀南流至新都入湔)¶
　石亭水(在漢州東北二十餘里/源出什邡縣之洛通山)亷水(在彰明縣治北/平地泉出宋明)¶
　(帝因言及貪泉問梓潼人范柏年曰卿鄉士有此泉/否柏年對曰梁益間惟有亷泉讓水不聞有貪泉帝)¶
　(善之即拜梁州刺史又/今漢中府亦有此二水)讓水(在彰明縣/西五里)涪水(在綿州/治東南)¶
　(源自龍州下流入潼川界應/劭云涪水出廣漢南入漢水)安昌水(在綿州一名龍/安水自石泉縣)¶
　(流至州與/涪水合)潺水(在綿州東五里源出潺山下流入涪/水合羅江水源有金銀鑛民得採以)¶
　(為/業)龍溪水(在茂州/治南)浣花溪(在府城西南五里一名百/花潭按吴中復冀國夫人)¶
　(任氏碑記夫人㣲時見一僧墜汚渠為濯其衣百花/滿潭因名其潭曰浣花唐妓薛濤家潭傍以潭水造)¶
<pb:KR2k0008_WYG_067-15b>¶
　(紙為十色箋李羲山詩浣花箋紙桃花色即此又宋/韓浦與弟洎皆有辭藻洎嘗曰予之為文是造五鳯)¶
　(樓手浦得箋為詩以惠洎曰十様蠻箋出益州寄來/新自浣溪頭老兄得此渾無用助爾添修五鳯樓)¶
　解玉溪(在華陽縣大慈寺南與錦江同源唐韋/臯所鑿用其沙觧玉則易為功因名)東溪¶
　(在簡州東三里姚孳碧波亭詩頼簡池臺兩蜀誇東/溪别是一仙家令人却憶康王谷坐看珠簾濺雨花)¶
　栁溪(在金堂縣西七十里嘗/有栁葉從穴中出因名)夜郎溪(在新津縣南七/里溪北有投龍)¶
　(觀/)鐡溪(在新津縣西一十三里流入白/木水昔諸葛亮於此烹鐡因名)芙蓉溪(在羅/江縣)¶
　(一名蚌溪水/又名三柴水)蒲溪(在威州東有橋跨/此水亦名蒲溪橋)花洲(在灌縣治/南宋魏了)¶
　(翁有/記)望川源(在雙流縣境鑿石二十里引取郫/江水灌廣都田云後漢所穿鑿者)小桃¶
<pb:KR2k0008_WYG_067-16a>¶
　源(在簡州北三十里以桃花最多因名/天水相接放目無際為西州之絶景)三台井(在府/城内)¶
　(舊天慶觀隋文帝夢三台星隕於西南化為井遣人/潜訪未獲有道士馮善英者修池忽得三井每汲一)¶
　(井則二/井皆動)諸葛井(在府城西南五里相傳漢諸葛/亮欲通井絡王氣故為此井)拳扠¶
　井(在府城西北相傳五丁嘗於此為角觝/戯渇甚以拳擊地泉水湧出成井今廢)仙人井(在/金)¶
　(堂縣東北十五里唐仙人李八□/女妙應真人於此取水煉丹因名)研井(在井研縣南/七里鎮及縣)¶
　(皆取名焉又有/思陵井鑊井)義方井(在内江縣治西泉/脉通江甘冽異常)牛鞞井(在/簡)¶
　(州城内縣即古/牛鞞縣因名)節婦井(在簡州西北三里有/石刻節婦井三字)平泉井¶
　(在簡州西南五十里廢平泉/縣治民日汲於此者五百家)八角井(在灌縣治西相/傳龐真人浴丹)¶
<pb:KR2k0008_WYG_067-16b>¶
　(於此舊有八/角石井欄)雪花井(在茂州治西脉通汶江/泉水湧噴如雪花因名)史公泉¶
　(在綿州南宋眉州史祁所/鑿傍有史公泉三字石刻)聖泉(在仁夀縣南七里患/瘡痍者飲之愈投銀)¶
　(即成/金色)濯纓泉(在什邡縣北三十里宋程珦詩濯纓泉/潔存遺跡促軫亭空想舊風公暇未應)¶
　(無客㑹春遊/更喜與民同)感應泉(在崇寜縣東二里相傳昔有神/僧誦經於此其泉泛湧凡嵗旱)¶
　(鄉人取此水祈/雨輙應因名)孝泉(在徳陽縣西北四十里東漢姜/詩孝感躍鯉即此泉也至今孝)¶
　(泉鄉用獲/灌溉之利)神泉(在安縣南五十里其泉湧出平地舊/傳冬温夏沸氣如附子能愈人疾今)¶
　(無騐/矣)五福泉(在茂州治圖經云自三溪口引水入城/至州治貯以兩井號五福泉民汲飲)¶
　洗墨池(在府城内成都縣治南/即楊雄草𤣥洗硯之池)躍龍池(在府城東南/二十里隋開)¶
<pb:KR2k0008_WYG_067-17a>¶
　(皇中欲伐陳鑿大池以教水戰郡志云蜀王秀取土/築城因為池有胡僧見之曰摩訶宫毗羅盖謂摩訶)¶
　(為大宫毗羅為龍謂/此池為廣大有龍也)千秋池(在府城東秦張儀所鑿/諺云東曰千秋北曰萬)¶
　(嵗/)萬嵗池(在府城北一十里昔張儀築城取土於此/因以成池廣袤數十里溉三鄉田嵗久淤)¶
　(澱宋制置使王剛中䟽之累土為防上/植榆栁表以石柱郡人指為王公甘棠)龍飲池(在金/堂縣)¶
　(古有龍飲此池水為之涸忽一日雷/雨大作龍自池中騰空而上因名)頼簡池(在簡州/東北九)¶
　(十餘里隋立/州名取此)罨畫池(在崇慶州治通判㕔宋趙抃詩/占勝芳菲地標名罨畫池水光)¶
　(菱在鑑山/色錦舒帷)滋茂池(在茂州牛溪鎮池周四十/里四時無竭溢神龍所居)玉淵池¶
　(在仁夀縣東南一十五里池/旁有亭宋虞祺嘗讀書於此)宴嘉池(在井研縣治北/池分為兩支邑)¶
<pb:KR2k0008_WYG_067-17b>¶
　(人多遊/宴於上)¶
土産鹽(府境有井大小不一出其水煎鹽歴/代因之簡州仁夀為盛民頼其利)嘉魚(成都/諸縣)¶
　(皆有細鱗似鱒/蜀中謂之拙魚)椒(各州縣俱出惟茂州出者最/佳其殻一開一合者尤妙)酴醿¶
　花(成都縣出蜀/人取之造酒)桐花鳯(成都縣出小鳥紅翠碧色相/間生於桐花中惟飲其汁不)¶
　(食他物花落遂死土人/畫桐花鳯扇即此鳥也)川芎　烏頭(俱綿/州出)附子(彰明/縣出)¶
　郫筒酒(郫人刳大竹傾春釀於筒號郫筒酒相傳晉/山濤治郫時用筠管釀酴醿作酒兼旬方開)¶
　(香聞百歩故/蜀人傳其法)¶
藩封蜀王府(在府城内/洪武中建)永川王府(在府城内/永樂中建)内江王府¶
<pb:KR2k0008_WYG_067-18a>¶
　　徳陽王府(在府城内/正統中建)石泉王府　汶川王府(在府/城内)¶
　(天順/中建)慶符王府　南川王府(在府城内/成化中建)¶
公署四川鹽課提舉司(在府城迎暉門外/洪武二十年建)成都右衞(在/府)¶
　(治西三里洪武/二十七年建)成都中衛(在府治西南七里/洪武二十九年建)成都前¶
　衞(在府治南六里/洪武四年建)成都後衞(在府治東三里/洪武十七年建)寜川衞¶
　(在府治東四里/洪武十二年建)茂州衛(在茂州治東洪/武十一年建)成都左護衛¶
　(在府治南七里洪/武中為蜀府建)威州守禦千戸所(在州治東洪/武十八年建)灌¶
　縣守禦千戸所(在縣/城内)静州長官司　隴木頭長官司¶
<pb:KR2k0008_WYG_067-18b>¶
　岳希蓬長官司(俱在茂州城南/洪武七年建)¶
學校成都府學(在府治南漢守文翁建/本朝永樂間重建)簡州學(在州治/北唐建)¶
　(本朝洪武/七年重建)崇慶州學(在州治西宋至和間建/本朝洪武五年重建)漢州學¶
　(在州治南宋嘉㤗間建/本朝洪武六年重建)綿州學(在州治東唐建本/朝洪武中重建)茂¶
　州學(在州治南洪/武八年建)威州學(在州治東洪/武十五年建)成都縣學(在/縣)¶
　(治北宋政/和間建)華陽縣學(在縣東南六里宋/以孟蜀太學為之)雙流縣學(在/縣)¶
　(治西南/漢建)温江縣學(在縣治東宋/咸平間建)新繁縣學(在縣治/東漢建)新¶
　都縣學(在縣治南宋建以上六學/俱本朝洪武初重建)金堂縣學(在縣治/東北宋)¶
<pb:KR2k0008_WYG_067-19a>¶
　(建在縣南元徙於此/本朝洪武中重修)仁夀縣學(在縣治東宋淳化間/建本朝正統三年重)¶
　(修/)井研縣學(在縣治南宋建本/朝洪武初重建)郫縣學(在縣治西北/漢建宋徙于)¶
　(縣南本朝洪武/初又徙建今所)資縣學(在縣治東宋建本/朝洪武七年重建)内江縣學¶
　(在縣治西宋建本/朝洪武六年増修)灌縣學(在縣治東五代時建/本朝洪武中重修)彭縣¶
　學(在縣治東南宋建舊在縣/東本朝洪武中徙建於此)崇寜縣學(在縣治西宋/建本朝洪武)¶
　(初重/建)安縣學(在縣治西宋建元燬/本朝洪武八年重建)資陽縣學(在縣治/南本朝)¶
　(建/)新津縣學(在縣治東宋明道初建/本朝洪武八年重建)什邡縣學(在縣/治東)¶
　(宋祥符/間建)綿竹縣學(在縣治南宋/景徳間建)徳陽縣學(在縣治南/宋開禧間)¶
<pb:KR2k0008_WYG_067-19b>¶
　(建以上三學俱於本/朝洪武十四年重建)彰明縣學(在縣治南唐大中間/建本朝洪武十五年)¶
　(重/建)汶川縣學(在縣治東/本朝建)¶
書院紫巗書院(在綿竹縣治南宋/張浚讀書之所)¶
宫室錦樓(在龜城外唐時建平視衆山前瞰大江西眺/雪嶺東望長松白敏中時與賔介飲酒賦詩)¶
　(其/上)籌邉樓(在府治西唐李徳裕建圖蠻夷吐/蕃險要與習邉事者啇議於此)錦官樓¶
　(在府治東宋元豊中吕大防建樓後有彦聚/亭亭後有集思堂旁兩小室曰盡心曰慕勤)雪錦樓¶
　(在府治東大慈寺前取唐杜甫雪嶺界天白錦/城曛日黄之句以名成都一城之景一望在目)散花¶
　樓(在子城東北隅唐建李白詩日照錦城頭/朝光散花樓金牕夾繡户珠箔懸瓊鉤)張儀樓¶
<pb:KR2k0008_WYG_067-20a>¶
　(即宣明門樓也元和志臨山/瞰江乃蜀中近望之佳處)海棠樓(在府治西唐李/回建以㑹僚佐)¶
　(鄭谷詩上國休誇紅艶杏深溪自照緑苔/磯一枝低帶流鶯睡數片猶如舞蝶飛)叢桂樓(在/簡)¶
　(州城南雙市街宋建因紹興中李瞰如李進脩范時/中袁炎牟子正同登第故也又城内有狀元樓以宋)¶
　(慶元五年邑人許/奕廷試第一故名)望湖樓(在簡州南三里下瞰江流/山光水色交相輝暎輕舟)¶
　(小艇時出栁隂之中人/謂不减瀟湘苕霅之景)江月樓(在簡州治東下臨鴈/赤二水之㑹壯麗甲)¶
　(於西/州)横玉樓(在茂/州治)越王樓(在綿州城西北唐太宗子/越王正為綿州刺史時建)¶
　(杜甫詩綿州州府何磊落顯慶年中越王/作孤城西北起高樓碧瓦朱甍照城郭)江樓(在綿/州城)¶
　(東隅唐時建杜甫詩野興每難盡江/樓延賞心歸朝送使節落景借登臨)飛鸞閣(在府城/内前蜀)¶
<pb:KR2k0008_WYG_067-20b>¶
　(王衍起宣華苑/苑有飛鸞閣)尚友閣(在崇慶州治西湖上宋紹興/間計敏夫領郡事以髙適嘗)¶
　(為此州時與杜甫以詩酬唱乃索/髙杜二詩刻石目其閣曰尚友)蓬萊閣(在仁夀縣/治東豔陽)¶
　(洞之前洞在重巖下/盖真人脩煉之所)平雲閣(在仁夀縣治宋文同詩/陵陽郡事全稀少懶守)¶
　(長贏半日閒晚後湏來上/高閣就中無厭是雲山)含暉閣(在仁夀縣治東宋/趙抃詩曉川嘉樹)¶
　(照雙扉披豁幽軒景盡歸自喜/吾懐已虛白三嵎山色更清輝)捫參閣(在綿州城北/二十里天池)¶
　(山之巔城郭山/川皆在目前)静勝堂(在府治/宋建)雄邉堂(在府治宋時/建於甲庫之)¶
　(北/)圜通堂(在府治園中宋韓/綘建趙抃葺之)恵逺堂(在府治宋靖康/初盧法原建以)¶
　(禮殿人物/圖畫堂上)草堂(在府城西南五里浣花溪上即杜甫/宅也甫詩萬里橋西宅百花潭北庄)¶
<pb:KR2k0008_WYG_067-21a>¶
　(謂/此)清忠堂(在簡州舊倅㕔宋趙抃范/純仁嘗按臨於此因名)清心堂(在漢州/舊通判)¶
　(㕔後宋/文同建)六一堂(在綿州治宋歐陽觀嘗為推官生子/修於此後人慕之因以修之號名堂)¶
　思賢堂(在綿州治東内繪揚雄杜甫李白樊紹述蘇/易簡歐陽修司馬光蘇軾唐庚九賢之像以)¶
　(祀/之)十賢堂(在綿州學東繪龎統蔣琬杜㣲尹黙李白/陳該蘇易簡王仲華歐陽修黄庭堅十人)¶
　(之像/祀之)四相堂(在崇慶州治唐建以張束之鍾紹京李/峴王縉四公皆牧是州故名前有崇慶)¶
　(堂宋紹興間知/州孫太冲建)列岫堂(在茂州治因九頂列於南屛/風盤臺列於西巨人槖駞列)¶
　(於東/故名)雪峰堂(在茂州治其在州治者/又有妙筭遥雲二堂)載酒亭(在府治/東揚雄)¶
　(宅/内)宣詔亭(在府治西宋/楊隠甫建)合江亭(在府城東唐韋皋/建宋吕大防重修)樂¶
<pb:KR2k0008_WYG_067-21b>¶
　俗亭(在府城南宋韓/綘建蘇税記)浣花亭(在府城西南五/里浣花溪側)㑹勝亭¶
　(在簡州城西北隅宋趙抃為蜀漕時按部至此賦詩/後十五年再入蜀為帥復和前韻人因繪像於壁)¶
　房湖亭(在漢州治南唐郡守房琯鑿湖構亭髙適杜/甫及宋宋祁司馬光趙抃韓駒文同皆有題)¶
　(詠/)練光亭(在茂州城内取杜甫詩/川虹飲□光之句為名)浮觴亭(在西湖側/宋文同建)¶
　(凡名勝來遊者多/有詩章石刻尚存)廣莫亭(在灌縣舊朝天門宋吕大/防記危簷飛檻負城四出)¶
　(觀覽之勝甲於東南出金馬門過朝/天寺登廣莫亭憑欄下視一目千里)琴臺(在府城西/南五里漢)¶
　(司馬相如宅唐杜甫詩茂陵多病後尚/愛卓文君酒肆人間世琴臺日暮雲)讀書臺(在府/城北)¶
　(二里諸葛亮築此臺以集諸儒兼待四方賢士後為/乘煙觀又府城東三十五里有唐叚文昌讀書臺)¶
<pb:KR2k0008_WYG_067-22a>¶
　草𤣥臺(在府治西南揚雄宅内寰宇記在華陽縣少/城西南角又郫縣有揚雄讀書堂宋趙抃為)¶
　(記/)寫經臺(在新繁縣北三十里漢末有荀居士常於/臺上援筆書空曰吾為諸天冩經後雨䧏)¶
　(臺上獨不沾濕/臺側有石硯)軒皇臺(在灌縣天倉山西南極峯之/巔昔軒轅黄帝與寗先生登)¶
　(其上有古/臺基存焉)誓鬼臺(在灌縣青城山丈人峯下舊有龍/穴出水暴害禾稼漢張道陵立石)¶
　(臺於上/以鎮之)¶
闗梁鹿頭闗(在徳陽縣/北三十里)玉壘闗(在灌縣西乃夷/人往來之衝)蠶崖闗¶
　(在灌縣西四/十里後周立)魏磨闗(在茂州北/三十里)鷄宗闗(在茂州治/南四十里)七¶
　星闗(在茂州南/四十五里)積水闗(在茂州東/九十里)萬里橋(在府城中/和門外寰)¶
<pb:KR2k0008_WYG_067-22b>¶
　(宇記著諸葛亮送費禕聘吴至此曰萬里之行始於/此矣又唐史載𤣥宗狩蜀過此問橋名左右對以萬)¶
　(里𤣥宗歎曰開元末僧一行謂更二十年國有/難朕當逺遊至萬里之外此是也遂駐蹕成都)錦江¶
　橋(在府城東/錦江街)南虹橋(在府城南一/名安樂橋)景仙橋(在府城北/七里漢司)¶
　(馬相如嘗題柱云大丈夫/不乘駟馬車不復過此橋)笮橋(在府城西四里晉/桓温伐蜀戰於此)鴨¶
　虵橋(在雙流縣/西五里)通逺橋(在崇慶/州治西)折栁橋(在簡州朝天/門外初名情)¶
　(盡唐刺史雍陶易今名有詩云從來只説情難盡何/事敎名情盡橋自此改名為折栁任敎離恨一條條)¶
　□繩橋(在威州東一十五里辮竹為䋲其/上施木板長三十丈通藩漢路)¶
寺觀大慈寺(在府治東唐至徳間建𤣥/宗書大聖慈寺四字尚存)興福寺(在府治/東北隅)¶
<pb:KR2k0008_WYG_067-23a>¶
　(唐建舊名寳厯本/朝永樂中重修)馬覺寺(在府城東五里舊名正覺/院相傳馬祖嘗經此因名)¶
　開化寺(在漢州治/東北唐建)報恩寺(在綿州/治東)祥符寺(在綿竹縣/治北唐建)¶
　普慈寺(在府城東蜀人多於此餞客宋漢仲明/詩成東蕭寺無人跡幾度曽因送客來)金花¶
　寺(在府城西南即司馬相如故宅劉宋/時有畨僧持金花王像至此因名)飛赴寺(在灌/縣西)¶
　(南三十五里/内有四望亭)惠劔寺(在什邡縣東十里唐波淪洪禪/師嘗以劔飛卓於此本朝  武)¶
　(中重/脩)明教寺(在金堂/縣治東)玉局觀(在府城北二十里相傳/漢永夀初老聃與張道)¶
　(陵至此有局脚玉床自地而出老聃昇坐為道陵/説南北斗經既去而座隠地中故以玉局名之)長¶
　生觀(在灌縣西南二十里漢昭/烈時有范無為於此修煉)通真觀(在成都縣治/北一十里晉)¶
<pb:KR2k0008_WYG_067-23b>¶
　(孝武時張伯/子於此飛昇)度人觀(在華陽縣治東相傳唐/保和真人嘗修煉於此)丈人觀¶
　(在灌縣西南五十里宋陸游詩黄/金篆書榜朱門夾道巨竹屯蒼雲)清都觀(在灌縣西/南六十五)¶
　(里宋文彦博鎮蜀與張俞定交/市觀側地以贈俞號白雲隠居)青羊宫(在府城西南/一十里老子)¶
　(謂闗令尹喜曰後於青羊肆/相尋即此本朝蜀王重建)¶
祠廟江瀆廟(在府城内西南祀南瀆大江之神昔秦/併天下立江水祠於蜀本朝載在祀典)¶
　(事詳濟南/府東嶽廟)大禹廟(在茂州東門内酈道元云廣□/縣有石紐鄉禹所生也郡人以)¶
　(禹六月六日生是日/熏修祼饗嵗以為常)先主廟(在府城南二里舊在惠/陵右附諸葛亮廟本朝)¶
　(洪武初合廟祀之唐杜/甫詩先主武侯同閟宫)蠶叢祠(在府治西南蠶叢氏/初為蜀侯後稱蜀王)¶
<pb:KR2k0008_WYG_067-24a>¶
　(敎民桑蠶俗/呼為青衣神)望帝祠(在府城西五里齊永寜末建九/域志杜宇自立為蜀王號望帝)¶
　昭應祠(在府城内金馬坊漢宣帝聞益州有金馬碧/雞之神遣諫議大夫王褒醮祭宋賜廟額昭)¶
　(應/)三公廟(在府治西南祀蜀郡大守秦李冰漢文翁/宋張詠三公舊各有祠本朝洪武中重)¶
　(建嵗時/致祭)杜甫祠(在浣花溪上宋吕大防建/本朝洪武正統中俱重建)楊晟廟(在/彭)¶
　(縣西湖墓亦在焉初晟與王建俱為神策將從唐僖/宗幸蜀建領壁州晟領彭州皆附陳敬瑄後建叛敬)¶
　(瑄攻彭州晟堅守城䧟力/戰而死州為収瘞且立廟)張方平祠(在府治淨衆寺/方平帥蜀蜀人)¶
　(頼以安像而祀之/蘇洵作畫像記)¶
陵墓漢昭烈帝惠陵(在府城西/南八里)蜀獻王墓　蜀靖王墓¶
<pb:KR2k0008_WYG_067-24b>¶
　(俱在天/囘山)蜀僖王墓(在華陽縣/正覺山)崇寜王墓(在崇寜縣/朝天山)崇¶
　慶王墓(在府北/威鳯山)黔江悼懐王墓(在成都縣李村山以/上六王俱本朝宗)¶
　(室/)杜宇鱉靈墓(在郫縣南一/里二冡相對)蜀王開明墓(在武檐/山下)王¶
　褒墓(在資縣東二十里褒仕漢/為諫議大夫有碑剥落)何武墓(在郫縣南三/里宋趙抃為)¶
　(建祠/於墓)卓王孫墓(在崇慶州王孫漢冨/人司馬相如婦翁也)嚴君平墓(在崇/慶縣)¶
　(西南一/十里)公孫述墓(在雙流縣/西四十里)馬融墓(在什邡縣西二/十里融漢南郡)¶
　(太/守)姜詩墓(在徳陽縣/西三十里)龐統墓(在鹿頭闗又有廟在/漢州號龐將軍廟)闗¶
　羽墓(在府城外萬里橋南公既/没於吴昭烈招其魂𦵏此)張飛墓(在萬里橋南/飛為帳下張)¶
<pb:KR2k0008_WYG_067-25a>¶
　(逹所殺持其首奔/吴此特𦵏其軀耳)李淳風墓(在簡州廢平原/縣乾封鎮之東)王建墓¶
　(在大西門外有二十幢又有/太后墓琢石為人馬甚偉)虞允文墓(在仁夀縣西/三十里玉山)¶
　(鄉/)宋濓墓(在華陽縣東一十五里濓金華人本朝府/洪武初為翰林學士承㫖後没𦵏於䕫)¶
　(永樂間蜀獻王命遷𦵏於此/仍賜田八十畝以供祭祀)¶
古蹟古蜀國(蜀之先肇於人皇之際至黄帝子曰昌意/娶蜀山氏女生帝嚳後封其支庶於蜀歴)¶
　(夏商始稱王首名蚕叢次曰柏灌次曰魚/鳬自開明下五葉有開明尚始立宗廟)瞿上城(在/雙)¶
　(流縣東一十八/里蚕叢氏所都)古郫城(在郫縣治北昔杜宇所都秦/張儀始築城晉時李雄自稱)¶
　(益州牧都/郫即此)太城(即府子城秦張儀所築謂之太城初/儀屢築屢頽忽有大龜出於江儀以)¶
<pb:KR2k0008_WYG_067-25b>¶
　(問巫巫曰隨龜築之/功果就故又稱龜城)少城(在子城西惟西南北之三/壁東即太城之西□昔張)¶
　(儀既築太城後一年又築少城容齋筆録/云晉益州刺史治太城蜀郡太守治少城)雍齒城(在/什)¶
　(邡縣漢高帝封雍齒為什邡侯於此後人因名按廣/漢土地譜云髙帝置廣漢郡領十縣在十方通胡在)¶
　(戍陽泉在亥南安在子涪流在丑梓潼在寅五城/在邜新都在辰資中在已犍為在午什邡在酉)錦¶
　官城(在萬里橋南因其有錦官故/名錦官猶合浦之珠官也)公孫述城(在新津/縣西三)¶
　(十里漢公/孫述所築)繁城(在新津縣東北三十五里漢蜀郡繁/縣也按蜀志延熈中涼州胡䧏姜維)¶
　(迎居之於繁而徙繁/民居新縣故名新繁)湔陽城(在漢州又有漢州故城/在州之南葭萌縣故城)¶
　(在州/之束)姜維城(在威州南一十里蜀後主時姜/維馬忠討汶山叛羌屯兵於此)綿竹故¶
<pb:KR2k0008_WYG_067-26a>¶
　城(在徳陽縣北三十五里/漢縣即諸葛瞻戰敗處)南陽城(在什邡縣西二十/三里李膺記云李)¶
　(雄之亂蜀遣李夀掠漢五千餘/家寓於此晉置為郡西魏廢)晉夀城(在彭縣西北/三里劉宋晉)¶
　(夀郡梁東益州西魏天水/郡後周九隴郡皆置於此)萬安城(在羅江縣舊曰孱/亭西魏置萬安郡)¶
　(及縣隋罷郡/以縣属綿州)婆閏城(在簡州南九十餘里西/魏置縣隋改曰平泉)薛城(在/威)¶
　(州西南二百歩唐置薛城及鹽溪縣/属維州後省鹽溪改薛城曰保寜)無憂城(在威州/圖經唐)¶
　(李徳裕築吐畨/號曰無憂城)芙蓉城(蜀孟㫤僣擬宫苑城上盡種/芙蓉謂左右曰真錦城也)¶
　蒲亭城(在仁夀縣/南十五里)廣都廢縣(在府城南四十五里唐/志蜀王本治廣都之樊)¶
　(鄉蜀號三都者成都新都廣都也漢城/在縣東北十五里晉城在縣北十三里)廣柔廢縣(在/汶)¶
<pb:KR2k0008_WYG_067-26b>¶
　(川縣西七十二里漢置屬蜀/郡郡志禹本汶川廣柔人)𨗳江廢縣(在灌口縣本/蜀安都縣唐)¶
　(改盤龍尋改灌寜乂改𨗳/江宋即縣治置永康軍)青城廢縣(在灌縣南四十/里南齊置齊基)¶
　(縣後周改曰清城/唐曰青城宋因之)魏城廢縣(在綿州東一十五里本/漢涪縣地西魏置此縣)¶
　(唐宋皆/属綿州)巴西廢縣(在綿州本漢涪縣地西魏/置巴中縣隋改曰巴西)九隴廢¶
　縣(在彭縣西魏置属濛州唐/属彭州宋以堋口縣省入)平泉廢縣(在簡州西南/五十里西魏)¶
　(置婆閏縣隋/改曰平泉)通化廢縣(在威州東一百三十里隋初/置金川縣改曰通化唐宋因)¶
　(之/)月山廢縣(在資縣境本資中縣地隋析置宋/初與銀山丹山縣俱省入盤石縣)江原¶
　廢縣(在崇慶州東南三十里本漢江原縣地/唐初置唐隆縣又改唐安宋改曰江原)鹽泉廢¶
<pb:KR2k0008_WYG_067-27a>¶
　縣(在綿州東一百二十里唐/初析魏城縣置宋因之)定亷廢縣(在威州南四/十里唐置)¶
　濛陽廢縣(在彭縣東二十一里/唐儀鳯初置宋因之)小封廢縣(在威州南/六十里唐)¶
　(咸亨初刺史董弁/招慰生羌置此縣)犀浦廢縣(在郫縣唐垂拱初置宋/熙寜中廢為鎮又宋志)¶
　(云始興郡城晉興/縣城皆在犀浦鎮)靈泉廢縣(在府城東五十里唐貞/觀初置東陽縣天寶初)¶
　(改曰靈池宋/改曰靈泉)永康廢縣(在崇慶州西五十里孟蜀分/青城縣地置此縣宋因之)¶
　青溪廢縣(在内江縣境唐/置宋省入内江)貴平廢縣(在仁夀縣東北/六十里西魏置)¶
　(及置和仁/郡隋廢郡)相如宅(在府城西南五里蜀記云在市橋/西即文君當壚滌噐處舊有琴臺)¶
　揚雄宅(在府城内西南内有草𤣥堂及墨池唐岑參/詩吾悲子雲居寂寞人已去姢姢西江月猶)¶
<pb:KR2k0008_WYG_067-27b>¶
　(照草𤣥處今成都/縣治即其地也)嚴君平宅(在府城西南隅即嚴遵/賣卜處又漢州東一里)¶
　(有君平臺綿竹/縣有君平池)花蘂夫人宅(在灌縣宋陳後山詩話/費氏青城人五代時以)¶
　(才色入蜀宫後主嬖之效王建作宫詞百首國亡入/宋備後宫太祖召使陳詩即誦云君王城上竪降旗)¶
　(妾處深宫那得知四十萬人/齊解甲並無一箇是男兒)石紐村(在汶川縣境帝/王世記曰禹生)¶
　(石紐邑又元和志禹所生處其地今名刳兒畔華陽/國志夷人營其地方百里不敢居牧有過逃其野中)¶
　(不敢追云畏禹神能藏三年為人/所得則共原之云禹神靈祐之)石鏡(説見武擔山/唐杜甫詩蜀)¶
　(王將此鏡送死至空山𡨕寞憐香骨提携近玉顔衆/妃無復歎千騎亦虛還獨有傷心石湮淪玉宇間)¶
　石笋(在府城西門外寰宇記蜀之五丁每一王死輒/為立大石長三大重千鈞以為墓誌今石笋是)¶
<pb:KR2k0008_WYG_067-28a>¶
　(也唐杜甫詩君不見城西門陌上石笋雙高蹲古來/相傳是海眼蒼蘚蝕盡波濤㾗雨多徃往得瑟瑟此)¶
　(事恍惚難明論恐是昔時/卿相墓立石為表今仍存)石婦(在府城西一十五里/昔有婦守節孝于舅)¶
　(姑後人刻石像之唐白居易詩至今為婦/者見此孝心生不比山頭石空有望夫名)石犀(在府/城南)¶
　(三十五里秦太守李冰作五石犀沉江以厭水恠其/後土人立廟祀氷號石犀廟唐杜甫詩君不見秦時)¶
　(蜀太守刻石立作三犀牛自古/雖有厭勝法天生江水向東流)石姥(在仁夀縣治西/跨鰲山上嵗旱)¶
　(人轉徙之天輒/雨宋文同有賦)禮殿圖(漢文翁立學作石室在城南/安帝永初間遇火興平初太)¶
　(守髙朕更新又増一石室始作禮殿以祀先聖周公/畫三皇五帝七十二子及三代兩漢君臣像於殿壁)¶
　(其後好事者頗増益以魏晉宋嘉祐中王素命摹冩/為七卷凡一百五十五人為成都禮殿聖賢圖紹興)¶
<pb:KR2k0008_WYG_067-28b>¶
　(中席益又摹冩於石經/堂為一百六十八人)八陣圖(在新都縣北三十里/牟彌鎮諸葛亮八陣)¶
　(圖凡三在夔州者六十有四方陣法也在牟彌者一/百二十有八當頭陣法也其在棊盤市者二百五十)¶
　(有六下/營法也)鐡龜(在灌縣江都堰元四川亷訪僉事吉/當普鑄萬斤大龜以鎮江濤之險)¶
名宦秦李氷(蜀郡守鑿離堆以灌溉諸郡沃野千/里而無水害號為陸海蜀人徳之)漢文¶
　翁(景帝時蜀郡太守脩學宫崇尚文雅/以詩書敎人風俗丕變比於齊魯)第五倫(蜀郡/太守)¶
　(蜀地冨饒掾吏多以賄賂通倫簡其豐贍者悉罷遣/之擇孤貧有志行者以處曹任於是属職修舉時稱)¶
　(知/人)王襄(益州刺史欲宣風化於衆庶命王褒頌漢徳/作中和樂職宣布詩三篇選少年者以鹿鳴)¶
　(之聲/歌之)楊仁(什邡令寛惠為政勸課掾史子弟悉令就/學有通明經術者顯之或貢之朝由是義)¶
<pb:KR2k0008_WYG_067-29a>¶
　(學大興墾田/至千餘頃)孫寶(益州刺史時廣漢盜起寳到部親/入山谷諭告渠皆悔過自出後為)¶
　(漢太守蠻夷安/輯吏民稱之)王尊(益州刺史王陽至九折坂歎曰/奉先人遺體奈何乘此險遂去)¶
　(官尊至是問曰此非王陽所畏道耶叱/其馭曰驅之王陽為孝子王尊為忠臣)張喬(益州刺/史旄牛)¶
　(夷叛攻殺長吏喬引/兵旬日間破殄强寇)張堪(蜀郡太守在任秋毫無私/去職之日乘折轅車囊一)¶
　(布被/而已)亷范(明帝時蜀郡太守舊政禁民夜作防火災/范至但令儲水民以為便歌曰亷叔度來)¶
　(何暮不禁火民安/作昔無襦今五袴)第五訪(新都令政平化行三年之/間鄰縣歸之户口十倍)¶
　朱輔(永平中益州刺史宣示徳威懐/逺夷白狼槃木等皆慕化歸義)李膺(蜀郡太守/恩威並行)¶
　(蜀之珍玩/不入其門)黄昌(蜀郡太守先太守年老多悖政百姓/侵寃及昌到吏人訟者七百餘人悉)¶
<pb:KR2k0008_WYG_067-29b>¶
　(為斷理莫/不得所)种暠(益州刺史宣恩逺夷開曉/殊俗岷山雜落皆懐漢徳)閻憲(綿竹/令邑)¶
　(人夜行得遺錦送縣憲曰夜行得遺物是/天賜也何為將來曰縣有明府犯此則慙)馮灝(成都/令立)¶
　(文學學徒八百人開/稻田百頃治有異效)董和(劉璋時為成都令蜀土冨/實時俗侈靡和躬率以儉)¶
　(為立軌制民皆/化之畏而不犯)三國諸葛亮(漢建興初領益州刺史/政事無巨細咸次之皆)¶
　(稱平/允)何祗(漢成都令時郫闕令諸葛/亮以祗兼之人不敢欺)蔣琬(漢廣都長/為政以安)¶
　(民為本不以修飾為先昭烈嘗怒其衆事/不理諸葛亮曰琬社稷之噐非百里之才)吕又(漢新/都綿)¶
　(竹令乃心隠恤為一州諸城之首後遷廣/漢成都太守為政簡而不煩號為清能)晉王濬(益/州)¶
　(刺史垂惠布政百姓頼之武帝謀伐/吴詔濬大脩舟艦以為龍驤將軍)周撫(永和中蜀/郡太守子)¶
<pb:KR2k0008_WYG_067-30a>¶
　(楚繼之俱/有善政)毛據(蜀郡太守弟瑗繼/之並有循良之稱)隋韋仁夀(大業未/為蜀郡)¶
　(司法書佐斷獄平得罪者/皆自以韋君所論死無恨)唐劉徳威(貞觀初綿州刺/史政號亷平百)¶
　(姓立石/頌徳)陸象先(益州長史政尚仁恕司馬韋抱真諫/曰公冝峻朴罰以示威不然民慢且)¶
　(無畏荅曰政在治之而已必刑/法以立威乎卒不從而蜀化)陳易從(髙宗時彭州/長史大興水)¶
　(利溉九隴唐昌田民/有去後之思為立祠)尹思貞(隆州叅軍属邑豪蒲氏/驁肆不法州檄思貞按)¶
　(之擿其姦贓萬計卒論/死部人稱慶刻石嘆頌)蘇味道(長安初益州刺史以/文飾治遇事明恕)¶
　髙儉(益州長史設條敎督勵風俗引諸生講授經藝/學校復興又引李氷故渠以廣溉道人以富饒)¶
　姚璹(益州長史始蜀吏貪暴璹擿發之無所容貸武/后降詔慰勞謂左右曰二千石清其身者易使)¶
<pb:KR2k0008_WYG_067-30b>¶
　(吏盡清者難/惟璹兼之)張東之(蜀州刺史故事嵗以兵五百戍/姚州地險瘴到屯輒死柬之上)¶
　(䟽論/其弊)蘇頲(開元中益州長史治尚簡静重興力役時/皇甫恂使蜀檄取庫錢市錦半臂頲不肯)¶
　(予因上言遣使銜命/先取不急非國家意)嚴武(上元初為劔南西川節度/表杜甫為㕘謀時稱知人)¶
　顔泉明(彭州長史家貧居官亷而孤藐/相從百口飯粥不給無愠色)韓思彦(廵察/劔南)¶
　(益州髙資兄弟相頌累年不决思彦敕厨宰飲以乳/二人悟曰吾夷獠不識孝義公將以兄弟共乳而生)¶
　(耶乃/輟訟)崔寜(漢州刺史吐蕃寇西川嚴武遣寜將兵而/西既薄賊城乃為地道再宿而㧞拓地)¶
　(數百里虜衆驚相/謂曰寜神兵也)韋皋(貞元初西川節度使治蜀二/十一年數出師破吐畨四十)¶
　(八萬斬首五萬餘級其功烈為西南最善拊/士務惠其民皋没蜀人徳之見其遺像必拜)路巗(劔/南)¶
<pb:KR2k0008_WYG_067-31a>¶
　(西川節度承蠻盜邉後極力拊循治故闗取壇/丁子弟敎擊刺使補屯籍由是西山八國來朝)林藴¶
　(西川節度推官劉闢反藴曉以逆順不聴又切諌闢/怒將殺之隂戒刑人抽劔磨其頸以脅服之藴叱曰)¶
　(死即死我頸豈頑奴礪石耶闢/知不可服捨之由是名重京師)髙崇文(元和初西川/節度使討平)¶
　(劉闢入成都市井不移/刻石紀功於鹿頭山)武元衡(劔南西川節度使綏/靖約束儉己寛民比)¶
　(三年上下寛/實蠻夷懐歸)叚文昌(文宗時西川節度使治尚/寛簡間以威斷羣蠻懐服)李徳¶
　裕(太和中成都尹西川節度觀察等使蜀承南詔入/㓂之後民不聊生徳裕全殘奮怯皆有條次於是)¶
　(二邉寢懼南詔請/還所俘掠四千人)樊智遷(蜀郡太守秩溝民歌曰太/守來門夜開持節去民惶)¶
　(懼/)五代辛昂(周成都令嘗率諸生祭文翁諭以子孝/臣忠師嚴友信之理諸生感悟翕然從)¶
<pb:KR2k0008_WYG_067-31b>¶
　(化/)宋沈義倫(乾徳中西川轉運使隨軍入成都却孟/蜀羣臣珎竒之獻東歸惟圖書數卷而)¶
　(已/)王晉卿(漢州刺史時蜀初平冦盜充斥晉卿嚴武/備設方畧擒捕靡遺自是雖劇賊無敢窺)¶
　(其/境)吕餘慶(知成都府郡承孟蜀僣叛之餘善撫循凋/瘵民用按堵弟端後亦知府事為政清簡)¶
　(人用/便安)吴元載(知成都府蜀俗奢侈好遊/蕩民無贏餘元載禁止之)劉熈古(開寶/初知)¶
　(成都府築堰以悍水患/民多徳之名曰劉公堰)馬知節(咸平中知益州有告/騎士千數謀變者知)¶
　(節捕殺其首而置其餘自乾徳後嵗漕蜀物籍冨民/以部舟運坐沉覆破産者衆知節請代督以省校而)¶
　(程其漕事自是/蜀人頼以免患)雷有終(知益州明幹知兵平/蜀巨賊聲振隣敵)安守忠¶
　(漢州刺史時寇難甫平使車旁午公帑不足守忠出/私錢以給用每遣使太祖必戒之曰安守忠在蜀律)¶
<pb:KR2k0008_WYG_067-32a>¶
　(己以正汝當/效其為人)宋璫(雍熈中知益州属嵗飢多盜璫以/方畧擒捕招輯盜皆首伏屛息下)¶
　(詔嘉/奨)張旦(知陵州時李順黨數萬來攻旦脩完/戰具驅市人進戰大敗之詔書褒美)凌策¶
　(李順之亂川陜選官多憚行䇿自陳三蒞蜀境諳其/民俗即命知蜀州又徙綿州敏而能斷甚有治迹)¶
　司馬池(郫縣尉攝縣事蜀人妄言成兵叛蠻將入寇/冨室争瘞金銀逃山谷間㑹上元張燈池縱)¶
　(民遊觀凡三/夕民心遂安)張詠(淳化中知益州曰前日李順脅民/為賊今日吾化賊為民禁止訛言)¶
　(興學勸士恩威並用蜀民畏而愛之/後再知是州民聞其至鼓舞相慶)薛田(益州路轉/運使民間)¶
　(以鐡錢重私為劵以便交易謂之交子而冨家専之/數致争訟田請置交子務以㩁其出入未報及寇瑊)¶
　(守益州奏用其/議蜀人便之)張佶(益州鈐轄勇敢善射有方畧御/軍撫民甚有威惠蜀人乆猶懐)¶
<pb:KR2k0008_WYG_067-32b>¶
　(之/)姚渙(監益州交子務發姦隠萬緍主吏皆當死渙/曰戮一人以干澤非吾志也義不蔽姦而已)¶
　(請於使者願不受/賞於是全活者衆)王曙(咸平中知益州盜賊屛息外/户不閉又奏復張詠預糴以)¶
　(濟貧民法蜀民大悦比/之張詠號前張後王)趙&KR0876;(益州路轉運使真宗諭/曰蜀逺而數亂其利害)¶
　(朕所欲聞&KR0876;至州條上部中事後再知益州度支市/錦六千疋&KR0876;召工計嵗織才千餘匹乃止以嵗所織)¶
　(數上/供)程堂(知雙流縣聴斷明敏縣無留獄有蝗食苖/堂曰吏奉天子命以養民蟲當食吏五臟)¶
　(無食民食乃引蝗/而吞之蝗遂踰境)鍾離瑾(簡州推官又通判益州建/言州郡既上雨後雖凶患)¶
　(多隠之以成前奏請/令監司劾其不實者)程琳(知益州上元張燈州人夜/聚遊嬉琳先戒曰有火則)¶
　(隨救之母白也已而果有火吏救之/終宴人無知者其施設有備類此)任中正(知益州/代張詠)¶
<pb:KR2k0008_WYG_067-33a>¶
　(之後在郡五載遵詠條敎蜀人便之弟中師亦知益/川先是轉運使韓瀆急於籠利薪芻䟽果之属皆有)¶
　(算中師盡/奏蠲之)韓億(仁宗時知益州為政簡嚴故事發粟/六萬石賑糶貧民㑹嵗大旱億倍數)¶
　(出粟先期予民民免飢饉又䟽/九升江口下溉民田數千頃)王騣(知益州戍卒有/夜為亂者騣潜)¶
　(遣兵環營下令曰不亂者歛手出無所問衆皆出命/軍校指為亂者十餘人戮之及旦人莫知也其為政)¶
　(有大體不為苛/察蜀人愛之)程戡(知益州仁宗慰遣之初至彭州/民妄言有兵變捕斬之守益州)¶
　(者以嫌多不治城堞戡/獨完城浚池不以為嫌)薛奎(天聖中知益州時有民/婦訟其子不孝詰之乃)¶
　(貧無以為養奎出俸錢與之戒曰若復失養吾不貸/汝矣其母子遂如初嘗夜燕有戍卒殺人奎宻遣人)¶
　(捕殺之坐客莫有知者/蜀人愛之以比張詠)張方平(至和初知益州奏减/横賦四十萬减鑄鐡)¶
<pb:KR2k0008_WYG_067-33b>¶
　(錢十餘萬緍/蜀人大悦)蔣堂(知益州慶厯初詔天下建學漢文/翁石室在孔子廟中堂因廣其舍)¶
　(為學宫選官属以敎/諸生士人翕然稱之)文彦愽(慶厯中知益州時米價/騰貴乃諭冨室得米二)¶
　(萬斛以/活飢民)髙覿(知益州彭州廣碃麗水二峽地出金宦/者挾冨人請置塲募人夫採取覿曰聚)¶
　(衆山谷間與夷獠雜處非逺/方所冝且得不償失奏罷之)袁抗(益州路轉運使時/三司嵗市上供綾)¶
　(錦鹿胎萬二千匹抗言蜀民困憊願少紓其力/以備秦中他日之用是年郊祀蠲其數之半)田況¶
　(慶厯中知益州治尚和易去苛細奬進/儒素禁戢姦暴以徳化人人不忍欺)謝濤(知華陽/縣亂亡)¶
　(後田廬荒廢詔有能占田而倍入租者與之於是腴/田悉為毫右所有流民至無所歸濤収詔書悉以田)¶
　(還/主)吕公弼(仁宗時知成都府治尚寛人疑少威斷營/卒犯法當杖扞不受曰寜以劔死公弼曰)¶
<pb:KR2k0008_WYG_067-34a>¶
　(杖者國法劔汝自請杖/而後斬之軍府肅然)王素(嘉祐中知成都府為政/務合人情蜀人録其所)¶
　(行號曰王/公異斷)趙賀(知漢州蜀吏喜㺯法而賀精明吏不/敢欺事更賀所多被䆒詰人目為趙)¶
　(家/闗)韓絳(知成都府増置學校裁省冗費時内/臣使蜀者多所貨易綘奏加禁約)家定國¶
　(永康司法叅軍韓綘欲治山西道定國謂蜀近夷恃/險以安塹為坦途將有後憂綘然其言為之罷役)¶
　趙抃(英宗時益州路轉運使窮城小邑行部無不至/父老喜相慰後再知成都府以寛為治民大悦)¶
　(轉相告莫/敢為惡)張燾(知成都府蜀人苦多盜燾嚴保伍/使不得隠而申其捕限盜為之息)趙¶
　瞻(知威州瞻以威茂雜羣獠險而難守不若合之而/建郡於汶川條著其詳後熈寜中經理西南就瞻)¶
　(取其書/考焉)桂堂(知威州清介有聲覊縻保覇兩州交惡/道阻不通堂自携牛酒㑹二州酋長諭)¶
<pb:KR2k0008_WYG_067-34b>¶
　(以禍福/乃降)魯周詢(通判漢州城中夜有火部衆救之植/劔於前曰攘一物者斬火止民無所)¶
　(失/)王舉元(治平中成都路轉運使邛井鹽嵗入二百/五十萬為丹稜卓箇所侵積不售下令止)¶
　(之鹽登/於舊)馮京(熈寜中知成都府蕃部寇鷄棕闗京出/兵賊懼請降京請於朝為禁侵掠給稼)¶
　(噐粮餉使歸夷人喜争/受盟願世世為漢藩)程珦(知漢州嘗宴客開元僧/舍酒方行人讙言佛光)¶
　(見觀者相騰踐珦安坐不動頃之/遂定熈寜法行珦抗議指其未便)張戩(知金堂縣誠/心愛人養老)¶
　(恤窮間召父老使敎督子弟以奉為酒食月吉詔老/者飲勞使其子孫侍勸以孝弟民化其徳獄訟日少)¶
　李行簡(彭州軍事推官陵州冨民陳子美父死繼母/詐為父書逐出之累訴不得直轉運使檄行)¶
　(簡劾正/其獄)范純仁(熈寜中成都路轉運使以新法不使/戒州縣未得遽行王安石怒其沮格)¶
<pb:KR2k0008_WYG_067-35a>¶
　(遣使欲攟摭私/事卒莫能得)吕大防(元豐中知成都府政治尚寛/與民同樂訟至立斷又脩築)¶
　(堰以灌/民田)齊恢(提點成都路刑獄臨政明白簡約不苛/擾及徙河東餽餉之物一無所受單車)¶
　(而/東)鮮于侁(通判綿州綿處蜀左吏狃貪成風至課卒/伍供薪炭芻豆侁一切弗取郡守以下效)¶
　(之/)王覿(知成都府蜀田膏腴畝千金無閒田以𦵏覿/索侵耕官地表為墓田江水貫城中為渠以)¶
　(湮塞多水災覿䟽治復/故民徳之號王公渠)陳薦(華陽縣尉盜殺人棄尸/民田薦出騐有以移尸)¶
　(告者田主又殺其母縣欲聞致殺二人以逭薦失盜/之責薦不可曰焉有誣人以自貰者耶已而獲盜)¶
　席旦(知成都府議者言蜀士習亂或𨗳旦治以峻猛/旦政和平入見言蜀人性善柔願勿以為慮)¶
　楊佐(陵州推官州有鹽井深五十丈嵗久榦摧敗欲/易之而隂氣騰上入者輒死惟天有雨則氣下)¶
<pb:KR2k0008_WYG_067-35b>¶
　(稍能施工佐敎工人以木盤貯水穴竅灑/之如雨滴然由是井榦一新利復其舊)王剛中(紹/興)¶
　(中知成都府制置四川檢身以法示人以禮從容裁/决恩威並行表賢癉惡興利除害比去蜀父老遮道)¶
　(有送數/百里者)亰鏜(四川制置使兼知成都府首罷/征歛弛利以予民蜀以大治)張燾(知/成)¶
　(都府兼安撫使戢貪吏簿租賦嵗旱發粟民得不飢/暇則修學校與諸生講論蜀人懐其惠政祀之不忘)¶
　胡世將(四川制置使兼知成都府嵗大旱發糶賑飢/撫黎稚戢貪吏修溝渠蠲落江田税修文翁)¶
　(舊學政無不/舉蜀人大悦)蕭振(知成都兼安撫制置使威行惠孚/治甚有聲髙宗曰四川善政前有)¶
　(胡世將今有蕭振及卒于官/民無老稚相與聚哭于道)汪應辰(乾道初四川制/置使兼知成都)¶
　(府清心寡事奉公守正軍政民事革弊殆/盡嘗入覲孝宗曰卿久在蜀朕寛西顧憂)范成大(淳/熈)¶
<pb:KR2k0008_WYG_067-36a>¶
　(初四川制置使兼知成都府鑿夔山路以避湍險减/無名酒息論和糴之害而行招糴表薦知名之士蜀)¶
　(士莫不/歸心)留正(四川制置使兼知成都平折租價嵗减/酒課三十八萬以簡素化民歸裝僅書)¶
　(數簏人/服其清)趙汝愚(淳熈間四川制置使兼知成都諸羌/相挺為邉患汝愚至悉以計分其勢)¶
　鄭剛中(四川宣撫副使治蜀有方畧奏蠲四川雜征/又請减成都府路對糴及宣撫司激賞錢)¶
　黄疇若(知成都府蠲積欠十數萬考罷官吏冗貟為/民代輸六年布估錢又减他賦之重者民力)¶
　(遂/寛)吴昌裔(知華陽縣修學宫來四方士斥羡錢買良/田以傋旱後權知漢州核兵籍興社倉郡)¶
　(政畢/舉)孫道夫(知資州宣撫鄭剛中薦其治行第一移/知蜀州盜不敢入境遇事明了人目為)¶
　(水晶燈籠後/又知綿州)丘崈(四川安撫制置使兼知成都府崈/素慮吴氏世掌兵奏言吴挺脱至)¶
<pb:KR2k0008_WYG_067-36b>¶
　(死亡臣請以便冝撫定諸軍/挺死崈即奏乞選他將代之)崔與之(嘉定中知成都/府兼本路安撫)¶
　(使寛减征賦篤志為民詔盡䕶四蜀之師拊循將士/人心悦服後還蜀人肖其像於仙遊閣以配張詠趙)¶
　(抃名三/賢祠)吴獵(開禧中知成都府列上不拊逆黨倡義/守節之士四十餘人薦人才五十餘人)¶
　(請蠲賦税以幸蜀民掲白/鹿書院學規以訓蜀士)牛大年(紹定末四川都大/提舉茶馬司兼董)¶
　(織錦及召歸不載/一物一清如水)魏了翁(知漢州首蠲積逋除科抑/賣酒之敕嚴户婚交許之)¶
　(禁復為文諭以厚倫止訟/其民敬奉條敎不敢犯)陳隆之(四川制置使淳祐/初成都被圍城破)¶
　(隆之舉家數百口皆死檻隆之至漢州/使喻州守臣降隆之呼語毋降遂見殺)丁黼(成都制/置使嘉)¶
　(熈初元兵趍成都黼夜出城南迎戰至石筍街/兵散黼力戰而死黼帥蜀為政寛大蜀人思之)元汪¶
<pb:KR2k0008_WYG_067-37a>¶
　良臣(中書左丞行四川省事陳治蜀十五事世祖/訐納蜀瘡痍之餘良臣拯意循撫蜀人安之)汪¶
　惟正(行四川中書省事於蜀蜀土荐罹兵革/民旡完居惟正留意撫循人便安之)王利用¶
　(四川提刑按察使土豪有持官府長/短者問得其實而當以罪民頼以安)吕□(四川/行樞)¶
　(宻院事嘗勸主帥李徳輝不殺王/立未幾立降巴人感徳立祠祀之)張廷瑞(成都/路總)¶
　(管興學崇儒勤於撫治/化行境内有古循良風)王繼志(四川行省郎中/以政最聞遷本)¶
　(道廉訪司副使時李喜喜䧟四川繼志帥/兵與戰力屈被執不食而死衆咸憐之)本朝¶
　張衍(洪武初為四川行省㕘政時四川甫定民凋/瘵衍盡承宣之道由是徳化旁逹郡邑輯寧)¶
　何文暉(洪武間以都督僉事守四川號/令嚴明恩威兼著軍民多徳之)李敬(洪武初/為四川)¶
<pb:KR2k0008_WYG_067-37b>¶
　(都指揮使時羌氐鄭黒太作亂敬擒之特陞都督同/知仍守四川後戎縣山民嘯聚為盜敬討平之民安)¶
　(其/業)臧哲(洪武間四川右布政使/恩威兼著吏民懾服)孫伯堅(洪武間為四/川左叅政持)¶
　(政寛平不事苛/察吏民徳之)張瓊(洪武間新都知縣亷能公直蒞/事明敏民有鬻子輸税者瓊脱)¶
　(己衣贖/以還之)楊浩(洪武間知崇慶州撫字有方寛猛得/冝尤篤意學校至今士民稱慕之)胡¶
　夀安(永樂間知新繁縣嘗自種蔬一圃以供日用人/呼為菜知縣及滿秩去囊篋罄然惟書籍布衣)¶
　(而/已)劉堅(永樂中茂州知州公正亷直民多徳之時茂/州衛奏請立學羌民難之堅集衆羌勸諭以)¶
　(朝廷成俗之意於是遣子/就學及滿去羌民乞留)匡文真(永樂初知羅江縣/為政公直撫字有)¶
　(方去之日百/姓遮道攀留)何文淵(永樂中以御史考察四川風紀/振肅時久旱禱之輒雨人謂之)¶
<pb:KR2k0008_WYG_067-38a>¶
　(御史/雨)鄭齡(成化中四川布政使時劇盜野王剛/稱逆齡為督糧餉繕甲兵寇竟就擒)吴景¶
　(四川僉事時流賊鄢藍之黨遁入川/東逼江津景拒守以援兵不至死之)王萱(𢎞治中以/給事中視)¶
　(師四川即條上八事請設大將/劾貪懦明賊情蜀寇遂寜葺)朱槩(正徳間四川僉/事以討平畨賊)¶
　(阿戎功轉叅議諭服播州宣/慰兄弟之争殺者不以兵車)¶
流寓嚴遵(漢臨邛人賣卜於成都市中與人子言依於/孝與人臣言依於忠各因其義而𨗳之日閲)¶
　(數人得百錢乃止閍肆下簾著周易揚雄欽重之/李彊為益州牧欲得遵為從事及見之遂不敢言)杜¶
　甫(唐襄陽人流落劔南結廬成都西郭浣花溪上成/都尹裴冕為築草堂嚴武鎮蜀辟為叅謀待之甚)¶
　(善嘗詣草堂訪之甫慷慨懐古人莫測也為詩渾涵/汪洋千彚萬狀兼古今而有之傷時橈弱情不忘君)¶
<pb:KR2k0008_WYG_067-38b>¶
　(人懐其/忠云)程頥(河南人父珦嘗守廣漢頥與兄顥皆隨/侍嘗游成都見治篾箍筩者挾册就視)¶
　(之則易也篾者問曰若嘗學此乎因論未濟男之窮/曰三陽失位也頥兄弟渙然有悟後袁兹問易頥曰)¶
　(易學在蜀滋入蜀見賣醬薛翁於眉邛間與/語大有所得篾叟醬翁皆蜀之隠君子也)宋汝為¶
　(豐縣入宋建炎初吕頥浩使致書劉豫遇烏珠軍為/所拘紹興中亡歸授通判處州後金人議和之汝為)¶
　(言其機事秦檜將械送金人汝為變姓名為/趙復徒步入蜀青城山而卒所著有忠嘉集)安世通¶
　(本西人隠居青城山中吴䂀反乃獻書於成都帥楊/輔欲其舉義討䂀言甚切至輔不能决遂東如江陵)¶
　(請吴獵討之未㡬曦敗獵/使蜀薦士以世通為首云)鄭彦文(本蔚州人仕元為/萬户入蜀居彭城)¶
　(因家焉本朝平蜀率土官首先歸拊授貴州宣慰南/使洪武六年調潼川知府未幾仍改宣慰從征云)¶
<pb:KR2k0008_WYG_067-39a>¶
　(有功進陞工部/右侍郎卒于官)¶
人物周萇𢎞(資中人敬王時為大夫孔子嘗/從之問樂死而血碧蜀人祀之)漢司馬相¶
　如(成都人少好讀書學擊劔事景帝為武騎常侍以/病免客游梁著子虚上林賦武帝讀而善之召見)¶
　(屢獻賦拜為郎㑹唐䝉驚擾巴蜀遣相如諭之還拜/中郎將建節乘傳至蜀通卭莋還報帝大悦復奏大)¶
　(人賦帝稱飄飄有凌雲意後以病/免居茂陵為人口吃而善著書云)張寛(成都人蜀人/未知學太守)¶
　(文翁選寛等詣愽士受業還以敎授於是蜀學比/齊魯寛仕至揚州刺史作春秋章句十五萬言)揚¶
　雄(成都人少好學博極羣書口吃不能劇談而好沉/思成帝時為郎給事黄門嘗奏甘泉河東校獵長)¶
　(楊四賦又著法言/及太𤣥經等書)何武(郫縣人以射䇿甲科為郎再/舉賢良方正召對䇿拜諌議)¶
<pb:KR2k0008_WYG_067-39b>¶
　(大夫遷茂州刺史成帝時為大司空封汜鄉侯哀帝/時䇿免就國復召為御史大夫會詔舉可大司馬者)¶
　(衆舉王莽武不可後莽用隂/誅不附己者武以誣自殺)楊宣(什邡人仕為太倉/令上言冝封周公)¶
　(孔子詔從之薦/龔勝等四人)章明(新繁人累官至太中大夫王莽/簒位明嘆曰不以一身事二主)¶
　(遂自/殺)侯剛(新繁人仕為郎王莽簒位剛佯狂負耒斗/守闗號哭莽使人問之剛曰漢祚無窮不)¶
　(忍事非主/也莽殺之)羅衍(成都人公孫述據蜀衍説述尚書觧/文卿鄭文伯諌述歸漢為子孫福觧)¶
　(鄭從之述怒閉二子於薄/室二子守志不囘遂幽死)姜詩(廣漢人事母至孝妻/龎氏奉順尤謹母好)¶
　(飲江水嗜魚鱠妻毎旦出汲一曰舍傍忽泉湧出味/如江水每旦輒出雙鯉永平中察孝亷明帝詔曰大)¶
　(孝入朝凡諸舉/者一聴平之)楊終(成都人習春秋為郡小吏詣京/師受業顯宗時召拜校書郎官)¶
<pb:KR2k0008_WYG_067-40a>¶
　(至郎中嘗受詔刪大史公書為十餘萬言又/著春秋外傳十二篇改定章句十五萬言)張覇(成/都)¶
　(人自少知孝讓鄉人號張曾子七嵗通春秋後愽覽/五經和帝時舉孝亷為㑹稽太守擢用有業行者郡)¶
　(中争勵志節化服越賊故童謡云棄我/㦸捐我矛盜賊盡吏皆休後徴遷侍中)翟酺(廣漢雒/人四世)¶
　(傳詩酺好老子有善圖緯天文厯算徴拜議郎遷侍/中安帝時閻顯等並用威權酺上䟽切諫不省出為)¶
　(酒泉太守擊斬叛羌威名大振順帝即位遷捋/作大匠屢因災異多所匡正以權貴誣罷歸)李充¶
　(廣漢雒人少以文章顯和帝時侍中賈逵薦召拜蘭/臺令史安帝時為諌議大夫撰漢紀順帝立遷樂安)¶
　(相卒年八十三所著詩賦銘/諫頌七嘆哀典凡二十八篇)張楷(覇子通嚴氏春秋/古文尚書門徒常)¶
　(百人五府連辟舉賢良不就順帝詔云楷行慕原憲/操擬夷齊郡時以禮發遣楷復告疾不到性好道術)¶
<pb:KR2k0008_WYG_067-40b>¶
　(能作五/里霧)張陵(楷子官至尚書元嘉中梁冀帶劔入省/陵敕虎賁奪冀劔劾奏冀百僚肅然初)¶
　(冀弟不疑舉陵孝亷謂曰昔舉君適/以自罰陵曰今申公憲以報私恩也)任昉(成都人為/尚書令清)¶
　(身檢下大將軍梁冀憚之出為平原守/冀誅復為尚書令司𨽻校尉大司農)趙典(成都人/父戒為)¶
　(太尉桓帝立以定策功封厨亭侯典少篤行隠約博/學經書父卒&KR0670;封後為太常朝廷每有災異疑議輒)¶
　(諮問之典據經正對後就國兄子温為京兆丞嘆曰/大丈夫當雄飛安能雌伏遂棄官去獻帝時為司徒)¶
　何英(郫縣人學通經緯著漢徳春秋十五/卷孫汶亦深於學著世務三十篇)楊厚(廣漢/新都)¶
　(人父統習天文推歩術為彭城令一州大旱統推隂/陽消伏縣界䝉澤厚少學統業順帝徴至長安因陳)¶
　(漢三百五十年之戹冝蠲法改憲以消伏災異累官/侍中拜議郎後稱病歸敎授門生三千餘人卒年八)¶
<pb:KR2k0008_WYG_067-41a>¶
　(十二鄉人/謚曰文父)任末(蜀郡新繁人少習齊詩游京師敎授/十餘年友人黄奉徳病死洛陽末躬)¶
　(推鹿車載喪致其墓所後奔師喪於道物故臨命勑/兄子造曰必致我尸於師門使死而有知魂靈不慙)¶
　(如其無知/得土而已)朱普(廣都人為郡功曹太守與刺史王冀/有隙枉被劾普詣新都獄掠笞連月)¶
　(肌肉臭腐卒證太守無事勅其子/曰我死載喪詣闕使天子知我心)董鈞(犍為資中人/習慶氏禮永)¶
　(平初為博士時草創郊廟禮樂威儀章服多/從鈞議當時稱為通儒累遷五官中郎將)王忳(廣/漢)¶
　(新都人嘗詣京師見一書生疾因愍而視之書生曰/我腰下有金十斤願相贈死後乞藏骸骨忳即鬻一)¶
　(斤營其殯𦵏餘悉置棺下後遇其父/迎其子喪餘金皆存忳官至郿令)諒輔(新都人為/郡五官掾)¶
　(時天大旱乃祝曰輔不能進諌納忠薦賢退惡至令/天地否隔萬物焦枯若日中不雨乞以身自焚頃之)¶
<pb:KR2k0008_WYG_067-41b>¶
　(雲合雨澍/一郡沾洽)景毅(蜀郡人靈帝時李膺坐鈎黨詣詔獄/考死門生故吏並被禁錮毅子碩為)¶
　(膺門徒未及録毅慨然曰本為膺賢遣子師/之豈可漏名苟安遂自表免歸時人義之)任安(廣/漢)¶
　(綿竹人少游太學受孟氏易兼通數經行尚古道又/從同郡楊厚學圖䜟䆒極其術時人稱曰居今行古)¶
　(任定祖欲知仲桓問/任安辟除皆不就)董扶(綿竹人靈帝時私謂劉焉/曰京師將亂益州分野有)¶
　(天子氣焉遂求出為益州牧扶亦歸蜀/後天下大亂昭烈稱帝於蜀皆如扶言)杜瓊(成都人/少受學)¶
　(於任安精䆒安術累官左中郎將大鴻臚太常瓊為/人静黙少言闔門自守不與世事蔣琬費禕皆噐重)¶
　(之所著韓詩章/句十餘萬言)三國張裔(成都人治公羊春秋博渉/書史漢昭烈定益州以為)¶
　(太守後為丞相亮叅軍裔少與楊恭友善恭早死遺/孤未數嵗裔迎恭母事之及恭子長為娶婦買田宅)¶
<pb:KR2k0008_WYG_067-42a>¶
　(時人咸重其義/後加輔漢將軍)秦宓(綿竹人少有才學州郡辟命皆/不往漢昭烈定益州廣漢太守)¶
　(夏侯纂請為師友祭酒宓稱疾卧不起及諸葛亮領/益州牧選宓迎為别駕吴遣張温來聘百官往餞宓)¶
　(與温答問應聲/而出温大敬服)晉杜軫(成都人察孝亷除建寜令𨗳/以徳政風化大行夷夏悦服)¶
　(秩滿將歸羣蠻追送賂遺甚/多軫一旡所受累遷尚書郎)何攀(郫人為廷尉平廷/尉卿諸葛冲以攀)¶
　(蜀士輕之及斷疑獄始歎服尋以功封西城侯食邑/萬户賜絹萬匹攀讓所封賞者給中外宗族後除兖)¶
　(州刺史固/辭不就)隋何妥(郫縣人少機警有口才初事梁湘/東王為誦書左右嘗上䟽陳八事)¶
　(與蘇威有隙出為龍州刺史時有負笈游學者妥皆/為講説在職三年以病請還後為國子祭酒卒謚曰)¶
　(肅/)唐袁天綱(成都人有風鑒應騐不可勝紀太宗召/見曰古有君平朕今得爾何如對曰彼)¶
<pb:KR2k0008_WYG_067-42b>¶
　(不逢時臣實勝之子客/師亦傳其術旡不竒中)李白(蜀郡彰明人母娠時夢/長庚星因名之性倜儻)¶
　(善詩賦尤工古歌才志逸邁天寳初召見金鑾殿論/當時事詔供奉翰林後帝坐沉香亭召白為樂章乃)¶
　(援筆成清平調帝愛其才欲官之為髙力/士貴妃譛而沮之遂浮遊四方卒於采石)孫逢吉(益/州)¶
　(人仕蜀為國子毛詩愽士檢校刻石經又有同郡林/罕亦善文字之學著説文二十篇目曰林氏小説刻)¶
　(石蜀/中)宋句中正(益州華陽人孟蜀時舉進士歸宋補/曹州録事叅軍中正精於字學古文)¶
　(篆𨽻行草無不工太宗時嘗獻八體書召授著作佐/郎直史館詔詳定篇韻及雍熈廣韻子希古希仲並)¶
　(進/士)何隨(郫縣人初仕蜀為安漢令蜀亡去官時巴土/飢送吏取民芋以自給隨即以綿繫其處償)¶
　(直民視芋見綿相與語曰/聞何安漢清亷必此人也)歐陽迥(益州華陽人父珏/通泉令迥初事孟)¶
<pb:KR2k0008_WYG_067-43a>¶
　(蜀累官翰林學士遷平章事監修國史嘗擬白居易/諷諌詩五十篇以獻㫤嘉之賚以銀噐錦綵随㫤歸)¶
　(宋充翰林學士/卒贈工部尚書)卞震(益州成都人蜀舉進士為渝州/判官蜀平仍舊職㑹賊杜承褒)¶
　(圍城震躬率士卒且戰且拒與刺史陳文襲夾攻之/賊遂平仕至虢州錄事恭軍子衮舉宋進士知將樂)¶
　(縣咸平中為淮南轉運使/兼發運使明敏有幹局)孫光憲(陵州貴平人少好/學游荆渚髙從誨)¶
　(署為從事累官祕書監勸繼中獻地於宋太祖聞之/甚悦授光憲黄州刺史在郡有治聲光憲愽通經史)¶
　(聚書數千卷校讎不倦自號葆光子/所著有荆臺集等書子謂讜並進士)羅居通(益州成/都人母)¶
　(死廬墓三年有甘露芝草之瑞開寳中詔以為延長/主簿大中祥符初資州人黄徳輿𦵏父母負土成墳)¶
　(甘泉湧其側/並降詔旌表)王著(成都人祖賁仕王建為雅州刺史/父景瓌萬州别駕著在蜀以明經)¶
<pb:KR2k0008_WYG_067-43b>¶
　(及第入宋授隆平主簿累官至殿中侍御史著善書/太宗政暇嘗以觀書及筆法為意著侍書多所規益)¶
　楊允恭(漢州綿竹人少倜俶任俠初丁徳裕討賊至/州允恭以策干之署綿漢招収廵檢太宗時)¶
　(捕斬海賊累官荆湖江浙都廵檢使允恭有心計好/言事子可咸平初進士喜屬文有吏幹累召試歴户)¶
　(部鹽鐡判官知洪宣潤夀潭州累遷至都官/貟外郎弟告累官右諌議大夫知江寜府)王永(益/州)¶
　(華陽人為右補闕吴越納土永受命往均賦至則悉/除無名之算或言其多弛賦租太宗詰之對曰使新)¶
　(附民䝉天子仁恩臣雖得罪死不恨太宗大悦孫罕/以䕃累官廣東轉運使歴知潭明州為政務適人情)¶
　(終光禄卿子琪舉進士歴知數/州政尚簡静以禮部侍郎致仕)羅處約(益州華陽人/父濟仕蜀歸)¶
　(宋至太常丞處約太宗時舉進士形神豐碩有詞采/初知吴縣後召直史館卒年三十三有文十卷曰東)¶
<pb:KR2k0008_WYG_067-44a>¶
　(觀集蜀士又有嚴儲者舉進士直/史舘後使河北督糧䧟於契丹)陳充(益州成都人/家素豪盛少)¶
　(以聲酒自娱雍熈中擢進士甲科以寇準薦授殿中/丞出知明州真宗時累官刑部郎中詞學典贍性曠)¶
　(達善談謔澹於榮利自號中庸/子臨終自為墓誌有集二十卷)李建中(益州人㓜好/學太宗時進)¶
　(士累官太常愽士嘗表陳時政後歴知曹觧潁蔡四/州終判太府寺建中性簡静恬於榮利善書札草𨽻)¶
　(篆籀俱妙有集三十卷子/周道周士並進士及第)王珪(永之後少孤罕敎養/有恩珪弱嵗竒警曰)¶
　(誦數千言舉進士通判揚州後為翰林學士文章閎/麗自成一家朝廷大典册多出其手累官尚書左僕)¶
　(射兼門下侍郎封岐國公卒贈/太師謚文恭所著有華陽集)梁鼎(華陽人祖鉞蜀/劔門闗使父文)¶
　(獻乘氏令鼎舉進士知秭歸縣為度支判官建議興/水利歴知數州皆有治績磊落尚氣有介節名稱甚)¶
<pb:KR2k0008_WYG_067-44b>¶
　(茂好學工篆籀著/隠書史論等書)薛映(成都人好學有文知開封縣/為治嚴明太宗召對除江南)¶
　(轉運使歴知數州毎五鼓冠帶黎明决事雖寒暑/無一日異累官禮部尚書集賢院學士卒謚文恭)郭¶
　震(成都人愽學能詩才識過人裕然有物外之/志所著有漁舟集李畋稱其有孟郊之風)李畋¶
　(華陽人以學行為鄉里所稱初蜀士知向學不樂仕/宦知州張詠敦勉就舉畋遂登第累官知榮州自號)¶
　(谷子所著歌詩雜文及谷子縂百/卷張詠語録三卷卒年八十七)任玠(成都人通五/經雖緯候音)¶
　(律琴棋繪畫皆得其妙真宗令試學士院玠撰詩一/千二百韻以進賜進士授汝州團練推官玠具野服)¶
　(捧告身詣登/聞院陳納)尹瞻(温江人以博通知名舉進士嘗通/判永州建學誨士一日城中火且)¶
　(風曕具朝服向火/拜已而風息火止)張愈(益州郫人雋偉有大志寳元/初上書言請使契丹令外夷)¶
<pb:KR2k0008_WYG_067-45a>¶
　(相攻以完中國之勢除校書郎願以授父顯忠而隠/於家文彦博為治居青城山六召不應性樂山水遇)¶
　(有興雖數千里輒盡室往遂浮湘沅觀浙江升羅浮/入九疑而歸杜門著書未就卒妻蒲氏賢而有文自)¶
　(為/誄)李大臨(華陽人嘉祐中進士累官祕閣校理僦居/陋巷仁宗遣使賜御書使者見大臨親秣)¶
　(馬還奏帝曰李大臨真亷士也大臨清整有守論議/識大體神宗時知制誥言清苖之害䟽李定之過時)¶
　(論偉/之)李謹交(成都人㓜頴異讀書一過輒能暗誦父/師恠而噐之年十四舉進士仁宗命中)¶
　(黄門引入内賜座嘗進牡/丹詩官至鄂州觀察推官)章詧(雙流人博通經學尤/長易太𤣥著發隠三)¶
　(篇蜀守蔣堂等以逸民薦賜粟帛再命州助敎不就/嘉祐中賜號冲退處士詧益以道自裕尊生養氣憂)¶
　(喜是非不一/撓其心形)楊應詢(益州郫人真宗楊淑妃之族孫/歴知信安保定軍為河北沿邉)¶
<pb:KR2k0008_WYG_067-45b>¶
　(安撫使有政績知雄州治兵積粟契丹不敢/犯後為定州真定大名副都縂管卒謚康理)何郯(本/陵)¶
　(州人徙成都為殿中侍御史嘗極陳夏竦姦狀仁宗/諭曰古有碎首諌者卿能之乎對曰君不從諌則臣)¶
　(碎首今陛下從諌如流臣何敢掠美累/官龍圖閣直學士後以尚書右丞致仕)楊摯(新繁人/進士起)¶
　(家性淳静平居未嘗問生業仕為侍御史嘗力論外/戚李用和不冝加平章事又言張堯佐縁宫掖以進)¶
　(恐累聖徳仁宗嘗稱其言事有體/後歴知數州有奏議四十餘篇)范鎮(華陽人寓居/洛陽舉進士)¶
　(累官翰林學士嘗論新法不合以户部侍郎致仕熈/豐間士大夫論天下賢者必歸司馬光及鎮其道徳)¶
　(風流足以師表當世光嘗自謂勇决/不如景仁卒謚忠文有文集百卷)蹇周輔(雙流人/少與范)¶
　(鎮何郯為布衣交舉進士知冝賔縣累官河北都轉/運使遷刑部侍郎彊學善屬文子序辰亦有文仕至)¶
<pb:KR2k0008_WYG_067-46a>¶
　(翰林學/士承㫖)代淵(𨗳江人性簡潔事親孝受學李畋張逵禄/年四十舉進士甲科擢清水主簿淵以)¶
　(不及親還家敎受累薦不起以太子中/允致仕著周易㫖要等書自號虚一子)彭乘(華陽人/性純孝)¶
　(以好學稱舉進士授漢陽軍判官嘗登相國寺閣悵/然曰親老矣安敢捨晨昏之奉而圖一身之榮乎遂)¶
　(癸乞歸養及父卒甘露降墓柏/人以為孝感後累官翰林學士)鄧至(雙流人通六經/學者從之甚衆)¶
　(每出入市邑人皆拱立著往事龜鑑五十卷通書十/卷二江集三卷子綰官至翰林學士孫洵仁官至尚)¶
　(書左丞洵武/知樞宻院事)宇文昌齡(雙流人進士甲科神宗時為/監察御史職事修飭累遷太)¶
　(常少卿詔議郊祀合祭論者不一後竟用其議出知/梓夀等州徽宗立為户部侍郎建言嵗省陜西糴價)¶
　(五百萬子常累官提舉成都路茶馬盡/革宿弊馬遂溢額進秘閣修撰知䕫州)楊天惠(郫縣/人㓜)¶
<pb:KR2k0008_WYG_067-46b>¶
　(警敏嘗取韓愈歐陽修文集縱觀作歌行十數篇老/師宿儒相傳驚嘆元豐中進士徽宗時上書言宫禁)¶
　(事甚剴切後入黨/籍有文集行世)張商英(新津人兄唐英及進士第/累官殿中侍御史有史材)¶
　(嘗著仁宗政要宋名臣傳蜀檮杌商英負氣倜儻治/平中登進士累官翰林學士遷尚書右僕射後以觀)¶
　(文殿學士/知河南府)楊繪(綿竹人少竒警讀書五行俱下名聞/西州進士上第通判荆南府遇事迎)¶
　(刃而觧仁宗愛其才神宗時知諌院改兼侍讀繪以/諫官不得其言則去不拜後累官翰林學士繪表裏)¶
　(洞達一出於誠/為搢紳所推重)宇文之邵(漢州綿竹人舉進士為文/州曲水令神宗時上䟽論)¶
　(時政不報遂致仕以太子中允歸時年未四十自强/於學不易其志司馬光曰吾聞志不行顧禄位如緇)¶
　(銖道不同視富貴如土/芥今於之邵見之矣)范百禄(鎮兄子第進士又中/制科累官翰林學士)¶
<pb:KR2k0008_WYG_067-47a>¶
　(為哲宗言分别邪正之目以類相反者凡二十餘條/以龍圖學士知開封府獄無繫囚拜中書侍郎後以)¶
　(資政殿學士知河/南府卒謚文簡)范祖述(百禄子知鞏縣鑿南山𨗳/水入洛無水患以父堕黨)¶
　(籍監中岳廟久之知台州奏罷黄甘葛蕈之貢靖康/避地汝州與汝守趙子櫟共城守旁郡盡䧟汝獨全)¶
　(累官朝/議大夫)吕陶(成都人其先曰懐王曰公宜世以風節/聞陶舉進士累官通判蜀州知彭州俱)¶
　(有政績哲宗立除殿中侍御史上䟽論蔡確韓縝章/惇之奸進給事中又以集賢院學士知潞州後入元)¶
　(祐/黨)范祖禹(鎮從孫舉進士甲科為校書郎從司馬光/編修資治通鑑書成薦除祕書正字後拜)¶
　(右諌議大夫上䟽勸哲宗辨邪正甚懇切官至翰林/學士嘗進帝學八卷唐鑑十二卷仁皇政典六卷)¶
　申積中(成都人楊繪從其父起求之為子及長知非/楊氏而絶口不言登進士事所養父母盡孝)¶
<pb:KR2k0008_WYG_067-47b>¶
　(終身有二弟一妹為畢婚娶始歸本族復申/氏政和中通判徳順軍以薦擢提舉永興軍)陳祐(仙/井)¶
　(人舉進士官至右司諌嘗言姦人詆毀善類之故及/論章惇蔡京蔡卞郝随鄧洵武忤㫖通判滁州後入)¶
　(元祐/黨籍)楊滙(成都人杜門委巷之下著書賦詩人無知/者邵伯温為部使者薦其學行甚高節甚)¶
　(苦不報及卒學者/謚為静恭先生)宇文粹中(華陽人以文學際遇累/官至尚書右丞弟虛中)¶
　(舉進士官至簽書樞宻院事謫韶州建炎中應詔起/以資政殿大學士使金金人留之虛中每宻以蠟書)¶
　(奏虚實後遇害/有文集行世)張咸(漢州綿竹人唐宰相九齡弟九/皋之後父紘舉茂才異等知雷)¶
　(州有治聲咸舉進士賢良兩科其對䇿之語有/曰臣寜言而死於斧鉞不能以不言以負陛下)杜翊¶
　世(華陽人紹聖中進士嘗通判懐徳軍靖康初金兵/奄至城䧟翊世先火其家與妻張自縊以死事聞)¶
<pb:KR2k0008_WYG_067-48a>¶
　(贈朝議大夫官其後十/人名其所居曰忠義坊)何㮚(仙井人政和五年進士/第一累官右僕射嘗阻)¶
　(割三鎮京城失守從欽宗幸金營遂留不返既䧟北/庭卓仰天大慟不食而死兄棠弟榘俱有名號為三)¶
　(鳯/)勾濤(新繁人舉進士累官史館修撰後為湖北安/撫使知潭州秦檜嘗令人諭意欲與共政濤)¶
　(辭乃上書論時事之害政者髙宗嘆其忠濤長身偉/貌以忠亮自許料邊情如在目前知名之士多所薦)¶
　(進有文集西掖制/書奏議數十卷)張浚(咸子登進士髙宗時累官右/僕射兼知樞宻院事嘗平苖)¶
　(劉之亂攘郤敵敵招降劇盜能使將帥用命始終不/主和議為秦檜所惡所著有五經解及雜説文集奏)¶
　(議孝宗封魏國/公卒謚忠獻)蘇雲卿(廣漢人紹興間結廬豫章東/湖人皆愛敬之稱曰蘇翁布)¶
　(褐草履終嵗不易畚礫為圃人爭貿之以故薪米不/乏有餘則以周急少與張浚為布衣交浚為相馳書)¶
<pb:KR2k0008_WYG_067-48b>¶
　(凾金幣属帥漕致之帥漕力請期以詰朝上謁旦/則扃户闃然書幣俱在而翁已遁矣竟不知所往)范¶
　冲(祖禹子紹聖中進士高宗時為宗正少卿直史館/祖禹嘗修神宗實録盡書王安石之過為蔡卞所)¶
　(惡謫死嶺表至是命冲重修神哲/兩朝實録累官至翰林侍讀學士)韓駒(仙井監人少/有文稱政和)¶
　(中賜進士除祕書省正字出知分寜縣遷中書舍人/嘗撰祀明堂圓壇方澤等樂曲後以集英殿修撰奉)¶
　(祠髙宗即位知江州駒嘗從/蘇轍學評其詩似儲光羲)趙逵(資州人讀書數行/俱下尤好聚古書)¶
　(考厯代治亂之迹紹興中對策擢第一為秦檜所忌/授僉書劔南東川後累遷至中書舍人髙宗嘗稱其)¶
　(純正可用又以其文章似蘇軾/稱為小東坡有棲雲集三十卷)張栻(浚子頴悟夙成/以古聖賢自期)¶
　(仕為直祕閣浚閒府治戎栻内賛宻謀外叅庶務間/以軍事入奏孝宗異其對召為吏部侍郎毎召對皆)¶
<pb:KR2k0008_WYG_067-49a>¶
　(修身務學畏天恤民等事後知江陵府卒謚曰宣栻/聞道甚早與朱熹為友熹嘗稱其卓然有見所著論)¶
　(孟太極説諸書學者稱為南軒/先生淳祐初從祀孔子廟庭)張枃(浚次子以父恩/累官知袁衢二)¶
　(州有能稱提舉湖北常入奏事孝宗甚喜累遷户部/侍郎光寜朝積官至端明學士知建康府枃天分高)¶
　(爽吏材敏給屢知臨安南渡以來京尹以枃為首子/忠恕治郡有能聲累官直祕閣在朝屢陳諌䟽有祖)¶
　(父/風)趙雄(資州人隆興初類省試第一除正字召見極/論恢復孝宗大喜曰功名與卿共之嘗以中)¶
　(書舍人使金與金主争辨金人謂之龍鬭淳熈中累/官叅知政事拜右丞相朱熹極論時事上怒雄言熹)¶
　(狂生罪之適成其名乃止光宗初又上萬言/書陳修身齊家以正朝廷之道卒謚文定)李舜臣¶
　(隆州井研人八嵗能属文少長慨然有志於天下乾/道初舉進士對策論金人世讎無可和之義歴官知)¶
<pb:KR2k0008_WYG_067-49b>¶
　(徳興縣專尚風化官至宗正主簿舜臣學邃於易著/本傳三十篇又有羣經義書小傳文集家塾編次論)¶
　(語若干卷復以子/貴追封崇國公)宇文紹節(廣都人孝宗以虛中及/其子師援皆死於金愍)¶
　(之命紹節為之後登進士第累官端明殿學士簽書/樞宻院事多所建明朝廷咨訪蜀事紹節審而後言)¶
　(皆周悉事情/卒諡忠惠)虞允文(隆州仁夀人父琪政和進士仕/至潼川轉運判官允文七嵗能)¶
　(属文紹興間第進士累官中書舍人直學士院金海/陵入寇允文為督視府叅謀激諸將力戰敗金人於)¶
　(采石孝宗時拜相封雍國公卒謚忠肅出將入相垂/二十年孜孜忠勤所著冇詩文奏議等集數十卷)¶
　劉光祖(簡州陽安人登進士第為潼川提刑司檢法/淳熈初召對論恢復事光宗時為殿中侍御)¶
　(史極論道學所係嘗譔涪州學記諌官指為謗訕奪/職謫居房州終顯謨閣直學士奉祠卒謚文節所著)¶
<pb:KR2k0008_WYG_067-50a>¶
　(有後/溪集)宋徳之(蜀州人慶元初擢外省第一累官武學/愽士與諸生論八陣之象本乎八卦竒)¶
　(正之變往來相生而不窮出知閬州又自湖北提刑/召為兵部郎官朝論疑安丙徳之言蜀旡安丙朝廷)¶
　(無蜀矣後/知眉州)李蘩(崇慶晉原人第進士為隆州推官攝/綿州賑飢活十餘萬人又知永康提)¶
　(刑成都路兼提舉常平嵗凶活百七十萬人知興元/府奏罷和糴之法梁洋間繪像祀之遷太府少卿蘩)¶
　(講學臨政皆有源委/所著有桃溪集百卷)胡晉臣(蜀州江原人紹興末進/士為成都通判孝宗召)¶
　(對除著作佐郎時近習用事晉臣極論之出知漢州/後為侍御史林栗奏朱熹傲慢晉臣䟽留熹而排栗)¶
　(光宗時拜叅知政事兼同知樞宻/院事與留正同心輔政卒謚文靖)許奕(簡州人慶元/五年擢進士)¶
　(第一授東川節度判官韓侂冑議開邉奕貽書曰今/日之勢如氣僅属不足以當寒暑之冦以給事中使)¶
<pb:KR2k0008_WYG_067-50b>¶
　(金金人禮迓甚恭後以寳謨閣直學士知潼川府奕/在朝論諌甚多帝稱其骨鯁天性孝友通籀𨽻書所)¶
　(著有毛詩説論語/尚書周禮講義)楊震仲(成都人負氣節有志當世/登淳熈初進士知新井縣)¶
　(後權知大安軍吴䂀叛來招震仲辭疾不行先遺書/家人曰武興之事從之失節不從禍立見我死禍止)¶
　(一身不及妻子矣遂飲藥死詔贈/朝奉大夫謚節毅賜廟額曰旌忠)趙彦呐(彭州人登/四川類試)¶
　(第少以材稱吴䂀叛以禄禧偽守䕫彦呐結義士殺/之遂顯名嘉定中經理西和州金人再至戰却之在)¶
　(州五年得軍民心端/平初為四川制置使)謝方叔(威州人嘉定中進士歴/官監察御史多所建明)¶
　(累遷給事中兼侍講淳祐中叅知政事封永/康郡侯後拜左丞相兼樞宻使進封惠國公)李性傳¶
　(舜臣子嘉定中進士累官起居舍人兼侍講上䟽論/喪禮嘗進讀仁皇訓典乞讀帝學從之淳祐中拜端)¶
<pb:KR2k0008_WYG_067-51a>¶
　(明殿學士叅知政事尋同知樞宻院/事後以觀文殿學士致仕卒贈太保)李道傳(性傳弟/讀程氏)¶
　(書玩索義理志忘寢食擢慶元初進士累官著作郎/歴知果州致仕卒謚文節道傳篤於踐履氣節卓然)¶
　(於經史未有論著曰學未至不敢於詩文未嘗苟作/曰學未至不暇居官以惠利為本江東人久而思焉)¶
　李心傳(道傳弟慶元初閉户著書以薦賜進士為史/館校勘修中興四朝帝紀後遷著作郎詔踵)¶
　(修十三朝㑹要書成遷工部侍郎未幾致仕心傳有/史才所著有髙宗繫年録學易編誦詩訓春秋考禮)¶
　(辨讀史考及詩/文共數百卷)虞剛簡(允文孫兄弟八人皆好修而/剛簡最知名累官利州路提)¶
　(刑有治績嘗與魏了翁范仲黼李心傳輩講學蜀東/門外得程朱㣲㫖著易書論語説以發明其義蜀人)¶
　(師尊之嘉定中召不至子/㠭知連州亦以文學知名)牟子才(井研人嘉定中舉/進士調洪雅縣尉)¶
<pb:KR2k0008_WYG_067-51b>¶
　(後擢史館檢閲入對首言大臣不公不和六事次陳/備邉三䇿忤史嵩之請外通判吉州轉衢州應詔上)¶
　(封事萬言後入直學士院理宗眷遇甚厚所著有存/齋集内外制四朝史槀子巘居湖州官至大理少卿)¶
　黄申(井研人開慶初進士授徳安尉調樂安丞亷謹/有聲元兵㧞撫州索降狀樂安令率其僚属聮)¶
　(署以上申獨抗不往吏民强輿致之申陽死令無如/之何申有惠愛至暮衆畀入寘中堂得免遂去隠巴)¶
　(山以/終)王翊(郫縣人寶慶初進士吴䂀嘗招入幕及䂀/叛抗節不拜為陳大義不聴嘉熈初制置)¶
　(使丁黼辟為叅議官元兵至翊與司理王璨等募兵/拒守元兵入翊朝服危坐尋赴井死轉運使蒲東卯)¶
　(亦死/之)鄧若水(井研人愽通經史嘉定中進士時史彌/逺柄國若水對䇿極論其姦嘉禧間太)¶
　(學愽士當對草奏數千言丞相喬行簡聞之即奏若/水通判寜國府到官數月以言罷遂不復仕若水學)¶
<pb:KR2k0008_WYG_067-52a>¶
　(務躬行嘗削木為主大書曰自古以來/忠臣孝子義夫節婦之位嵗時祀之)何充(漢州徳/陽人祖)¶
　(耕祕書監充通判黎州欇州事元兵破邛崍關充自/刺不死軍帥許以不殺充曰吾三世食趙氏禄為趙)¶
　(氏死不憾自是水飲不入口敵知不可强殺之充妻/陳罵不絶口亦死男士麟孫駒行從子仲桂皆先死)¶
　元張䇓(𨗳江人僑寓江左從金華王相學自六經語/孟以及周程張朱㣲言靡不潜心至元中行)¶
　(臺中丞吴曼慶延致江寜學官逺近翕然尊/師之稱曰𨗳江先生有經説及文集行世)虞汲(剛/簡)¶
　(孫㠭之子為黄岡尉僑居臨川之崇仁與吴澄友善/澄稱其文清而醇嘗雨至京贖族人被俘者十餘口)¶
　(以歸由是家益貧晚稍起家教/授後以翰林院編修官致仕)張惠(啇英裔孫事世/祖以謹敏稱授)¶
　(燕京宣慰副使為政寛簡後累遷中書右丞巴延伐/宋惠主餽餉後拜平章政事行省揚州徙杭州所至)¶
<pb:KR2k0008_WYG_067-52b>¶
　(皆有/能稱)黄澤(資州人五世祖拂與二兄播揆同年登進/士第蜀人榮之澤生有異質慨然以明經)¶
　(學道為志大徳中厯兩書院山長嘗宗程朱作易春/秋二經觧二禮祭祀述畧其後年老家貧嵗大侵家)¶
　(人采木實草根以療飢澤晏然惟以聖人之/心不明而經學失傳為大戚卒年八十七)虞集(汲/子)¶
　(随父居臨川天性孝友𢎞才博學累遷奎章閣學士/日取經史中切心徳治道者陳進經筵凡承顧問必)¶
　(随事規諌而一時大典册咸出其手其論薦人才必/先噐識平生為文萬篇有道園學古録行世卒贈仁)¶
　(夀公謚文靖子/安民知安福州)鄧文原(綿州人愽學善書初為杭州/學正累官翰林侍制出僉浙)¶
　(西亷訪司事時吴興民有愬弟夜為長身者刺其右/脅而死有司執直初更者使服文原鞫之得真殺人)¶
　(者人以為神後遷集賢直學士兼國子祭酒卒/謚文肅有文集行世子衍浙江儒學副提舉)虞槃¶
<pb:KR2k0008_WYG_067-53a>¶
　(集弟性方正少與集從吴澂游嘗著非非國語時稱/其有才識詩書春秋皆有論著累官湘鄉州判官有)¶
　(巫稱神降告灾者州長史皆厚禮之槃訊得巫/所為狀召至鞫之并其黨䋲以法時服其明)布景¶
　範(新都人舉進士授芒布路益涼州同知時李頗/驢侵掠景範舉義兵拒之力戰終日矢盡而死)馮¶
　文舉(什邡人舉進士為雲南儒學正提舉時明氏攻/雲南文舉謂妻馬曰我元進士䝉厚恩今軍至)¶
　(有死無二汝光州馬中丞子孫其從之乎馬氏/曰官人既去生亦何益遂皆自縊時人義之)本朝¶
　王平(新繁人洪武間以御史遷河南僉事行部孟/津宜陽屬吏有謀以貨撓法者平即以其狀)¶
　(聞賜褒奬累官/右都御史)楊直(漢州人洪武中由太學生拜監/察御史慎持憲度陞河南按察)¶
　(司副使轉任/交阯卒于官)鄧謙(資縣人洪武末鄉試舉人才識過/人歴任勤能累官浙江左布政使)¶
<pb:KR2k0008_WYG_067-53b>¶
　鄒昱(華陽人洪武中由太學生歴/官有能聲終湖廣右布政使)劉瑞(内江人𢎞治/中進士歴官)¶
　(浙江按察司副使提督學校較士公明先徳行而/後文藝所行條約切于身心仕至南京禮部侍郎)¶
列女張氏女(羅江人母楊寡居親黨有婚㑹母女偕往/其典庫雍乙者從行先歸死於庫提刑張)¶
　(文饒疑楊有私命石泉軍劾治考掠終不服女曰母/以清潔受害死將訟寃於天言終而絶於是石泉連)¶
　(三日地大震天雨雪勘官李志寜夕坐恍有猿墜前/自念殺人者非袁氏乎有門卒忽言張氏傭夫曰袁)¶
　(大執訊之即伏云適盜庫金會雍歸遂殺之楊/乃得免時女死才數日郡牓其居曰孝感坊)師氏¶
　(彭州永豐人宋右正言驥之女適范孝純建炎初還/蜀至唐州方城縣遇賊孝純先被害執師氏欲强之)¶
　(許以不死師罵曰我中朝官女豈可受賊辱/吾夫已死冝速殺我賊知不可屈遂殺之)陳堂前¶
<pb:KR2k0008_WYG_067-54a>¶
　(漢州雒縣人王氏女歸同郡陳安節嵗餘夫卒僅一/子既𦵏其夫事親治家有法舅姑安之子曰新稍長)¶
　(延名儒訓𨗳入太學年三十卒二孫曰剛曰紱咸篤/學有聞又敎育夫㓜妹以禮嫁遣親属貧者收飬婚)¶
　(嫁至三四十人鄉人尊敬呼曰堂前子/孫遵其遺訓五世同居乾道中旌其門)¶
仙釋杜宇(古蜀主也蜀嘗大水宇與居人避水於長平/山後鼈靈開峽治水人得陸處宇禪位與之)¶
　(自居西山/得道昇天)李八百(蜀人初居筠陽之五龍岡歴夏商/周年八百嵗又動則行八百里時)¶
　(人因號為李八百或隠山林或居㕓市又修煉於華/林山石室丹成還蜀中周穆王時居金堂山蜀人歴)¶
　(代見之號紫陽真君有女/弟亦得仙封妙應真人)老子(姓李名耳楚之苦縣/人為周柱下史得長)¶
　(生術欲開化西域乃駕青牛之車西度函谷闗以長/生術授令尹喜著道徳五千言曰千日之外尋我於)¶
<pb:KR2k0008_WYG_067-54b>¶
　(蜀中青羊之肆至期果見於大官李氏之/家授喜玉册金文賜以文始先生之號)馬成子(秦/扶)¶
　(風人志欲修道棄家訪師遇黄盖童子授以胎元煉/氣之法乃入蜀之鶴鳴山石洞中復遇異人授以神)¶
　(丹曰氣為内丹藥為外丹今授子此丹服之/當列為髙真矣言訖而去成子遂白日昇天)折象(廣/漢)¶
　(人少好黄老業師事東平先生家世豐財以為多藏/必厚亡散千金以賑貧苦或諌之象曰竇子文有言)¶
　(我之施物乃逃禍非避時也智者/咸服焉自剋亡日尸觧如蛇蜕焉)李常在(蜀中人少/治道術百)¶
　(姓累世見之初有二男一女皆已嫁娶乃去二弟子/随之後各以青竹杖度其身遣歸家置杖卧床徑還)¶
　(其家見兒尸在床各泣而埋之百餘日有人於郫縣/逢二子随常在行附書到家各發棺視之惟一青竹)¶
　(杖常在又娶婦前婦子往尋之常在曰吾/兒欲來見我法不得見兒見母泣而别去)神和子(姓/屈)¶
<pb:KR2k0008_WYG_067-55a>¶
　(突名無為五代時人張詠嘗游京師於封丘門逆旅/遇一道士與飲至醉詠曰不知姓名異日何以相識)¶
　(道士曰我神和子也異日見子於成都耳後詠守成/都始異其言嘗以物色訪之弗得後於天慶觀院堂)¶
　(壁上畫像一道人肖逆旅所見/視其題曰神和子詠悵然自失)尚圓(廣漢人出家以/呪術救物梁武)¶
　(陵王肅紀宫中多鬼恠魅諸綵女請圓持咒除之圓/入宫安坐告曰爾輩小家鬼何因敢入王宫可聴我)¶
　(一言於是諸鬼合掌住立圓即發咒南無佛陀/鬼皆失所在自是乃静武帝聞之大加賞遇)寶崖¶
　(涪陵人自㓜寡言不嬉戱出家為僧以布裹五指燒/之曰信佛如此可也人以為有風疾何不治之荅曰)¶
　(身皆空耳四大五枝復何有耶為四衆/説法詞切義要後投火滅身而心不壊)妙虛(綿竹人/自㓜出)¶
　(家投禮鼇山和尚發志遊方抵江西謁海禪師得其/心印叢林争歸之洪武初即欲辭世説偈云㓜出來)¶
<pb:KR2k0008_WYG_067-55b>¶
　(何來㓜㓕去何去㓜盡覺圓明生死無根蒂端坐瞑/目衆皆悲泣妙應開目曰為生勝耶為死勝耶衆曰)¶
　(生勝良久曰為汝軰再/住三年後如期而化)¶
　¶
　¶
　¶
　¶
　¶
　明一統志卷六十七¶
