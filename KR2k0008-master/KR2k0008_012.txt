# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.865377
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十二
<pb:KR2k0008_WYG_012-1a>¶
欽定四庫全書¶
　明一統志卷十二¶
　　　　　　　　　　　　明　李賢等　撰¶
　　揚州府(東至海三百六十里南至江六十五里西/至應天府六合縣界一百二十里北至淮)¶
　　　(安府山陽縣界二百八十里自府治至南京/三百三十里至京師三千一百一十五里)¶
　　　(糧二十四萬六/千七百石零)¶
建置沿革禹貢揚州之域天文牛斗分野春秋時地屬¶
　吳後屬越戰國時屬楚秦為九江郡地漢初為淮南¶
<pb:KR2k0008_WYG_012-1b>¶
　國又更為吳國景帝更為江都國武帝時更名廣陵¶
　國屬徐州東漢初為廣陵郡三國初屬魏後屬吳晉¶
　廣陵郡移治淮隂此地屬焉東晉分置海陵山陽二¶
　縣劉宋置南兖州治廣陵縣齊梁因之北齊改為東¶
　廣州陳復為南兖州後周改為吳州隋始改為揚州¶
　大業初改江都郡治江陽縣唐初復為南兖州改䢴¶
　州尋復為揚州治江都置大督都府天寳初改廣陵¶
　郡乾元初復曰揚州置淮南節度五代時楊吳都於¶
<pb:KR2k0008_WYG_012-2a>¶
　此改江都府南唐以為東都周世宗取揚州仍置大¶
　都督節度宋初因之屬淮南東路建炎初陞帥府元¶
　至元中建大督都府置江淮等處行中書省尋改為¶
　揚州路屬河南行省本朝庚子年置淮海府壬寅年¶
　改維揚府丙午年復為揚州府直𨽻京師領州三縣¶
　七¶
　江都縣(附郭本秦廣陵縣地漢置江都縣屬廣陵國/晉屬廣陵郡隋屬江都郡唐始以為揚州治)¶
　(所復析置江陽縣南唐以江陽省入廣陵宋復省廣/陵入江都治州城東南隅元徙治北關外元末毁本)¶
<pb:KR2k0008_WYG_012-2b>¶
　(朝辛丑復置江都縣/編户一百一十九里)儀真縣(在府城西七十五里本/漢江都縣地唐為揚州)¶
　(揚子縣地五代時楊呉為永正縣地南唐置迎鑾鎮/宋初陞為建安軍大中祥符間陞軍為真州治揚子)¶
　(縣政和中號郡曰儀真元至元中改真州路後復為/真州本朝洪武二年改為儀真縣以揚子縣省入編)¶
　(户一十/四里)㤗興縣(在府城東南一百四十里本隋唐海/陵縣地屬揚州五代時南唐析置泰)¶
　(興縣屬泰州宋屬揚州初治柴墟鎮後徙治延/令村元仍舊本朝因之編户一百一十二里)髙郵¶
　州(在府城北一百二十里春秋時呉邘溝地秦為髙/郵亭漢置髙郵縣屬廣陵國晉屬臨淮郡宋屬廣)¶
　(陵郡隋屬江都郡唐屬揚州宋開寳中以縣置髙郵/軍後罷軍縣屬揚州元祐中復置軍建炎中陞為承)¶
　(州紹興末復為軍元至元中置髙郵路後改為府屬/揚州路本朝丙午年改為州以縣省入編户八十六)¶
<pb:KR2k0008_WYG_012-3a>¶
　(里領/縣二)興化縣(在州東一百二十里本唐海陵縣地楊/吳始置興化縣屬揚州南唐屬泰州宋)¶
　(建炎中𨽻承州紹興初改為鎮屬海陵後復為/縣屬髙郵軍元仍舊本朝因之編户六十二里)寳應¶
　縣(在州北一百二十里本漢平安縣屬廣陵郡東漢/改為安宜縣梁置陽平郡隋初廢郡以縣屬江都)¶
　(郡唐初於縣置倉州尋廢州以縣屬楚州上元中以/獲定國寳更為寳應縣宋初因之寳慶中陞為州後)¶
　(又陞為軍元初為寳應軍路改安宜府後罷為/寳應縣屬髙郵府本朝因之編户三十四里)泰州¶
　(在府城東一百二十里本漢海陵縣屬臨淮郡東漢/省入東陽縣晉因之梁置海陵郡隋初郡罷以縣屬)¶
　(江都郡唐武徳中改為吳陵縣置呉州尋廢州縣復/故名屬揚州五代時楊吳置海陵制置院南唐陞為)¶
　(泰州後其地入于周宋初改為軍元置泰州路後為/州屬揚州路本朝仍為州以海陵縣省入編户一百)¶
<pb:KR2k0008_WYG_012-3b>¶
　(八十七里/領縣一)如臯縣(在州東南一百四十五里本漢廣/陵郡地晉分廣陵五縣置山陽郡)¶
　(時已有如臯縣莫知為縣之始隋初省入寧海縣屬/江都郡唐析海陵地置如臯鎮南唐復陞鎮為縣屬)¶
　(泰州宋元仍舊本朝/因之編户四十二里)通州(在府城東四百里本漢海/陵縣之東境屬臨淮郡東)¶
　(漢屬廣陵郡晉宋齊皆屬海陵郡隋屬江都唐屬揚/州五代時南唐置靜海都鎮制置院後周改為静海)¶
　(軍尋改通州宋改為崇州復為通州屬淮南東路元/改為通州路後復為州屬揚州路本朝仍為州以静)¶
　(海縣省入編户一/百七里領縣一)海門縣(在州東一百里本海陵縣/東境之東洲鎮五代置海)¶
　(門縣屬通州以僻在海隅因名宋/元仍舊本朝因之編户三十七里)¶
郡名淮海　維揚(俱古/名)江都　廣陵(俱漢/名)江陽(北齊/名)¶
<pb:KR2k0008_WYG_012-4a>¶
形勝地控三齊(南齊郡志地控三齊靑兖同鎮/西至淮畔東届海隅土甚平曠)四㑹五¶
　達(劉宋鮑照蕪城賦重江複/闗之隩四㑹五逹之莊)向江負山(唐皇甫湜/集公是篇)淮¶
　海重地(宋蔣之竒韓忠獻祠記/淮海之間揚為重地)枕江臂淮(宋王觀揚/州賦揚州)¶
　(枕江臂淮為/節鎮首稱)東南佳麗(廣陵志長淮之區綿亘数千/里揚其都㑹也迷樓九曲珠)¶
　(簾十里二十四橋風月/之景尤為東南佳麗)江淮一都㑹(宋司馬光送吳/處厚知真州序)¶
　東南繁雄之地江山清淑(真州/圖經)據江海之㑹握襟帶¶
　之藪(宋通州守狄遵/修海隄祭文)東南咽領(髙郵志介于揚楚/之間號東南咽領)¶
風俗土俗輕揚(孔氏六帖揚州者以其/土俗輕揚故名其州)俗喜商賈(唐書/李襲)¶
<pb:KR2k0008_WYG_012-4b>¶
　(譽傳揚州江吳大都㑹/俗喜商賈不事農稼)號為繁侈(唐元和志揚與成/都號為天下繁侈)¶
　(故稱揚益又廣陵志/天下富貴一揚二益)俗務儒雅(吳陵志俗務儒雅雖/窮巷茅茨之下徃徃)¶
　(聞絃/誦聲)性多朴野(吳陵志海陵幽邃而地肥美故/民惟事耕桑樵漁性多朴野)民從¶
　約而易化士循理而有文(郡/志)獄訟稀簡(宋宋湜知通/州制獄訟稀)¶
　(簡魚稻饒足為/仕宦之樂土)以魚鹽為業(宋俞授能奏通之為郡/瀕海控江南通閩粤北)¶
　(通齊魯民以/魚鹽為業)俗皆喜儒(髙郵/志)俗厚而勤於稼(髙郵題/名記土)¶
　(髙而廣於水俗/厚而勤於稼)¶
山川浮山(在府城西南隅髙三尺長四丈五尺濶丈餘/其狀似鐵不生草木以其浮於地上因名上)¶
<pb:KR2k0008_WYG_012-5a>¶
　(有夏/禹廟)金櫃山(在府城西七里山多𦵏地諺云/𦵏於是者如黄金入櫃故名)得勝山¶
　(在府城西北三十里宋紹興初/韓世忠大敗金人於此故名)甘泉山(在府城西北/三十五里髙)¶
　(二十餘丈周圍二/里上有甘泉井)大銅山(在府城西北七十二里又/有小銅山在儀真縣西北)¶
　(二十五里皆漢吳/王濞鑄錢之地)城子山(在儀真縣北六里魏文帝/嘗於此築東逰臺立馬賦)¶
　(詩云孰云江水廣一葦可以/航不戰屈人兵戢兵稱賢良)神山(在儀真縣西二十/五里上有九江王)¶
　(廟/)方山(在儀真縣西三十里與横山丫山鼎峙上有/王子石鳯凰橋黄龍池唐於此置方山府)¶
　横山(在儀真縣西三十里上有證聖/寺寺有梁昭明太子讀書堂)丫山(在儀真縣/西四十里)¶
　(兩峯並峙故名古誌云/唐末黄巢嘗屯兵於此)靈巗山(在儀真縣西七十里/舊有法義院乃唐僧)¶
<pb:KR2k0008_WYG_012-5b>¶
　(神建道塲山嶺髙峻南北為偃月巖前有鳯凰臺/左有鹿跑泉白龍池萬山亭又有龍鬬港碼碯澗)𤓰¶
　歩山(在儀真縣西四十七里後魏太武南伐起行官/於此諸軍同日皆臨江即此山有盤道及太武)¶
　(所鑿井劉宋鮑照文云𤓰歩山因㢠為髙據絶/作雄淩清瞰逺擅竒含秀是亦居勢使之然也)孤山¶
　(在泰興縣東南七十里南枕大江巍然一峯約髙百/仭上有福祠多大竹伐者必先祠此神又興化縣東)¶
　(南亦有/孤山)神居山(在髙郵州西南六十里亦名土山上/有排牙石人欲数之者其數必差終)¶
　(無能知其數之的者俗傳謝安/嘗煉丹於此石井石臼猶存)昭陽山(在興化縣西/四里有昭陽)¶
　(府君廟昭陽為楚懷王令尹出將/入相有功徳於民故立廟祀焉)雲山(在寳應縣西/南一百二十)¶
　(五里上有白龍潭水四/時不竭山上雲起即雨)天目山(在泰州東四十五里/一名土山上有雙井)¶
<pb:KR2k0008_WYG_012-6a>¶
　(宋發運使蔣之竒嘗於/井中獲金龍璧三十六)羅浮山(在泰州西北五里澤/藪中不為水所沒遙)¶
　(望如/羅浮)摩訶山(在如臯縣南一百二十里俗名蝦蟆山/故老相傳舊多異蛇嘗有僧過之蛇分)¶
　(道而行因立泗州大/聖祠於上改今名)狼山(在通州南一十八里五山/相連屬嘗有白狼居其上)¶
　(或云山形如狼宋淳化中邑長楊鈞上書乞改狼為/琅山有紫石巖提刑薛俅郡守臧師顔等有題名)¶
　塔山(與狼山相接/其上有塔)軍山(在狼山東或云/越王嘗軍於此)馬鞍山(在狼/山之)¶
　(西以形/似名)刀刄山(在狼山東一名劍跡山相傳秦/始皇嘗於此山磨劍有劍跡存)崑崙¶
　岡(在府城西北八里劉宋鮑照賦軸以崑岡是也一/曰廣陵謂崑崙山横為地軸此陵交帶崑崙故曰)¶
　(廣/陵)九龍岡(在府城南一十/五里下枕湖水)桃花岡(在府城西一十五/里上有吳王廟基)¶
<pb:KR2k0008_WYG_012-6b>¶
　蜀岡(在府城西綿亘四十餘里接儀真界舊傳地脉通/蜀故岡上又有蜀井或云産茶味如䝉頂故名宋)¶
　(蘇軾詩剰覔蜀江新井水又與金陵相對看王安石詩/城郭千家一彈丸蜀岡擁腫作蛇蟠眼前不道無蒼翠)¶
　(偷得鍾山/隔水看)海門島(在通州海中宋長編云國初以來犯/死獲貸者多配𨽻登州沙門島及通)¶
　(州海門島有屯/兵使者領護)布洲峡(在通州南四十里有南布洲東布/洲舊是大海其中沙漲為洲相傳)¶
　(嘗有布機流/至沙上因名)海(在海門縣東一十五里/南逹閩越北接齊魯)揚子江(在儀真縣/南經通泰)¶
　(二州入于海昔魏文帝嘗至廣陵觀兵臨江見波濤洶/湧曰嗟乎固天所以限南北也江心水謂之南泠水陸)¶
　(羽能/辨之)三湖(在髙郵州繫年録云承楚相距有樊梁等三/湖綿三百里宋紹興初有張榮者聚衆于此)¶
　(擊敗金人金人克揚州榮駐龜潭湖積茭為城又距州/六十里有五湖蔣之竒詩三十六湖水所瀦其間尤大)¶
<pb:KR2k0008_WYG_012-7a>¶
　(為五/湖)甓社湖(在髙郵州西三十里宋崔伯易有賦叙/云孫莘老家於湖隂夜讀書覺牕明如)¶
　(畫循湖求之見大珠其光屬天是年莘老登科/黄庭堅詩甓社湖中有明月淮南草木借光輝)得勝¶
　湖(在興化縣東一十里宋張榮賈虎率山東強壯號/義軍由梁山泊與金人轉戰至於承楚師皆舟艦)¶
　(時金監軍達蘭在泰州榮等設㐲掩/擊於縮頭湖大敗其衆因更名得勝)白沙湖(在興化/縣東南)¶
　(一十里南兖州記/云湖岸有白沙)吳公湖(在興化縣北二十三里昔/有呉尚隱居湖側因名)¶
　平望湖(在興化縣北二十里南接/官塘其水四望平坦故名)白馬湖(在寳應縣/北一十五)¶
　(里/)包老湖(在泰州東北四十里其水清而無滓湖靣/雖與他水㑹而不雜挈壺氏嘗以此水供)¶
　(滴/漏)千人湖(在興化縣東一百二十里相傳/隋末有千餘人避難於此因名)鷄雀湖(在/泰)¶
<pb:KR2k0008_WYG_012-7b>¶
　(州東北五十里昔/多雞雀飛集因名)官河(即古䢴溝昔吳王夫差將北/覇中國自廣陵城東南築䢴)¶
　(城下掘深溝謂之䢴江亦曰䢴溝自江東北通射陽/湖又西北入淮一名漕河左傳呉城䢴溝通江淮即)¶
　(此/)伊婁河(揚子鎮以南至江運河也自隋以前揚子/鎮尚臨江至唐時始積沙至二十五里開)¶
　(元中潤州刺史/齊澣穿此河)白塔河(在府城東北六十里南通揚/子江北抵運河其水冬涸春)¶
　(泛民得灌/溉之利)獅子河(在儀真縣治/南與運河通)鳯凰河(在興化縣北/三十五里以)¶
　(仲氏兩舎人世/掌絲綸得名)游龍河(在如臯縣東南六十里通/於大江又名九十九灣)樊¶
　梁溪(在髙郵州北二十里源自/天長縣石梁河流入州界)南溪(在興化縣治南/宋范仲淹有南)¶
　(溪馴鷗詩曰萬物有常性性無不貴生鳯翔與駿奔/一一逺害情耽彼沙上鷗皎皎霜雪明夜宿滄浪静)¶
<pb:KR2k0008_WYG_012-8a>¶
　(日浴滄浪清何以狎溪人溪人淡無營循循自/飲啄徃徃相逢迎徘徊兩無情何慕復何驚)蓮塘¶
　浦(在興化縣東接得勝湖本朝髙穀詩芳蓮無數滿/芳塘絶勝西湖十里香帯露有情誇麗色臨風無)¶
　(語鬬新粧花邉每見檠青葢葉底還看墜/玉房却恠菱歌深處起一聲驚散紫鴛鴦)太子港(在/泰)¶
　(州市河之西相傳王仙翁上昇昭/明太子由此港徃天目山致禮)沿海六港(在海門/縣皆通)¶
　(東海潮漲則/盈水退則涸)董井(在府東城兩淮鹽運司治内即漢/江都相董仲舒故宅井也後人號)¶
　(曰董/井)繅絲井(在泰州西溪鎮世傳漢董永寓居于此/家貧父亡貸主人萬錢葬父許身為奴)¶
　(道遇一女求為妻同造主人約織縑三百匹以償所/貸一月而畢遂辭永曰我天之織女也帝以君孝遣)¶
　(我助之言訖凌雲而去/井即女所汲以繅絲者)玉女井(在髙郵州治西南東/齊郟道光與其女居)¶
<pb:KR2k0008_WYG_012-8b>¶
　(井傍煉丹故名/宋崔伯易有記)七星井(在泰州城内外/布列如斗形)甘泉(在通州/城西州)¶
　(地斥鹵市井皆醎宋任伯雨謫居于/此因舊井浚治遂得甘泉民皆賴之)卓錫泉(在泰州/城北二)¶
　(里開化院中唐寳厯間王屋禪師自蜀/來駐錫於此云此中泉與揚州蜀岡通)金釵澗(在寳/應縣)¶
　(西七/十里)九曲池(在府城西北七里隋煬帝奏樂於此宋/蘇轍詩嵇老清彈怨廣陵隋家水調寄)¶
　(哀音可憐九曲遺聲/盡惟有一池春水深)放生池(在髙郵州治南宋/郡守王絅有記)海子¶
　池(在興化縣治北/其流通西水門)愛蓮池(在寳應縣治南俗傳前/人慕周濓溪之風因名)薔¶
　薇溝(在府城東北六十里接髙郵永/安港耆舊云昔之薔薇村也)茱萸灣(在府城/東北九)¶
　(里元和志隋仁夀四年開以/通漕運其側有茱萸村因名)相見灣(在泰興縣東北/河形委曲世傳)¶
<pb:KR2k0008_WYG_012-9a>¶
　(龍開河舟行雖有先後至/灣則㠶檣相望可呼而應)雷塘(在府城北一十里一/名雷陂唐長史李襲)¶
　(譽引渠水溉田宋知州劉敞據/唐舊劵以其地與民民得其利)捍海堰(在興化縣唐/大厯中黜陟)¶
　(使李承所創宋張綸守泰州范仲淹監西溪倉/悉力修之踰年堰成通泰海三州皆立張范祠)平津¶
　堰(在髙郵縣境溉田數千/頃唐節度使李吉甫築)瓜洲壩(在府城南四十/五里其壩有七)儀¶
　真壩(在本縣東二里近揚子江其壩有五已上二處/本朝洪武十六年置縣東十里新壩景泰五年)¶
　(置/)召伯埭(在江都縣東北四十五里晉謝安鎮廣陵/時所築民思其徳比於召公故名又名召)¶
　(伯/堰)太府涇(在寳應縣西南五十里又縣西南四十里/有徐州涇唐長慶中興白水塘屯田發靑)¶
　(徐揚三州民/以鑿之故名)愛敬陂(在江都縣西五十里南接儀真/縣漢廣陵太守陳登濬塘築陂)¶
<pb:KR2k0008_WYG_012-9b>¶
　(百姓愛之因名亦名陳/公塘上有石唐鐡碾)漕河隄(宋天禧中張綸為江/淮發運使所築長二)¶
　(百里旁錮以巨石/為十閘以洩横流)¶
土産瓊花(一名玉蕋花在蕃釐觀内或云唐所植天下/獨一株故宋歐陽修作無雙亭以賞之元至)¶
　(正間朽以八僊花補之鄭惠肅辯其不同者有三瓊/花大而瓣厚色淡黄不結子而香葉柔而瑩澤八僊)¶
　(花小而瓣薄色㣲/青結子而不香)芍藥(宋劉攽譜叙其敷榮繁艷他/郡莫比其紅葉黄腰者號金)¶
　(帶園無種有時而出則城中當有宰相宋韓𤦺守廣/陵日郡圃芍藥盛開得金帶圍四朶公乃選客具樂)¶
　(以賞之時王珪為郡倅王安石為幕官皆在選而缺/其一花已盛公謂今日有過客即使當之及暮報陳)¶
　(太傅升之來明日遂開宴折/花插賞後四人皆為首相)莞蓆(江都/縣出)無花果(各縣/俱出)¶
<pb:KR2k0008_WYG_012-10a>¶
　銅鏡(唐世五月五日揚州/於江心鑄鏡以進)鶴(通泰二州及/興化縣俱出)鰾膠(通州/出)¶
公署兩淮都轉運鹽使司(在府城東舊在泰州北/關本朝洪武三年徙此)揚州¶
　衛(在府城西南隅/洪武四年建)儀真衛(在縣治東南舊為千/户所洪武中改為衛)髙郵¶
　衛(在州治西舊為千户/所洪武四年改為衛)興化守禦千户所(在縣/治西)泰州¶
　守禦千户所(在州/治南)通州守禦千户所(在州治東隅/俱本朝初建)¶
學校揚州府學(在府治北宋建本/朝洪武初重修)髙郵州學(在州治東/宋至和初)¶
　(建本朝洪/武初重修)泰州學(在州治東南宋慶厯中/建本朝洪武中重修)通州學(在/州)¶
　(治東宋乾興元年建紹興初燬移建州/州治西尋仍舊址本朝洪武初重修)江都縣學(在/縣)¶
<pb:KR2k0008_WYG_012-10b>¶
　(治東北洪武七年自他/所移此成化中重建)儀真縣學(在縣治南舊在縣/治東宋建本真州)¶
　(學本朝洪武初重建為/縣學萬厯初徙于此)泰興縣學(在縣治東宋紹興/間建本朝洪武中)¶
　(重/修)興化縣學(在縣治西南溪上宋紹興/中建本朝洪武中重建)寳應縣學(在縣/治南)¶
　(宋嘉定間建本朝洪武/初重建永樂中重修)如臯縣學(在縣治西南宋紹/興初自州東北徙)¶
　(建此本朝洪武中重建永樂/中重修嘉靖中屢遷正南)海門縣學(在縣治西宋/舊縣及學俱)¶
　(在縣南一百二十里元至正間遷于此本朝/洪武中重建正徳中同縣治遷建于余中場)¶
書院謝安書院(在府城東北四十五里召伯/鎮因晉謝安鎮廣陵故建)安定書院¶
　(在泰州城西安定先生胡瑗如臯/人為師有道後人仰之因立書院)維揚書院(在府城/西北嘉)¶
<pb:KR2k0008_WYG_012-11a>¶
　(靖丁亥建有先師廟六經閣/田二百頃以待來學之士)甘泉書院(在府城大東/門外嘉靖乙)¶
　(酉甘泉湛公若水過維揚/講學于此後人因立書院)¶
宫室文選樓(在府治東南圖經文樓巷即其處王觀賦/曰帝子乆去兮空文選之樓隋煬帝嘗幸)¶
　(焉/)迷樓(在府城西北七里隋煬帝建新宫既成帝幸/之曰若使真仙逰此亦自當迷唐牡牧詩煬)¶
　(帝雷塘路迷藏有舊樓誰/家唱水調明月滿揚州)迎仙樓(在府城内唐髙駢/建羅隱詩仙境是)¶
　(誰知處所人間/空自造樓臺)騎鶴樓(在府城東北按太平廣記昔/有四人各言所願甲曰願多)¶
　(財乙曰願為揚州守丙曰願為仙丁曰願腰/纒十萬貫騎鶴上揚州後人建樓因名之)摘星樓¶
　(在府城西角宋時建/江淮南北一目可盡)鎮淮樓(在府治南城上宋/時建規模甚壯)横江¶
<pb:KR2k0008_WYG_012-11b>¶
　樓(在儀真縣城/外宋時建)海山樓(在通州宋大觀中郡守朱彦/起建并為記陳博古詩門外)¶
　(海濤奔鐡騎檻/前山背擁金鰲)望京樓(在泰州郡圃宋曾致堯詩望/京樓上望望乆思踟蹰境土)¶
　(連江徼人/家匝海隅)江淮勝槩樓(在府城南四十五里地名𤓰/洲鎮本朝正統中周恱建王)¶
　(英為/記)雲山閣(在府城南宋守吕公著建秦觀為樂語/云雲山簷楯按低空公宴初開氣鬰蔥)¶
　(二十四橋人望處/台星正在廣寒宫)澄瀾閣(在儀真縣/舊真州治)芙蓉閣(在泰州/㕔後曾)¶
　(致堯詩參差紅菡蓞迤邐緑菰/蒲沙鷺窺吟榻風蟬入座隅)棲雲樓(在通州狼山/宋熙寜初建)¶
　(王觀/為記)平山堂(在蜀岡上宋慶厯中郡守歐陽修建江/南諸山拱列簷下因名平山沈括為記)¶
　(王安石詩城北横岡走翠虬一堂髙視兩三州淮岑/日對朱欄出江岫雲齊亂瓦浮劉敞詩蕪城此地逺)¶
<pb:KR2k0008_WYG_012-12a>¶
　(塵寰盡借江南萬疊山水氣横/浮飛鳥外嵐光平墮酒杯間)燕香堂(在儀真縣舊/州治宋時建)¶
　五賢堂(在泰州舊光孝寺内祀張綸范仲淹富弼/胡瑗王覿弼嘗侍父為征官讀書於此)四¶
　并堂(在郡圃宋韓𤦺建取美景良/辰賞心樂事四者難并之義)景范堂(在興化縣/㕔後宋天)¶
　(聖間范仲淹來宰是邑後/人建堂以寓景仰之意)谷林堂(在府城西北宋元/祐中建蘇軾詩深)¶
　(谷下窈窕髙/林合扶疎)鎮淮堂(舊名芍藥㕔輿地紀勝州宅舊/有芍藥㕔在都㕔之後聚一州)¶
　(絶品于/其中)德畫堂(在髙郵州治宋政和間郡守毛澤民/建以蔡襄所書四榜十二字刻之石)¶
　(以置/堂上)瞻衮堂(在髙郵州北城上宋紹興初都/督張浚嘗次于此後人因名)時燕堂¶
　(在髙郵州舊郡圃宋楊蟠詩吏隱孟城九十旬豐年/日日是佳辰五壇芍藥齊教放何處揚州更覔春)¶
<pb:KR2k0008_WYG_012-12b>¶
　竹西亭(在府城東北五里唐杜牧詩誰知竹西路歌/吹是揚州宋蘇軾詩竹西已揮手灣口猶屢)¶
　(送灣口亦/揚州地也)無雙亭(在府治東蕃釐觀前以瓊花天下/無雙故也宋歐陽修建前賢題詠)¶
　(甚/多)摘星亭(在府城北七里宋秦觀詩崑崙左/右兩招提中起孤髙雉堞西即此)濯纓亭¶
　(在興化縣舊稅務前宋范仲淹建詩云素心愛/雲水此日東南行笑解塵纓處滄浪無限清)斗野¶
　亭(在府治宋熙寧二年建蘇軾秦觀孫覺黄庭堅米/芾皆有題詠黄詩云維斗天司南其下百瀆傾盤)¶
　(礴淮海間風/烟浸十城)谿隂亭(在儀真縣東范氏園蘇軾詩白/水滿時雙鷺下緑槐髙處一蟬)¶
　(吟/)三㑹亭(在狼山東顧巨海南瞰長江呉楚烟雲勝/㮣一覽周盡宋提刑薛俅太守藏師顏通)¶
　(判呉天常皆故/人㑹于此因名)壯觀亭(在儀真縣北五里山之頂宋/米芾書榜有詩云邀賔壯觀)¶
<pb:KR2k0008_WYG_012-13a>¶
　(不辭寒玉立風神氣上千欲識/謝公清興處千山萬嶺雪漫漫)四柏亭(在府城文廟/西南宋元豐)¶
　(中鄒浩為教授著四栢賦以見志後彭方/為文學掾植四栢于學宫之南因以名亭)夢草亭(在/髙)¶
　(郵州郡圃有詩云今日池塘/見春草永嘉精魄獨依然)玩珠亭(在髙郵州樊良/鎮宋嘉祐中揚)¶
　(州天長澤陂中有一大珠天晦多見後轉入甓社湖/又在新開湖九十餘年鎮當珠徃來之處行人徃徃)¶
　(維舟以待其/現因名亭焉)戯馬臺(在江都縣宋陳師道詩話廣陵/有戯馬臺其下有路號玉鈎斜)¶
　吳公臺(在府城北四里劉宋沈慶之攻竟陵王誕所/築弩臺也後陳將呉明徹圍北齊東廣州刺)¶
　(史敬子猷增築之/以射城内因名)賦詩臺(在城子山魏文帝嘗立馬/賦詩於上亦名東遊臺)¶
　文游臺(在髙郵州東二里舊傳宋蘇軾孫覺/秦觀李公麟同㳺飲酒論文于此)鹿女臺¶
<pb:KR2k0008_WYG_012-13b>¶
　(在泰州城内昔有王仙翁居山中見馴鹿産女于草/莽中挈養于菴鹿來乳之後十六嵗仙翁築臺居之)¶
　鳳凰臺(在泰州相傳昔/有鳯凰集其上)¶
闗梁瓜洲鎮(在府城南四十五里盖揚子江之沙磧其/狀如𤓰居民稠宻商賈畢集鎮有𤓰州渡)¶
　(以通/鎮江)宜陵鎮(在府城北六十里地/勢髙阜居民甚稠)北阿鎮(在髙郵州/城外九十)¶
　(里晉為三阿即謝𤣥/破苻堅將彭超之地)開明橋(在府治北跨市河舊謂/橋上之樓四靣有窓故)¶
　(名/)通泗橋(在府治東南跨市/河其水通淮泗)二十四橋(在府城隋置/並以城門坊)¶
　(市為名後韓令坤築州城分布阡陌别立橋梁所謂/二十四橋存廢莫考矣唐杜牧詩二十四橋明月夜)¶
　(玉人何處/教吹簫)望江橋(在儀真/縣東南)鎮安橋(在泰興縣前古名/濟川鎮本朝吳元)¶
<pb:KR2k0008_WYG_012-14a>¶
　(年改為/鎮安橋)通江橋(在泰興縣西門外以其/通揚子江商賈便焉)多寳樓橋(在/髙)¶
　(郵州北跨市河商賈雲/集于上競售珍異故名)遐觀橋(在髙郵州北跨運/鹽河俗名閘橋)太¶
　平橋(在興化縣治前/舊名滄浪橋)文林橋(在興化縣儒學/北舊名崇儒橋)瑞芝橋¶
　(在寳應縣治東北隅跨市/河相傳其地嘗産靈芝)中正橋(在通/州東)豐利橋(在泰/州治)¶
　(西南舊名/暮春橋)安定橋(在如臯縣/治東南)東明橋(在海門縣治東/舊名登仙橋)¶
　五馬渡(在儀真縣治西二十里宣/化鎮晉五王於此渡江)龍舌津(在興化縣/東門外有)¶
　(沙嘴甚/長故名)料角嘴(在海門縣治東大海際昔號形勝控/扼之所其沙脈坍漲不常非熟于舟)¶
　(楫徃來未易識辨昔髙麗使臣為海風飄至其處以/啟投太守云望斗極以乗槎初離下國指桃源而還)¶
<pb:KR2k0008_WYG_012-14b>¶
　(路誤到/仙鄉)¶
寺觀天寜寺(有二一在府城東一在寳應縣治東南/舊名報恩在府城北七里唐開元中建)禪¶
　智寺(在府城東一十五里本隋煬帝故宫唐羅隱詩/逺木連天水接空幾年行樂舊隋宫後建為寺)¶
　(本朝洪武/間重建)石塔寺(在府城内舊名木蘭院唐王播少/孤貧客揚木蘭院隨僧齋粥僧厭)¶
　(苦之飯後擊鐘播怒題詩二句而去曰上堂齋了各/西東慚愧闍黎飯後鐘後二紀出鎮揚州向所題已)¶
　(碧紗籠矣乃續之曰三十年來塵撲靣/如今始得碧紗籠宋改院曰石塔寺)乾明寺(在髙/郵州)¶
　(治西宋建後/廢本朝重建)定慈寺(在興化縣治西/唐建元重建)寜國寺(在寳應/縣治東)¶
　(唐建本/朝重建)南山寺(在泰州治南唐乾符中/建本朝呉元年重建)廣福寺(在如/臯縣)¶
<pb:KR2k0008_WYG_012-15a>¶
　(治西唐建/本朝重建)太平興國寺(在通州南門外宋乾/道中建本朝重建)萬壽宫¶
　(在泰州東南梁大同間/建本朝呉元年重建)明真觀(在府治/東南)蕃釐觀(在府/城東)¶
　(即古后土廟又名唐昌/觀本朝正統間重建)延祐觀(在泰興縣治南唐永/徽間建本朝重建)¶
　開元觀(在興化縣治東唐大/厯中建本朝重建)𤣥妙觀(有三一在髙郵/州治南一在通)¶
　(州治東南隅一在儀/真縣舊名天慶觀)靈威觀(在如臯縣北宋政/和間建本朝重修)㑹聖¶
　院(在海門縣西唐天/祐間建本朝重建)修真道院(在海門縣治東南元/建後燬本朝重建)¶
祠廟姜太公廟(在興化縣東北四/十里舊名釣魚廟)三閭大夫廟(在興化/縣東隅)¶
　(此地戰國時屬楚/故有三閭大夫廟)伍子胥廟(在儀真縣西胥浦昔伍/氏食邑于棠胥亡奔吳)¶
<pb:KR2k0008_WYG_012-15b>¶
　(嘗解劍渡江于此後人因為立廟宋蘇/軾祭文有報楚為孝狥吳為忠之語)浣紗女廟(在/儀)¶
　(真縣西四十里女姓馮氏昔伍子胥亡楚過見一女/子浣紗因囑之曰後有追兵至切勿他言女遂投江)¶
　(死以絶口/後人祀之)江水祠(在江都縣俗謂之伍相廟葢本祭/江神而子胥配食也阮昇之南克)¶
　(州記其神復號江都/王或語易王之廟)聖母廟(在江都縣東六十里元/大徳初建聖母海陵人)¶
　(適杜氏師劉綱學仙術道成夫不之信告官拘以囹/圄頃之聖母巳從忩中飛出髙入雲中於是立廟每)¶
　(表靈騐嘗有一靑鳥在祭所人有所失請/問所在鳥即集盗物之處以此道無拾遺)魏文帝廟¶
　(在府城東四十五里九域志魏文/帝幸廣陵因立廟亦名曹公廟)恭愛廟(在儀真縣/東二十里)¶
　(祀漢廣陵/太守陳登)白馬廟(在江都縣治南祀漢秣陵尉蔣子/文嘗逐盗而死吳先主初其故吏)¶
<pb:KR2k0008_WYG_012-16a>¶
　(見子文乗白馬於道郡人為立祠本朝正統/十二年重修興化南溪上亦有白馬將軍廟)甘棠廟¶
　(在府城東北四十五里晉謝安/鎮廣陵有善政郡人立廟祀焉)江令祠(在舊江陽縣/唐咸通中大)¶
　(旱令以身禱雨赴水死/天即大雨民為立祠)康澤廟(在髙郵州西北一十/五里俗呼為耿七公)¶
　(廟舊傳東平梁山泊人歿著靈異凡有禱輒應/宋賜號康澤侯迄今居民暨舟行者皆致祭)武定¶
　公祠(在通州治西南隅昔武定鎮江隂軍令嚴肅而/民不擾移屯通州被命南征没於王事宋元祐)¶
　(中立祠以/彰其忠義)范仲淹祠(在興化縣學宋天聖間仲淹嘗/宰興化遺徳在民故立祠祀之)¶
　胡安定祠(在如臯縣學西舊在縣治/東南隅正統初移建於此)三賢祠(在髙郵/州儒學)¶
　(祀宋孫覺秦觀喬執中又儀真亦/有三賢祠以祀元郝經吳澄張䇓)六太守祠(在泰州/城内宋)¶
<pb:KR2k0008_WYG_012-16b>¶
　(元符中建以祀故太守荆罕儒/周述田錫張綸孔道輔曾致堯)孝子祠(在泰興縣治/東祀宋孝子)¶
　(顧忻嘉/靖間建)旌忠廟(在府治東宋紹興中統制王方魏全/與金兵戰死為之立廟每歲季春致)¶
　(祭/)三將軍廟(在儀真縣東北五里三將元怡梁宏張/昭宋紹興中戰死于此邑人壯其忠勇)¶
　(立廟/祀之)露筋廟(在髙郵州南三十里舊傳有女子夜過/此天隂蚊盛有耕夫田舎在焉其嫂止)¶
　(宿女曰吾寜處此死不可失節遂以蚊死其筋露焉/宋米芾碑記云澤國之女噆膚露筯不就有幃之子)¶
　(氏不顯於一時名可揭於萬世歐陽修詩近聞/髙郵間有蚊夜陵辱哀哉露筋女萬刼讐不復)蒿坡¶
　廟(在興化縣東八十里相傳宋祖㣲時販鹽過此宿/有一老姥見其貌異禮待之宋祖登極遣使徴之)¶
　(姥已歿遂/立廟焉)¶
<pb:KR2k0008_WYG_012-17a>¶
陵墓盤古塜(在府城西四十/里塜上有廟)煬帝塜(在府城北雷塘隋/陳棱為江都守求)¶
　(得煬帝柩畧備儀衛葬之於此唐羅隱/詩君王忍把平陳業只换雷塘數畆田)楊行宻塜(在/儀)¶
　(真縣西七十里五代史楊溥僣號追尊/其父楊行宻為大武皇帝墓號興陵)董永墓(在如/臯縣)¶
　(北一百二十里又湖/廣孝感縣亦有永墓)孔融墓(在江都縣/髙士坊)袁術墓(在寳/應縣)¶
　(治/南)淳于棼墓(淳于棼家於廣陵宅南有古槐夢槐安/國王邀入穴中令娶其女金枝公主命)¶
　(理南柯郡及覺乃一古槐/耳今俗呼為南柯太守墓)吕岱墓(在如臯縣東南六/十里岱孫吳大司)¶
　(馬/)胡瑗墓(在如臯縣安定/鄉正統初增築)髙榖墓(在興化縣北十/五里李賢撰碑)¶
古蹟張公城(在府城西四十里/漢末張嬰築因名)江都城(在府城西南四/十五里為江水)¶
<pb:KR2k0008_WYG_012-17b>¶
　(所/侵)蕪城(即古䢴溝城呉王濞故都/後荒蕪鮑照作蕪城賦)廣陵城(魏黄初六/年文帝如)¶
　(廣陵故城臨江觀兵有渡江/之志呉人嚴兵固守即此)胡墅城(與𤓰歩城俱在/儀真縣陳大建)¶
　(五年/置)石鼈城(在寳應縣西八十里鄧艾所築隋/初嘗置石鼈縣尋省入安宜縣)盂城¶
　(即髙郵城其城四隅皆低為沮洳蒲葦之澤城基獨/髙狀如覆盂秦觀詩吾鄉如覆盂地據揚楚脊環以)¶
　(萬頃湖粘/天無四壁)髙黎王城(在寳應縣西南八十里相傳/宋治乎間髙黎王置此城)金¶
　牛城(在寳應縣東南一十五里相傳宋熙寧間/王將軍置此城四靣土色皆黄形狀如牛)新舊¶
　城(宋郭埭知揚州謂故城處勢卑渫遭虜襲瞰請/即遺址建築未幾矗然屹立卓為鎮淮上䇿)廢¶
　廣業郡(本髙郵縣地梁析置竹塘三歸二縣及廣業/郡尋以有嘉禾改神農郡隋初郡廢縣亦省)¶
<pb:KR2k0008_WYG_012-18a>¶
　廣陵廢縣(在揚州北一十八里/劉宋置宋廢入江都)齊寜廢縣(在府城東/六十里南)¶
　(齊建武五年遏艾湖水立裘塘/屯移縣於萬嵗村中興元年廢)吳陵廢縣(在泰州即/漢海陵縣)¶
　(唐武徳三年改/為呉陵後復舊)廢寜海縣(在如臯縣境隋/初省入如臯)廢揚子縣¶
　(在儀真縣境唐/永淳初置後廢)孝義里(宋書劉宗武陽村人文帝時/魏太武至廣陵宗母為軍所)¶
　(害遂蔬食不嘗五味以終于/世其所居村因號孝義里)彰孝坊(宋孝子朱壽昌/自天長來居髙)¶
　(郵人名其/里曰彰孝)皂角林(在江都縣南三十里宋紹興末金/人入淮制置使劉錡軍𤓰洲金將)¶
　(髙景山攻揚州錡遣統領貟錡拒於皂角林/䧟圍力戰大破之斬景山俘數百人即此)秦郵亭¶
　(在髙郵州本秦之郵/亭漢改置髙郵縣)董仲舒宅(在江都縣大東門外/漢時仲舒為江都相)¶
<pb:KR2k0008_WYG_012-18b>¶
　(宅於/此)謝安宅(在府城傍今為民居/手植雙檜唐時猶存)東園(在儀真縣東/宋皇祐間施)¶
　(昌言許元為發運使作此園歐陽修為記蔡君謨書/嘗謂人曰吾用顔筆作禇體故其字遒媚異常後人)¶
　(因名園記為三絶園有澄虚/閣淸讌堂共樂堂拂雲臺)衆樂園(在髙郵州郡圃/宋守楊蟠作園)¶
　(有堂曰時燕豐瑞四香樂聖亭曰玉水/華胥摇輝序賢塵外迷春蟠自為記)鐵棺垜(在興/化縣)¶
　(南法華廢寺西長九尺髙三尺前闊後狹宛若棺狀/相傳宋建炎間薛慶嘗遣其徒摇動中有物相觸聲)¶
　(以鐡鎚擊數百畧無少損又/鼔鞴鎔之其固如初乃止)蓮花垜(在興化縣安仁/鄉舊傳有姑嫂)¶
　(共刈稻姑忽墜深溝中嫂急救之俱溺死二屍𦵏於/溝傍忽生蓮花數朶里人驚異啟棺視之蓮花皆從)¶
　(口出人稱為蓮花/垜今雙塜尚存)¶
<pb:KR2k0008_WYG_012-19a>¶
名宦漢董仲舒(武帝時為江都相事易王王素驕/好勇仲舒以禮匡正王敬重焉)馬稜¶
　(章和初為廣陵太守時穀貴民饑奏罷塩官以利百/姓賑貧羸薄賦稅興復陂湖溉田二萬餘頃吏民刻)¶
　(石頌/之)張綱(廣陵太守時張嬰等㓂亂揚徐積十餘年/前遣郡守率多求兵馬綱獨單車之職徑)¶
　(詣嬰壘申示國恩賊靣縛歸降綱大㑹置酒為/樂散遣部衆任其所之人情恱服南州晏然)陳登¶
　(廣陵太守辟郡人陳矯為功曹矯曰聞逺近之論頗/謂明府驕而自矜登曰夫閨門雍睦吾敬陳元方淵)¶
　(清玉潔吾敬華子魚清修疾惡吾敬趙元逹博文强/記吾敬孔文舉䧺姿傑出吾敬劉豫州所敬如此何)¶
　(驕之/有)晉謝安(以尚書僕射鎮廣陵有惠政築埭/城北人思如召伯名為召伯埭)謝𤣥¶
　(建武將軍監江北諸軍事鎮廣/陵嘗領精銳為先鋒戰無不捷)南北朝檀道濟(宋南/兖州)¶
<pb:KR2k0008_WYG_012-19b>¶
　(刺史鎮廣陵屢立/戰功威名甚重)徐湛之(宋南兖州刺史善政俱肅/威惠並行公餘修樓觀亭)¶
　(臺招集文士/盡㳺玩之適)陸子真(宋海陵太守時中書舎人秋當/見幸家海陵子真不與相聞聞)¶
　(者髙/之)隋賀若弼(吳州總管鎮廣陵髙祖委以平陳之/事弼欣然以為已任獻取陳十䇿髙)¶
　(祖稱/善)唐婁師德(江都尉揚州長史盧承業異之曰子/台輔器也當以子孫相諉詎論僚吏)¶
　(哉/)姚崇(揚州刺史政條簡/肅人為紀徳于碑)蘇瓌(揚州大都督府長史/州據都㑹多名珍竒)¶
　(産前長史貲取鉅萬/瓌單身襆被自將)張延賞(淮南節度使嵗旱民他/遷延賞曰拘此而斃不)¶
　(如適彼而生乃具舟遣之敕吏為/修室廬已逋債而歸者更增於舊)杜佑(淮南節度使/决雷陂以廣)¶
　(灌溉斥海濵棄地為田積米至五十萬/斛列營三十區士馬整飭四隣畏之)杜亞(淮南節/度使治)¶
<pb:KR2k0008_WYG_012-20a>¶
　(漕渠以通大舟夾隄髙田因得灌/溉疏啟道衢撤壅通堙人皆恱賴)李鄘(淮南節度使/憲宗時兵興)¶
　(鄘盡發府庫以佐國用諸道/由是悉索以獻時甚賴之)李吉甫(淮南節度使居/三嵗奏蠲逋租)¶
　(數百萬築富人固本二塘溉田萬頃又築平津/堰以蓄洩水利官雖居外每朝廷得失輒以聞)李珏¶
　(淮南節度使時江淮旱請發倉廩賑流民以軍/羡儲殺半價與人及卒百姓立碑刻其遺愛)崔從¶
　(淮南節度使時揚州交易貲産奴婢有貫率錢畜羊/有口筭以佐用度從皆蠲除之及卒民有刲股肉以)¶
　(祭/者)李德裕(淮南節度使初徳裕父吉甫年五十一出/鎮淮南復入相徳裕出鎮入相如父之年)¶
　(人咸/異之)牛僧孺(淮南節度使文宗賜以彛樽龍/勺詔曰精金古器以比君子)杜悰(淮/南)¶
　(節度使武宗聞揚州娼女善酒令勅監軍選十人以/獻監軍請悰同選悰曰監軍自受勅不敢預聞監軍)¶
<pb:KR2k0008_WYG_012-20b>¶
　(怒具奏其狀武宗曰杜悰得/大臣體朕甚愧之勅勿復選)李紳(淮南節度使治尚/剛嚴務為威烈能)¶
　(自伸其才/以功名終)李襲譽(揚州刺史俗喜商賈不事農襲譽/為引雷陂水築句城塘溉田八百)¶
　(頃以盡地利自/是民多務本)杜牧(牛僧儒鎮揚州牧為書記剛直/有竒節不為齪齪小謹敢論列)¶
　(大事指陳/利病尤切)五代荆罕孺(周泰州刺史輕財好施禮接/儒士世宗幸泰州以為團練)¶
　(使及將代軍吏/耆艾詣闕請留)朱昻(周世宗南征時以昻知揚子縣/適兵革之際民逃亡過半昻便)¶
　(宜綏輯復逋亡/者七千餘家)邊珝(同知通州課鬻鹽於狼山嵗増/萬餘石後又知揚州多治績)¶
　宋李處耘(知揚州時大兵之後境内凋敝處耘勤于/綏撫奏减屋稅民皆恱服及召歸老㓜遮)¶
　(道泣/留)劉綜(雍熙中知建安軍先是天長軍及六合縣/民輸賦非便綜奏請降天長軍為縣屬揚)¶
<pb:KR2k0008_WYG_012-21a>¶
　(州以六合縣屬建安/軍自是民力均濟)王嗣宗(淮南轉運使揚楚間有/窄家神廟民有疾不服)¶
　(藥皆檮之以徼福嗣宗撤其廟選/名方刻石州門自是民風稍變)薛奎(淮南轉運副/使遷江淮發)¶
　(運使疏真揚漕河廢三堰舟/楫便之嵗以八百萬供京師)孔道輔(仁宗廢郭后道/輔時為中丞率)¶
　(諌官伏閣請對遂出知泰州後/其子宗翰知揚州皆以治聞)張綸(江淮發運使奏/除通泰州鹽户)¶
　(宿負又築髙郵漕河隄修泰州捍海堰因命兼/知泰州堰成流傭歸者三千餘户民為立生祠)滕宗¶
　諒(泰州判官剛/直有能名)王素(知通州有徳/政民思之)錢明逸(知揚州居/官獨立守)¶
　(繩墨為政簡/靜有條理)王随(乾興初知揚州後又知通州外/若方嚴以寛惠為政興學為務)曽¶
　致堯(知泰州有美政子易占嘗知如臯縣孫/肇知泰州三世守官海陵故有三至堂)范仲淹¶
<pb:KR2k0008_WYG_012-21b>¶
　(知興化縣先是海潮漫為鹹鹵仲淹時監西溪倉築/捍海隄於通泰海三州之境長數百里以衛田民享)¶
　(其利立/廟祀之)徐景(知興化時楚民胡徳等㓂掠馳入縣治/景諭以逆順禍福賊怒欲害之景曰人)¶
　(誰無死得死王事亦何不可但勿殺百/姓吾含笑入地矣賊義之竟不加害)韓𤦺(以資政/殿學士)¶
　(知揚州琦前領麾而後建/節十年不易鎮政績甚著)歐陽修(知揚州以寛簡不/擾為治三五日間)¶
　(事十减五六兩月後官府如僧舎或問故曰/吾寛不為苛急簡不為煩碎爾非廢事也)王琪(江/都)¶
　(主簿上時務十二事請建義倉置營田减度僧罷鬻/爵禁錦綺珠貝行鄉飲籍田復制科興學校仁宗嘉)¶
　(之/)王珪(通判揚州吏民皆少珪有大校嫚不謹捽置/之法賊王倫犯淮南珪議出掩擊賊遁去)¶
　胡宿(揚子縣尉時大水民被溺令不能救宿曰拯溺/吾戰也即率公私舟以濟活數千人從子宗愈)¶
<pb:KR2k0008_WYG_012-22a>¶
　(通判真州/亦有治績)趙槩(知通州以誠心為政喜怒不/形於色隱惡揚善吏民懷之)沈起(知/海)¶
　(門縣地卑濕海波至則冒民田舎起為築隄百/里引江水灌田田益闢民相率歸業户口倍增)黄萬¶
　頃(知興化縣安集人民縣治以次修舉凡學/校倉庫有關政治者悉為創建邑人稱之)馮京(知/揚)¶
　(州以仁厚存心遇/事立斷吏畏民恱)王安石(揚州僉判讀書逹旦畧假/寐日已髙亟上府多不及)¶
　(盥潄至和間又為/海門令甚有治聲)劉敞(知揚州前守政苛吏民不安/敞以寛厚濟之而民大恱)¶
　劉攽(通判泰州為政寛平視/官屬如子弟人甚愛之)蘇軾(知揚州晁補之有/詩云去年使君到)¶
　(廣陵吾州空市看雙旌今年吾/州懼一口使君來為廣陵守)吕公著(知揚州勤於/聴覽人人得)¶
　(盡所欲言然御下簡肅入公府者/屏氣不敢譁上下恪職事無不舉)趙抃(知海陵縣崇/學校禮師儒)¶
<pb:KR2k0008_WYG_012-22b>¶
　(民有可與與之/獄有可出出之)元綘(知靜海縣時江淮制置使建言/私販塩滿二十斤者皆坐徒絳)¶
　(曰海濵之民恃鹽以生/非羣販者止笞而遣之)張次元(知靜海縣嵗大旱苗/且稿死惟漕河衝溢)¶
　(而法不可决次元慨然决以便民運使陳/安石以書勞之曰真古良吏之用心也)陳升之(通/判)¶
　(揚州時髙麗入貢所經州縣悉要地圖至揚州升之/紿使者曰欲盡見兩浙圖效其規模造之及圖至聚)¶
　(而焚之具/以事聞)曾肇(紹聖間知泰州以文章/推重而為政有成績)晁補之(通判/揚州)¶
　(以文章著名太守蘇軾稱為風流賢别駕既而其弟/詠之亦調揚州司法參軍軾雅重其能文顧坐客曰)¶
　(竒才/也)徐勣(通判通州瀕海有捍隄廢不治嵗苦漂/溺勣躬督防卒䕶築之隄成民賴其利)楊¶
　蟠(知髙郵軍政無留滯嘗營/衆樂園取與衆同樂之義)任建中(通判通州築隄/岸二十里民咸)¶
<pb:KR2k0008_WYG_012-23a>¶
　(仰/之)陳德林(知真州蘇軾有詩云君為守令有古風名/聲直入明光宫老人愛君如劉寵小兒敬)¶
　(君如/魯恭)羅適(知江都縣為政簡肅修大石湖灌田千餘/頃居數月政化大行及代去民思之為立)¶
　(生/祠)邵必(知髙郵軍又提點淮南刑獄居官震厲風采/始至郡為一赴宴集行部但一受酒食之餽)¶
　(以為數㑹聚則人情狎/多受餽則不能行事)吳表臣(通州司理參軍朱勔/黨盛章嘗市婢有武)¶
　(臣強取之章誣以罪繫獄表臣方鞫之郡將曰/知有盛待制乎表臣佯若不知者卒直其事)胡安¶
　國(知通州見善必為抵任甫逾旬金人薄都城時子/寅為郎在城中客或憂之安國愀然曰主上在重)¶
　(圍中卿大夫恨效/死無路敢念子乎)吕好問(揚州儀曹參軍時蔡卞為/帥欲扳附善𩔖好問以禮)¶
　(自持卞不得親及卞得政當時/掾屬㧞擢畧盡獨好問留滯)羅薦可(髙郵理曹㑹/京城䧟張邦)¶
<pb:KR2k0008_WYG_012-23b>¶
　(昌竊位號肆偽赦至髙郵守欲拜之薦可毅然/不可宿留數日而建炎赦下事聞褒以亰秩)薛慶¶
　(承州天長軍鎮撫使金人欲北歸㑹兵攻楚州郭仲/威與慶約俱徃逆敵既而仲威不至慶與金人遇轉)¶
　(戰數十里墜馬為/金追騎所獲而死)吕頥浩(以淮東安撫知揚州修築/城池鎮撫江淮政績甚著)¶
　張榮(知泰州先是金監軍達蘭以舟師犯水寨榮擊/敗獲子孫俘馘甚衆遂以榮知是州號張敵萬)¶
　胡令儀(知如臯縣江淮内屬未乆吏奸民/囂令儀先令後刑人凜然憚之)岳飛(建炎/中通)¶
　(泰鎮撫使兼知泰州㑹金攻楚州急詔飛徃援飛抵/承州三戰三捷殺金髙太保俘酋長七十餘人又還)¶
　(守通泰戰於南/覇橋金人大敗)韓世忠(淮南宣撫使時金人與劉豫/合兵而進世忠親提騎兵駐)¶
　(大儀俾統制解元守髙郵遂大敗敵/衆論者以此舉為中興武功第一)尤袤(紹興中知/泰興縣奏)¶
<pb:KR2k0008_WYG_012-24a>¶
　(免邵伯鎮置頓及漕司輸藁秸之弊又修築外城已/而金人克揚州獨泰興得全民感其徳為立生祠)¶
　莫濛(紹興中知揚州城圯命濛增築濛規度城闉分/授諸將各刻姓名甃堞間懸重賞激勸閲數月)¶
　(告/成)方信孺(知真州即北山匱水築石隄二十里人莫/知其故後金人薄儀真守將决水匱以退)¶
　(敵城乃/獲全)吳遵路(淮南轉運副使於真泰州髙郵軍置/斗門十九以畜泄水利廣屬縣常平)¶
　(倉儲畜以待凶嵗凡/所規畫後皆便之)辛棄疾(為淮東帥以吏事聞每/出於車前張二旗書云)¶
　(撫軍恤民/斬賊配吏)洪興祖(知真州州當兵衝瘡痍未瘳興祖/請連復二年租自是流民復業墾)¶
　(荒田至七/萬餘畞)崔與之(主管淮東安撫司權發遣揚州事/奏選守將集民兵浚城壕疏塘水)¶
　(開月河置吊橋練兵習馬/射自是金人不敢深入)李道傳(知真州時城圯道/傳甓治之築兩石)¶
<pb:KR2k0008_WYG_012-24b>¶
　(埧以䕶並江居民又隄陳公塘/有警則决以為阻人心始固)杜庻(知真州大修守/僃後又知揚州)¶
　(射陽湖饑民嘯聚庻曰皆赤子/也遣將昭降戮止首惡數人)趙范(知揚州務修軍/政籍民為半年)¶
　(兵春夏在田秋冬教閲弟葵亦知揚州入對帝稱其/父子兄弟宣力甚多葵頓首謝曰臣世受國恩當捐)¶
　(軀以報/陛下)李庭芝(淮東帥招徠士民大興學校振恤貧/窮境内乂安元兵至固守累年景炎)¶
　(登極召為丞相至泰州/元兵追執之不屈死)姜才(揚州將屢破元兵與李/庭芝同赴召元將愛其)¶
　(才勇啖以官爵才不/屈含血噴罵竟死之)元郝彬(揚州路治中宋末鄞賊/顧閏侵揚州彬討擒之)¶
　(泰興人有被賊殺二年而賊不獲吏誣/平人獄已具彬疑其誣讞之果得真賊)李天禄(以元/帥守)¶
　(通州御軍牧民恩威並濟修城/池捐粟者以千計民稱其美)詹士龍(興化縣尹時/捍海堰頺壊)¶
<pb:KR2k0008_WYG_012-25a>¶
　(鹹鹵浸入髙郵諸郡農桑湮没民饑死流亡者/半士龍竭力修築數月堰成民至今頼其澤)¶
　張禎(髙郵縣尹律已亷厲摧抑豪強門無私客/有守城千户惑嬖妾殺其妻者禎鞫正其)¶
　(罪人稱/為神明)李齊(髙郵知府張士誠陷其城誘之使/跪齊曰吾膝如鐵豈為賊屈乃槌)¶
　(碎其膝而咼之齊嘗舉進士/第一論者謂其不負所學云)趙璉(以參政行省/揚州又移鎮)¶
　(真泰州張士誠作亂璉遣李齊論降之尋復叛璉/奮擊被執大罵而死亂定州民收其屍殯於真州)本¶
　朝繆大亨(洪武初為樞宻同僉鎮揚州洞燭民情抑/强扶弱凡剖决合宜衆皆恱服卒于官民)¶
　(哀之如/親䘮)吕秉直(洪武初知泰興縣首開縣治撫集人/民為人純篤無偽果决有為尤敦尚)¶
　(亷恥邑人/稱慕之)儀智(洪武初知髙郵州亷能公正勤於政/務凡農桑學校極力興舉吏民恱服)¶
<pb:KR2k0008_WYG_012-25b>¶
　張遇林(洪武初泰州知州闢草萊設州治建學校/凡公私舎宇靡不周完郡人至今稱之)張¶
　本(洪武中江都知縣在任有善政尋陞揚州知府亷/介有為盡革宿弊勤於政務切於愛民人皆畏服)¶
　田慶(永樂中知泰州在任淸慎公勤/門無私謁為政有條吏不敢欺)髙敏(永樂中知/揚州府亷)¶
　(明公正人不敢干以私官屬有勤於撫字者必加禮/貌貪墨者奏而黜之事不便於民者不顧利害除而)¶
　(後/已)王福(永樂中為揚州府推官持身亷謹門無私謁/存心忠厚洞逹人情凡斷理詞訟詳悉明决)¶
　(人無/寃抑)吕童(永樂中知興化縣在任淸正首除吏弊治/化洽於民心凡百廢墜興舉無遺及卒百)¶
　(姓為棺殮之/奠哭者千數)曹𢎞(宣徳間以侍郎巡撫淮揚𢎞為均/徭役給賑濟備牛具凡所設施切)¶
　(于救民盡除宿弊/民甚徳之南畿志)楊璵(宣徳間為髙郵判官惠愛于/民去後民頌之曰為政不寛)¶
<pb:KR2k0008_WYG_012-26a>¶
　(還不猛處心無黨/更無偏南畿志)湯節(宣徳初調髙郵衛指揮使訓/練士卒整飭城垣樓櫓器械)¶
　(無不堅好尤能恤軍愛民好賢禮士殱湖㓂賑貧窮/建露觔女祠以勵風俗勉軍余就學以知禮義綽有)¶
　(儒將風陞參將益/著能聲南畿志)耿九疇(正統初大臣言兩淮鹽法/之弊因擢為運司同知九)¶
　(疇性節儉嚴肅豪商勢宦凜凜不敢侵漁嘗奏鹽法/便宜數事多見允行進鹽運使守法益堅為不便已)¶
　(者所誣逮上知其寃釋之後為都御史清/理兩淮塩法益有聲卒諡淸惠南畿志)王恕(正統/間知)¶
　(楊州嵗饑發廩不俟報其給醫藥多所全活作資政/書院教郡弟子科不乏人在政五年亷仁公恕明察)¶
　(果斷遷去揚人立/石志思南畿志)劉蘭(景泰初同知揚州府嵗饑寛/民租賦嘗築淮河口抵鹽城)¶
　(潰隄百餘里以障民田修儀真𤓰洲牐壩使河不壅/流至今賴之先是漕卒用軍後更用民民困甚蘭申)¶
<pb:KR2k0008_WYG_012-26b>¶
　(狀克復舊又覈實鹽竈稽户補曠民獲以/安致政歸揚民立徳政碑頌焉南畿志)王勤(天順/間知)¶
　(揚州府平易簡實愛民若恐有傷在任/九年操持如一百姓至今頌之南畿志)李紱(成化間/任揚州)¶
　(府同知潔已愛民嘗築堤復坍江田數萬頃又董開/髙郵康濟河挑揚州𤓰洲儀真運河當道旌保其績)¶
　(加四品服尋卒/于官南畿志)蕭盛(成化間通州判官清慎孶牧嘗/修學舎又浚築岸百二十里民)¶
　(享其利/南畿志)田瓊(成化初揚州府學教授持已教人一時/士皆砥行礪學嘗出已資濟士貧乏揚)¶
　(人至今稱/之南畿志)蔡暹(成化末知泰興縣政教兼舉寛猛得/宜嘗築江堰一萬六千七百餘丈賑)¶
　(借饑粮一萬三千三百/餘石人蒙其惠南畿志)房瀛(𢎞治間揚州府推官性/峭直理刑必盡兩情更)¶
　(無觀望意時為刑官第/一擢監察御史南畿志)羅賢(𢎞治間泰興知縣勤勸/課修水利政在惠民不)¶
<pb:KR2k0008_WYG_012-27a>¶
　(避強禦儉約之/操尤著南畿志)裴紹宗(正徳間知海門縣剛直有為/縣被江患民日凋弊乃抑裁)¶
　(浮費奏蠲江坍之粮民賴以/蘇息擢兵科給事中南畿志)¶
流寓王播(其先太原人父恕仕唐為揚州倉曹參軍因/家焉貞元中與弟炎起皆有名並擢進士俱)¶
　(歴官至左僕射播累封/太原郡公起封魏郡公)查道(徽州人祖父皆仕南唐/宋平金陵道侍其母渡)¶
　(江居如臯奉養以孝聞母病思鱖羹方冬苦寒道泣/禱於河得鱖以歸母病尋愈仕宋累官至右司郎中)¶
　(知虢/州)許元(宣州人徙居如臯仕宋累官國子博士慶/厯初京師乏軍儲范仲淹薦為發運判官)¶
　(至則發瀕江藏粟轉漕而西京/師足食累遷至天章閣待制)曽孝序(泉州人仕宋/監泰州海安)¶
　(塩倉因家泰州累官至環慶路經畧使過闕與蔡京/論講議司事忤其意竄嶺表後知靑州兵亂與其子)¶
<pb:KR2k0008_WYG_012-27b>¶
　(訏皆/遇害)趙訓之(宋宗室居揚州登政和進士知吳縣朱/勔怙勢訓之移疾去金人入㓂訓之募)¶
　(士勤王聞汴京䧟乃止建炎中知永蘴縣孟太/后避兵䖍州䕶衛統制叛訓之率兵拒戰被害)任伯¶
　雨(眉州人仕宋為左正言力陳章惇蔡京/之非崇寜中黨事作削籍編管通州)陳次升(興/化)¶
　(人家於儀真宋時中進士官至侍御史右諌議大夫/遷給事中㑹除蔡京參政次升力陳其不可謫知潁)¶
　(州府後削/籍貶循州)陳瓘(南劍州人仕宋權給事中崇寜中其/子正彚告蔡京有動摇東宫迹下正)¶
　(彚開封獄併逮瓘瓘曰京之奸邪固嘗論之於諌省/豈特今日語言間耶獄具竟流正彚海上瓘亦安置)¶
　(通/州)張汝明(盧陵人徙居真州刻意屬文舉進士歴官/州縣簿丞凡二十年最晚知岳州屬邑得)¶
　(古編鐘求土獻汝明曰天子命我以千/里懼不能仰承徳意敢越職以幸賞乎)郝經(澤州陵/川人元)¶
<pb:KR2k0008_WYG_012-28a>¶
　(世祖以經為翰林侍讀學士使宋告即位且定和議/宋賈似道方以却敵為功恐經至謀泄竟館經真州)¶
　(驆吏棘垣鑰户晝夜守邏欲以動經經不屈及元伯/顔南伐先遣使問執行人之罪宋懼以禮送經歸經)¶
　(拘宋十六年思託言垂後撰續後/漢書易春秋外傳等書凡數百卷)張䇓(其先𨗳江人/受業金華王)¶
　(栢得朱文公之學及周程張氏之㣲元中丞吳曼慶/延致江寧學官俾弟子受業其在真州學者尤衆逺)¶
　(近翕然尊為碩師/稱曰𨗳江先生)宋應龍(仕宋為諮議官寓泰州應/龍儒生知兵出入行陣三)¶
　(十餘年元兵至泰州禆校開門迎降應龍與其妻自/縊園中時提刑諮議褚一正督戰於髙沙被創竟投)¶
　(水死知興化縣/胡拱辰亦死之)蘇大年(世家真定逰學廣陵因家焉/有碩學鴻才不受辟舉元至)¶
　(元間上書於朝官以編修卒平生/著述甚多號西澗又號林屋洞主)賀庸(其先武威人/庸受經於余)¶
<pb:KR2k0008_WYG_012-28b>¶
　(闕仕元累官至𢎞文館學士本朝初寓/居興化以教授為業所著有野堂集)¶
人物秦邵平(廣陵人為東陵侯嘗為陳勝狥廣陵後為/布衣種𤓰長安城東𤓰有五色甚美世謂)¶
　(之東陵𤓰今廣陵有東/陵亭疑即平所封地也)漢劉瑜(廣陵人好經學尤善/圖䜟天文歴筭之術)¶
　(州郡禮請不就延熹/中始舉賢良方正)陳琳(廣陵人初為何進主簿後/歸曹操操愛其才軍國書)¶
　(檄多琳所作操先苦頭風是日疾發卧讀琳所作翕/然起曰此愈我病數加厚賜官至門下督琳建安七)¶
　(子之/一也)三國陳矯(廣陵東陽人初為郡功曹郡嘗被孫/權圍矯求救於曹操曰鄙郡雖小形)¶
　(便之國也若救為外藩則吳人挫謀威聲逺振操乃/遣兵赴救吳兵退避累遷尚書令明帝嘗幸至尚書)¶
　(門矯跪曰陛下欲何之帝曰欲案行文書耳矯曰此/是臣職分非陛下所宜臨也帝慚囘車其亮直如此)¶
<pb:KR2k0008_WYG_012-29a>¶
　(卒謚/貞侯)張紘(廣陵人漢末辟舉皆不就避難江東委質/孫䇿䇿身臨行陳紘每切諌後為長史權)¶
　(再征合肥紘曰兵貴時動宜廣開播植任賢使能順/天命以行誅可不勞而定也權為止所著詩賦十餘)¶
　(篇/)吕岱(廣陵人吳孫權初統事岱處法應問甚稱權/意後為交州刺史清身奉公討平髙凉等賊)¶
　(時已八十體素精勤躬親王事張承稱其功以權成/化與道合君子嘆其徳小人恱其美後拜大司馬卒)¶
　(其年九/十六)范慎(廣陵人仕吳為侍中補武昌左都督孫/皓嘗曰慎勲徳俱茂朕所敬憑宜登上)¶
　(公以副衆望以為太尉後/歸老軍士戀之舉營殞涕)盛彦(廣陵人少有異才母/因疾失明彦不應辟)¶
　(召躬自侍養疾乆奴伺彦出取蠐螬炙進母食之美/且疑之藏以示彦彦見之抱母痛哭幾絶母目即開)¶
　(後仕呉至中書侍/郎又仕晉為中正)晉劉頌(廣陵人咸寜中守廷尉時/尚書令史扈寅非罪下獄)¶
<pb:KR2k0008_WYG_012-29b>¶
　(詔使考竟頌執據無罪寅遂得免在職六年號為詳/平時以比張釋之元康中為尚書加光禄大夫卒諡)¶
　(貞/)華譚(廣陵人博學多通有口辯揚州刺史周浚愛/其才器待以賔友之禮後舉秀才歴官尚書)¶
　(郎永寧初出為郟令時境内饑饉譚傾心撫䘏甚有/政績官至秘書監加散騎常侍著書三十卷名曰辯)¶
　(道/)戴淵(廣陵人有風儀性開爽舉孝亷累轉祭酒出/守豫章後死於王敦之難贈右光禄大夫儀)¶
　(同三司/諡曰簡)南北朝吕僧珍(廣陵人家甚寒㣲容貌甚偉/少從師學有相士指曰此兒)¶
　(有竒聲封侯相也事梁武帝為輔國將軍封平/固縣侯後拜南兖州刺史尋徴還卒諡忠敬)杜僧¶
　明(廣陵人形貌眇小而有膽氣善騎射陳武帝引為/主帥從之征討所向克捷武帝表為長史仍隨東)¶
　(討以功除南兖州刺史進爵/為侯卒贈散騎常侍諡曰威)隋來䕶兒(江都人㓜立/竒節仕為大)¶
<pb:KR2k0008_WYG_012-30a>¶
　(都督以平陳功進位上開府後累擊賊有功/進封榮國公江都之難宇文化及忌而害之)曹憲(江/都)¶
　(人仕為秘書學士聚徒教授凡數百人公卿多從之/逰唐貞觀中召不至即其家拜朝散大夫太宗讀書)¶
　(有竒字輒遣使問憲憲具為/音註援騐詳複卒年百餘嵗)唐李彦博(廣陵人學無/不通尤好地)¶
　(理嘗為地志圖内自五侯九伯外至要荒蠻貊禹跡/之所窮漢驛之所通皆據書而畫隨方靣以區别萬)¶
　(邦錯峙炳/焉可觀)來濟(䕶兒子少篤志文章舉進士累官中/書舎人太子承乾敗太宗問侍臣何)¶
　(以處之濟曰陛下上不失為慈父太子得盡天年則/善矣髙宗時累遷中書令帝欲立武氏為后濟諌不)¶
　(可後貶庭州刺史突厥/入冦總兵拒之没於陣)石藏用(江都人仕為右羽林/大將軍明於歴數嘗)¶
　(召家人謂之曰天下將有變而蜀為最安/處乃去依其親眉州刺史李滈遂家焉)王紹宗(江/都)¶
<pb:KR2k0008_WYG_012-30b>¶
　(人少時貧嗜學工草𨽻書徐敬業起兵以弊刼之稱/疾不起武后時擢秘書監紹宗雅修飭當時公卿莫)¶
　(不慕悦/其風)五代潘佑(廣陵人少貞介文章贍逸尤長於/議論仕南唐為秘書省正字遷中)¶
　(書舎人後主所為乖謬佑上書謂若不急圖善政/國必亡後主怒而殺之宋太祖聞其賢官其一子)徐¶
　鉉(廣陵人十嵗能屬文仕南唐累官吏部尚書後歸/宋為太子率更令太平興國初直學士院從征太)¶
　(原加給事中出為散騎常侍鉉精小/篆為文章有典則於金石之文尤簡)徐鍇(鉉弟南唐/時第進士)¶
　(累官集賢殿學士宋李穆使江南見鉉及鍇文章乃/嘆曰二陸不能及也得所著有說文通釋方輿記)¶
　宋崔希甫(髙郵人有文武才畧潘美薦于朝召見賜/金紫知原州拜監察御史更置諸道事務)¶
　(又靣賜金帶仍命賜/魚時號重金御史)陳知微(髙郵人沉厚有才幹擢/進士甲科歴京東轉運)¶
<pb:KR2k0008_WYG_012-31a>¶
　(副使奏還東平監所侵民田六百八十家又决古廣/濟河通運路罷夾黄河嵗减夫役數萬計後判司農)¶
　(寺子堯卿進士及/第受卿為奉禮郎)潘閬(江都人至道初自布衣賜進/士及第授國子四門助教初)¶
　(賣藥京師有言其能詩者/因召見崇政殿遂官之)王伯起(海陵人父綸仕為/太常博士伯起舉)¶
　(進士不第嘆曰士不自重而獻藝求售可恥也於是/閉門肆志於學人莫窺其靣仁宗英宗俱賜粟帛王)¶
　(覿誌其墓謂伯起不有其道而道著/於朋友不居其名而名聞於朝廷)栁植(真州人少/貧自奮于)¶
　(學舉進士甲科累官至翰林學士歴知夀亳蔡相四/州平居畏慎寡言笑所至官舎蔬果不輒採家無長)¶
　(物時稱/其亷)胡瑗(海陵人仕為蘇湖二州教授立經義治/事二齊倡明體適用之學出其門者皆)¶
　(循循雅飭後居大學四方歸之庠舎不能容自河/汾以後能立師道成人才者必以瑗為首稱焉)吳¶
<pb:KR2k0008_WYG_012-31b>¶
　及(通州靜海人舉進士累官太常博士至和中上疏/言繼嗣事仁宗異其言用為諌官以勁直稱遇事)¶
　(無大小輒言之後遷/貟外郎直昭文閣)吕溱(江都人有俊才嘗作鵾化/為鵬詩有九霄離海嶠一)¶
　(息到天池之句仁宗見之曰此當作狀元後舉進士/第一累遷龍圖閣直學士知開封府為政精敏京師)¶
　(稱之後復遷/樞宻直學士)周孟陽(海陵人登進士為王宫教授時/英宗居環列孟陽嘗從容陳古)¶
　(事以諷英宗悚然起拜及即帝位以為集賢殿修譔/兼侍讀神宗初立啟沃尤多官至天章閣待制既卒)¶
　(兩宫測然命官其/孫仍賜白金千兩)孫錫(儀真人舉進士第以文學見/稱居官忠厚正直除刑部時)¶
　(有逮捕繫獄者一百二十人勅遇赦不原錫獨奏釋/之後持憲淮南考課為天下第一知舒州發常平廣)¶
　(惠倉以活陳許頴蔡流人/不可勝數官至司封郎中)孫洙(錫之子舉進士應制/科上策論五十篇指)¶
<pb:KR2k0008_WYG_012-32a>¶
　(陳治體分辨得失韓𤦺讀之太息曰今之賈誼也神/宗稱其學術行義擢翰林學士文詞典麗有西漢風)¶
　施昌言(通州静海人舉進士通判徐州遷尚書屯田/員外郎知太平州上政論三十篇入為殿中)¶
　(侍御史以老求/罷知越州卒)顧忻(泰州人十嵗喪父以母病葷辛/不入口者十載每鷄初鳴具冠)¶
　(帶率妻子詣母室問所欲如此者五十年母老目不/能視物忻日夜號泣祈天母目忽明年九十餘無疾)¶
　(而/終)孫長卿(揚州人以外祖朱巽䕃為校書郎拜龍圖/閣直學士知定州神宗知其能轉兵部侍)¶
　(郎長卿長於政事為時能臣/性亷介不以一毫取於人)喬竦(髙郵人以學行推/於時教授鄉里從)¶
　(之學者多以文行知名而淮南數千里/間髙郵若齊魯自竦發之孫覺其徒也)孫覺(髙郵人/舉進士)¶
　(神宗時修起居注靑苗法行覺論其非時言者亦以/為畿内有追呼抑配之擾神宗令覺行視虚實覺上)¶
<pb:KR2k0008_WYG_012-32b>¶
　(疏曰臣以言為職體量非臣事黜知廣徳軍踰/年徙湖州累遷吏部侍郎除龍圖閣直學士)孫覽¶
　(覺弟舉進士累遷直學士徙知永興軍成都府後請/祠覽為人剛直在朝敢論諍不肯阿徇於吏事亦精)¶
　(敏/)張日用(靜海人知新昌縣見郡曹掾之子鄭獬竒/之妻以女後果魁天下文彦博宣撫河北)¶
　(日用謂彦博此行須得便宜行事請于/上遂許之擒王則實日用參賛之力也)張次山(日用/子少)¶
　(俊邁有才年十六即入仕調泰興簿因開河部夫整/肅工力多先辦包拯薦諸朝清名直節見知於司馬)¶
　(光遂知泰州有鸛訴於庭次山呼兵官使隨/去乃其雛為人所烹次山為斷治鸛始退飛)崔公度¶
　(髙郵人口吃不能劇談書一閲即不忘遂覽群書英/宗時擢國子監直講不就熙寜中作一法百利論以)¶
　(進召對擢光禄寺丞知陽武縣後/復召對命以館職終直龍圖閣)王惟熈(如臯人初/調鹽城尉)¶
<pb:KR2k0008_WYG_012-33a>¶
　(有郡飲而弊者囚莫肯承州以屬尉惟熙脱其械與/飲食問一人曰汝用左手而死者傷右尚何拒囚伏)¶
　(罪儂智髙反嶺南諸吏棄城當死者/數十惟熙奏以城不足恃皆得免)孫升(髙郵人舉/進士元裕)¶
　(時歴三院御史遷起居舎人危言讜論朝野憚之忤/時宰意以集賢殿修撰出知應天府遷天章閣待制)¶
　(所著有/談圃)秦觀(髙郵人長於議論文麗而思深元祐初/蘇軾薦於朝除太學博士遷國史院編)¶
　(修官坐貶有/淮海間居集)孫鼛(江都人年十五㳺太學以父直言/任調武平尉徽宗時為屯田貟外)¶
　(郎鼛㣲時與蔡京善京逆謂曰我若大用願助我鼛/曰公能謹守祖宗法以正論輔人主天下幸甚鼛何)¶
　(為者京為相鼛以忤京/奉祠後起知單州致仕)喬執中(髙郵人舉進士累官/給事中刑部侍郎執)¶
　(中寛厚有仁心屢典刑獄雪活以百數/紹聖初出知鄆州與孫秦齊名號三賢)周秩(泰州人/熙寧中)¶
<pb:KR2k0008_WYG_012-33b>¶
　(與兄穜俱擢第歴官有聲紹聖中革元祐政時文彦/博子及甫有私語忤時相以秩為京西轉運使俾推)¶
　(治之秩至/竟雪其寃)王覿(惟熙子舉進士為秀州司户參軍哲/宗即位擢右司諌首陳知人安民之)¶
　(術徽宗立累遷御史中丞論蔡章之惡/以龍圖學士出知潤州後安置臨江軍)吳敏(儀眞人/妙齡秀)¶
　(發大觀初辟雍私試首選蔡京愛其文欲妻以女敏/辭之累官校書郎欽宗初立擢知樞宻院事終廣西)¶
　(湖南宣/撫使)沈銖(真州揚子人舉進士髙第為國子直講/遷中書舎人兼侍講常講南山有臺詩)¶
　(哲宗屢首肯之後以/龍圖學士知宣州)王俊儀(覿從子少有直節以太/學上舎選奏徽宗閱其)¶
　(文擢為第一見容貌甚偉曰真所謂俊儀矣宜即起/用蔡京欲見之拒而不徃僅拜國子博士遷右司貟)¶
　(外郎以直秘/閣知岳州)沈錫(銖弟仕為講議司檢討蔡京銓次/元符上書人欲定罪錫力言其不)¶
<pb:KR2k0008_WYG_012-34a>¶
　(可京不從拜兵部侍郎以徽猷待制知應/天府歴海泰汝宣四州以通議大夫致仕)王昴(江都/人以)¶
　(文章稱於時政和中進士是年嘉王居首選徽宗以/親王為嫌陞昴為第一除秘書省校書郎髙宗時除)¶
　(起居舎人/秘書少監)王居正(揚人少嗜學㳺太學司業王齊見/其文曰王佐才髙宗時為起居郎)¶
　(後忤秦檜出知婺州又奪職奉祠居正學根/据六經楊時器之著書詩周禮辨學數十卷)李易(江/都)¶
　(人髙宗幸揚州御行殿䇿試賜易以下及第出身易/好學多聞以清素自立仕至中書舎人敷文閣待制)¶
　(揚州有三魁謂吕/溱王昴與易也)李衡(江都人㓜博學為文操筆立/就紹興中進士歴州縣專以)¶
　(誠意化民累官至侍御史改/起居郎以祕書修撰致事)潘汝一(海陵人淹貫經/史善文章建炎)¶
　(中許容攝州事迎敵西郊汝一不食數日所親强之/乃起敵遣人誘之乃罵曰吾生於宋死於宋闔門為)¶
<pb:KR2k0008_WYG_012-34b>¶
　(忠義鬼含笑入地矣後以/進士名次得官更歴州縣)牛大年(揚州人慶元進士歴仕/州縣清操凜然知黎州)¶
　(治鎧甲増科錢以優郡兵會大水即以私帑賑民比/還朝一夫荷擔而已郡人歌之官至寳章閣侍制)周¶
　麟之(海陵人舉進士歴官兵部侍郎兼給事中髙宗謂/之曰給事之命非左遷也欲觀卿心術耳充金國)¶
　(哀謝使言辭詳雅敵為加/禮後拜同知樞宻院事)許叔微(真州人篤志經史/尤邃於醫建炎初)¶
　(大疫叔㣲親行里巷為之診療所活甚衆夢神人曰/上帝以汝隂功錫汝以官因留語云藥市収功陳樓)¶
　(間阻堂上呼盧喝六作五後第六人/登第升第五人在陳阻言樓材之間)劉大中(揚子人/素志不)¶
　(羣歴官州縣直道自將僚友憚之用趙鼎薦累/遷吏部尚書除參知政事以資政殿學士致仕)吳志¶
　興(揚子人世篤孝義其家七世三百年不分異積善/好施鄉人稱為吳善三公髙宗封為迪功郎卒年)¶
<pb:KR2k0008_WYG_012-35a>¶
　(九十三子汝明嘗刲股療母疾有靈芝生堂側開禧/中虜入境他室廬皆焚蕩汝明室獨存嘉定中旌其)¶
　(門/)崔涇(靜海人為兒時見蟻出穴不敢踐及長見蠅/蝶投網必與救脱見網罟者多與之錢令其)¶
　(改業又率鄉人共為放生㑹後其子為郡文學二孫/端禮端詩皆登進士致身華要人以為活物之報云)¶
　本朝李民瞻(泰興人由前元舉人選充通賛官洪武三/年授都督府都事陞刑部侍郎再遷尚書)¶
　(後改户部/卒于官)潘原明(泰州人初與張士誠俱起鹽徒元/兵圍髙郵士誠與原明突圍出走)¶
　(後為淛江行省平章事守杭州本朝右丞相李文忠/師至錢唐原明以城降仍授平章事後平雲南以原)¶
　(明掌布政司事卒/賜葬鍾山之隂)王鼎(儀真人趙忠之養子洪武初/渡江從征有功累授行樞宻)¶
　(院判鎮池州趙普勝冦池州忠出戰沒於陣鼎襲忠/職復姓王守太平陳友諒攻太平鼎力戰死之追封)¶
<pb:KR2k0008_WYG_012-35b>¶
　(太原/郡侯)朱顯忠(如臯人嘗為張士誠將守松江洪武初/以城降從征有功授濠梁衛指揮僉事)¶
　(調守文州㑹西冦攻城顯忠力/戰死贈鎮國將軍都指揮使)張麒(興化人張氏之/亂奮勇從義征)¶
　(伐有功洪武初授江西/行中書省參知政事)馮諒(興化人洪武初以才能/顯用累官至刑部尚書)¶
　陸闓(興化人父謙為湖廣都司斷事闓博學多能詩/畫書法皆精緻洪武初任楚府伴讀所著有續)¶
　(古樂章并詩集弟顒由明經累官至禮部貟外郎/嘗奉使朝鮮又嘗纂修實録善詩畫字時稱三絶)袁¶
　復(寳應人洪武間以才能薦為吏/科給事中歴任大理寺右少卿)成璡(興化人洪/武中授代)¶
　(州學正陞蔚州知州為政清肅與守將恊修邉備民/賴以寧永樂初命為北平布政司參議制辭有致朕)¶
　(無北顧之憂之語卒追封吏部/左侍郎洪熙初贈兵部尚書)顧成(江都人狀貌魁/偉膂力絶人洪)¶
<pb:KR2k0008_WYG_012-36a>¶
　(武初兵臨和州成仗劍詣軍門命居幕下數從征有/功累陞都督僉事及靖難兵起軍師縶成至以先朝)¶
　(舊人得釋成感泣歸欵後以居守功/封鎮逺侯卒追封夏國公諡武毅)陳珪(泰州人自/㓜勇畧過)¶
　(人洪武中歴官武職勤勞不怠/永樂初以靖難功封泰寜侯)髙榖(興化人永樂中/進士選為庶吉)¶
　(士歴官翰林院侍講正統初楊士竒等以其學術醇/正薦為經筵講官預修實録屢典文衡歴陞工部侍)¶
　(郎兼侍講學士入内閣與機務進工/部尚書東閣大學士致仕卒諡文毅)曹義(儀真人宣/徳正統中)¶
　(以都督鎮守遼東有邉/功進封豐潤伯諡荘武)黄瓉(儀真人舉進士累官四/川參議奔母喪歸三年)¶
　(麻衣不解寝室不入蕭然環堵後居方伯京尹一如/寒士巡撫山東貪吏聞風解綬進南京兵部侍郎致)¶
　(仕瓉古貌古心出乎風氣之外為文典/雅不為人諛辭盖不多見焉南畿志)髙昭(寳應人/工文學)¶
<pb:KR2k0008_WYG_012-36b>¶
　(寳應舉進士自昭始嘗為巡按御史有王府隂蓄異/志昭先變服作星家㣲諷之既而按其地王謀遂寢)¶
　(髙文毅以兄事之嘗見其文嘆曰兄才不啻/十倍于穀而位止于是豈非命哉南畿志)崔潤(海/門)¶
　(人事親以孝聞天順間任湖廣彬州同知清白自勵/歴任九載不渝及歸民拜送塞道居家益以禮自防)¶
　(日課諸子孫/而已南畿志)顧雄(通州人成化間進士為户部貟外/郎以病乞歸及卒囊無餘貲鄉人)¶
　(稱清白吏/南畿志)儲巏(泰州人少舉鄉試禮闈皆第一進士/二甲第一累官南京吏部侍郎疾革)¶
　(取紙筆書國恩未報親養未終而卒所遺鬚髪手/足甲各以囊盛隨殮其愛親敬身如此南畿志)徐¶
　蕃(泰州人舉進士授南京吏科給事中上事及瑾逮/捕京師廷杖幾死落職瑾誅起復累進工部侍郎)¶
　(以目疾乞歸卒蕃性簡直剛毅居/官淸介雖餽贈不輕受焉南畿志)楊果(興化人舉進/士累轉吏部)¶
<pb:KR2k0008_WYG_012-37a>¶
　(文選郎中杜請托抑奔競居太僕疏便宜十餘事多/允行陞户部右侍郎時中貴擅儲賦寘于法不少貸)¶
　(後以母老乞養/卒于家南畿志)周臣(通州人由進士改刑部主事有/大臣子坐奸淫竟正其罪以是)¶
　(出為薊州同知清審徭役蔚有能聲轉順天府推官/㑹疏逆瑾責朝官廷跪于日中臣抗聲辨詰校尉叱)¶
　(之則擊以手板至晚氣/絶士大夫惜之畿志)姚繼巖(通州人由進士官吏/部十年徧歴四署而)¶
　(三入考功陞太常少卿/卒于官貧不能𦵏畿志)朱應登(寳應人𢎞治己未進/士累官雲南參政致)¶
　(仕應登自少文工雋藻詩尚俊逸/書法淸勁海内舉知其名畿志)王艮(泰州人從王/陽明㳺力行)¶
　(孝義府院交薦/辭不出志略)¶
列女魏氏(唐江都人樊彦琛妻彦琛病篤魏欲殉以死/彦琛固止之及卒徐敬業之難魏氏䧟軍中)¶
<pb:KR2k0008_WYG_012-37b>¶
　(聞其善音律命鼓筝即以刀自斷其指軍中欲強之/以刀礪其頸魏厲聲曰狗盗乃欲辱人刺死吾志也)¶
　(遂遇/害)周迪妻(廸洪州商人也唐末楊行宻圍揚州時/食盡軍士殺人而賣其肉迪妻曰勢窮)¶
　(蹙如此義不兩全君有老母不可不歸妾請鬻以備/行資遂詣屠肆得白金一鋌使歸至門守者得金詰)¶
　(之不信共詣肆念其實妻之首已在案/上矣衆嘆異共以帛遺迪収其餘骸歸)晏氏(殊曽孫/孝廣之)¶
　(女也宋建炎三年金人至揚孝廣為尉死之女年十/五有美色為金人所得欲妻之女即刎縊求死金人)¶
　(皆義/之)榮氏(真州人宋將作馬監簿妻建炎兵亂女奉/姑擕子以逃賊以兵脅之不從賊怒傷其)¶
　(姑榮氏叱之賊又殺其子欲取以行/榮氏自刄其臂罵賊不已遂遇害)毛惜惜(髙郵妓/也宋端)¶
　(平初别將榮全據髙郵以叛制置使遣人招之不聴/全與同黨王安等宴飲惜惜耻於供給安斥責之惜)¶
<pb:KR2k0008_WYG_012-38a>¶
　(惜曰初謂太尉降為太尉更生賀矣今乃閉門不納/使者乃叛逆耳妾雖賤妓不能事叛臣全怒遂殺之)¶
　(後人為/立廟)張氏女(髙郵人元末兵亂賊知女有姿艷叩/其家索之女匿複宇間聞賊將害其)¶
　(父母乃出拜賊即㐲地拜其父母而/以女行女欣然從之過河橋投水死)髙氏婦(髙郵人/携其女)¶
　(從夫避亂見道旁空舎入其中脱金纒臂與女且語/夫令疾行夫挈女稍逺乃自經死賊至焚其舎夫抵)¶
　(儀真夜夢歸告曰我已縊/死彼舎矣其精爽如此)管氏二婦(揚州人管賢妻/闕氏管哲妻馬)¶
　(氏洪武中賢卒闕氏年二十六一子在襁褓且瞽誓/死不嫁後哲繼卒馬氏年二十一姑以其無嗣諷之)¶
　(他適馬氏曰伯氏能守節我獨不能乎娣姒力事紡/績以養姑瞽子稍長教之學星卜以資日給姑以天)¶
　(年終併力𦵏之後二婦俱年/七十餘郡上其事旌為雙節)髙氏(江都人儒學生戴/和妻永樂中和鄉)¶
<pb:KR2k0008_WYG_012-38b>¶
　(試不利抱愧投水死髙氏每哭踊頻絶誓不獨生一/日盛餙白姑歸寧父母乃詣夫沈處號數聲亦投水)¶
　(死事聞旌/為貞烈)陳氏(儀真人髙慧妻生子二次名厚補邑/庠生入太學夫之妹髙氏贅婿錢信)¶
　(生子定方二嵗信早卒陳與髙同守節三/十餘年正統五年旌為䨇節之門南畿志)薛寛妻牛¶
　氏(江都人寛為臨海令無子過杭娶牛為繼室寛卒/牛年二十九族人強之嫁牛即赴水強者乃止四)¶
　(十餘年針指引日而已事聞詔旌/其門侍郎葉相銘其墓南畿志)顧氏(朱漢雲妻如/臯人夫亡守)¶
　(節洪武間旌/其門南畿志)何氏二婦(泰州人何永明妻沈氏二十/三而寡弟婦楊氏亦二十三)¶
　(而寡沈子謙楊子誠皆在襁褓相以死誓終養其/姑二子各獲成立郡守扁其堂曰雙節南畿志)張¶
　大本妻潘氏(海門人大本亡時年二十守節/孀居夀一百餘嵗而卒南畿志)左氏(江/都)¶
<pb:KR2k0008_WYG_012-39a>¶
　(人劉徳妻徳亡守節/宣徳初旌表南畿志)閔氏(儀真人曹三妻夫亡守/節事聞旌表南畿志)薛¶
　氏(髙郵人陳原友妻夫亡/守節詔旌異之南畿志)沈氏(興化人李鎮妻夫亡/守節有司上其事詔)¶
　(旌表之/南畿志)鄭氏(冀絅妻寳應人早寡守/節詔旌表之南畿志)陳氏(李巖妻夫/亡守節受)¶
　(旌南/畿志)尹氏(通州人孫昕妻早寡守/節事聞旌表南畿志)徐氏(海門人崔發/妻夫早喪徐)¶
　(為守節旌/表南畿志)¶
仙釋李珏(唐廣陵人以販糴為業每斗惟求利兩文以/資父母有糶與糴即授以升斗俾自量丞相)¶
　(李珏節制淮南夢入洞府見石壁填金書姓名内有/李珏字方自喜有二仙童云此乃江陽部民李珏爾)¶
　(卒年百/餘嵗)顔筆仙(髙郵人少落魄宋建炎初鬻筆遇仙/日售筆十則止㑹轉運使過境見之)¶
<pb:KR2k0008_WYG_012-39b>¶
　(問曰能飲否曰可飲一斗飲畢長揖而去遺所携筆/籃於舟中轉運俾左右取而還之盡力莫能勝凡得)¶
　(其筆者剖而視之管中必有一詩或偈紀其破毁嵗/月及人姓氏禍楅無不騐者故號筆仙年九十七一)¶
　(日積葦庭中坐其上自舉火焚之/人但見烈熖中乗火雲飛昇而去)贊寜(宋𩔖苑云僧/賛寜有文學)¶
　(洞古博物著書數百卷王元之輩嘗就質疑栁仲/塗守維揚嘗贈之詩有空門今日見張華之句)石¶
　塔長老(宋僧住石塔寺蘇軾守維揚與之徃/還後退院歸西湖軾以疏留之云)¶
　¶
　¶
　明一統志卷十二¶
