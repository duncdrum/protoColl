# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.825178
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十六
<pb:KR2k0008_WYG_046-1a>¶
欽定四庫全書¶
　明一統志卷四十六¶
　　　　　　　　　　　　明　李賢等　撰¶
　　寧波府(東至海岸一百四里西至紹興府餘姚縣/界一百二十里南至台州府寧海縣界一)¶
　　　(百四十六里北至慈溪縣界海岸六十二里自/府治至南京一千三百八十五里至京師四千)¶
　　　(六百四/十里)¶
　　　(糧一十七萬四/千四百石零)¶
建置沿革禹貢揚州之域天文牛女分野夏商周皆為¶
<pb:KR2k0008_WYG_046-1b>¶
　越地秦置鄞鄮句章三縣屬㑹稽郡漢因之三國吳¶
　及晉宋齊梁陳皆仍舊隋以鄞鄮省入句章縣𨽻吳¶
　州後𨽻越州唐武徳初析句章縣置鄞州尋廢為鄮¶
　縣仍屬越州開化中以鄮縣置明州天寶初改餘姚¶
　郡乾元初復為明州屬江南道五代時錢氏於此置¶
　望海軍宋初改奉國軍屬浙東路紹興初置沿海制¶
　置司於此紹熈中陞州為慶元府元至元中改置慶¶
　元路本朝吳元年改明州府洪武十四年又改寧波¶
<pb:KR2k0008_WYG_046-2a>¶
　府領縣五¶
　鄞縣(附郭古越之東境秦置鄞縣屬㑹稽郡漢因之/王莽改為謹縣東漢復舊名隋倂入句章縣屬)¶
　(吳州唐初折句章置鄞州尋廢州為鄮縣屬越州開/元中復改為鄞縣屬明州宋元仍舊本朝因之編戸)¶
　(四百四/十八里)慈溪縣(在府城西北六十里本秦漢㑹稽郡/句章縣地自晉至隋皆因之唐為鄮)¶
　(縣地開元中始析置慈溪縣屬明州/宋元仍舊本朝因之編戸二百里)奉化縣(在府城/南八十)¶
　(里本秦漢鄞縣地屬㑹稽郡隋省其地入句章縣唐/初為鄮縣地開元中析置奉化縣屬明州宋因之元)¶
　(元貞初陞為州本朝洪武二年/復為縣編戸一百四十七里)定海縣(在府城東六/十五里本秦)¶
　(句章縣地唐為鄮縣望海鎮地五代時錢氏更名静/海鎮尋置望海縣又改定海縣宋元仍舊本朝以昌)¶
<pb:KR2k0008_WYG_046-2b>¶
　(國縣省入編/户九十里)象山縣(在府城南二百七十里本漢鄞/縣地晉為寧海縣地屬臨海郡)¶
　(唐神龍初於海寧縣界海曲中象山東麓置象山縣/屬台州廣徳初屬明州宋初仍舊本朝因之編户三)¶
　(十/里)¶
郡名甬東(史記越滅吳欲置吳/王於甬東即此地)四明(唐以山/名州)慶元(宋/名)¶
形勝東南要㑹(四明圖經云海道輻湊之地南則閩廣/東則倭人商船徃來物貨豐衍東出定)¶
　(海有蛟門虎蹲天設/之險亦東南之要㑹)東漸巨海西通五湖南暢無垠¶
　北渚浙江(呉虞/翻云)負溟渤控扶桑倚巨鎮通長江(九經/堂記)¶
　抱負滄海枕山臂江(圖經四明據㑹稽之東抱負滄/海枕山臂江重阜崇嶺連亘數)¶
<pb:KR2k0008_WYG_046-3a>¶
　(千/里)水陸並通(晉陸雲答車茂安書直東而出水陸並/通西有太湖廣縱千頃北有名山南有)¶
　(林澤東冇巨海徃徃無/涯放船長驅一舉千里)太湖漫其西南大江帶其東¶
　北(宋楊䝉/引水記)¶
風俗君子尚禮庸庶淳龎(隋志川澤衍沃風俗澄清海/陸珎異所聚蕃漢商賈並湊)¶
　(君子尚禮/庸庶淳龎)人雜五方俗類京口(隋/書)其俗不雜其人易¶
　治(宋王安石慈溪縣學記無㳺販之民故其俗/一而不雜有以自足故其人慎刑而易治)衣冠¶
　文物甲於東南諸郡(郡/志)詩書之鄉(王應麟鄞縣學記/是邦為詩書之鄉)¶
　(逸民之黄純孝之董丈士/之任自漢以來為美談)¶
<pb:KR2k0008_WYG_046-3b>¶
山川府山(在府治後宋郡守胡榘取五/方土積成此山以鎮府城)陶公山(在府城/東三十)¶
　(里世傳陶朱公嘗隠於/此故名山有釣魚磯)鄮山(在府城東三十六里舊/志嘗冇海商貿易於此)¶
　(後人因加邑從/貿以為山名)赤堇山(在府城東四十里山上有草/名赤堇縣因此山故加邑名)¶
　(鄞/)霞嶼山(在府城東四十里東錢/湖中山上有霞嶼寺)翠巖山(在府城西/四十五里)¶
　(上有秦皇石/板弓箭洞)響巖山(在府城西南四十五里壁立千/仞下瞰流水每冇聲響相答世)¶
　(傳唐賀知章/隱居於此)動石山(在鄞縣境寰宇記山有竪石髙/五六丈下有小石攴之暴風雨)¶
　(則石自動行於山/者聞隆隆作聲)它山(在府城東五十里唐縣/令王元緯築堰於山下)石臼¶
　山(在府城西南五十里山坡有石穴如/臼世傳葛仙翁煉丹處山下有溪)天井山(在府/城西)¶
<pb:KR2k0008_WYG_046-4a>¶
　(南五十里上有五井相傳為神龍所宅嵗/旱祈之得金線蜥蝪蛇蟹之類雨隨應)阿育王山¶
　(在府城東五十里舊名鄮山晉太康中/并州人劉薩訶得阿育王塔於此因名)陽堂山(在府/城東)¶
　(五十里四面懸/絶下冇鮑郎墓)天童山(在府城東六十里山冇虎跑/泉玲瓏岩反天童寺宋王安)¶
　(石逰山詩溪水清漣石老蒼行穿溪樹踏/春陽溪深樹宻無人處惟冇幽花渡水香)太白山(在/府)¶
　(城東六十里其山視諸山為最髙上/有龍池雲氣蓊勃生於水而不絶)灌頂山(在府城/西南七)¶
　(十里上有馬跡石瀑布泉宋舒亶詩/萬松偃蹇揷雲根四面諸山盡子孫)大梅山(在府城/東南七)¶
　(十里相傳漢梅子眞隱於此石洞仙井藥罏丹竈遺/跡猶存山頂冇大梅木唐時伐為禹廟及它山堰梁)¶
　金峨山(在府城南八十里/府治之案山也)四明山(在府城西南一百/五十里周迴八百)¶
<pb:KR2k0008_WYG_046-4b>¶
　(里跨紹興台州之境二百八十峯其巔五峯絶髙形/如芙蓉道書謂是山為丹山赤水之天上有石忩四)¶
　(宂通日月星辰之光故曰四明山又有石樓石鼓之/類竒異非一唐施肩吾詩半夜尋幽上四明手攀松)¶
　(桂觸雲行相呼已到無/人境何處玉簫吹一聲)赭山(在慈溪縣南一十里土/色正赤故名元曹漢炎)¶
　(詩江流曲似陽氷篆/山色丹如葛令砂)雞鳴山(在慈溪縣西二十五里/一名仙雞山上有石井)¶
　(石床石瓶之類旁有石雞云/是扶桑烏飛下因名扶桑雞)三過山(在慈溪縣西南/二十里山勢臨)¶
　(江潮水縈紆舟人憚于經/過雖一過猶三過焉故名)蘆山(在慈溪西南二十五/里其山青翠為一方)¶
　(之/勝)驃騎山(在慈溪縣東三十里舊名靈山因東漢/驃騎將軍張意之子齊方隱於此故名)虎¶
　胛山(在慈溪縣西三十里形如伏虎隋/大業中嘗鑿此山西南斷迹猶存)香山(在慈溪/縣東北)¶
<pb:KR2k0008_WYG_046-5a>¶
　(三十五里産香草故名上冇巖名大蓬/其形如削又有穴深三丈及三巨人跡)戍溪山(在慈/溪縣)¶
　(西南三十五里晉劉牢之/嘗屯兵於此下有戍溪)大隱山(在慈溪縣南三十/七里晉虞喜嘗隱)¶
　(於此山三召不起唐末閩人林/無隱亦僑居於此有詩名)車廐山(在慈溪縣西南/四十里昔越王)¶
　(勾踐停車/秣馬於此)鳳凰山(在慈溪縣西四十五里山形如鳯/本朝桂彦良詩鳯凰山下路縈紆)¶
　(老衲幽棲雪滿顱三十六池/春水活年來還有鳯雛無)句餘山(在慈溪縣西南/四十里以其在)¶
　(句章西餘姚東故名山海/經云其山多金玉無草木)五磊山(在慈溪縣北四十/五里五峯如聚米)¶
　(所/成)鶴鳴山(在慈溪縣北四十五里宋翁仲徳詩滄海/東頭鶴阜髙仙人騎鶴下林㘭一聲唳起)¶
　(揚州去華表/空餘月下巢)九峯山(在慈溪縣東六十里上有靈鷲/寺又故昌國縣北六十里亦冇)¶
<pb:KR2k0008_WYG_046-5b>¶
　(九峯山上有吉祥院唐/開成中髙僧恵超居之)埋馬山(在慈溪縣西六十里/舊志秦始皇逰海至)¶
　(此山/馬斃)寶化山(在奉化縣南三里相傳山上有古松如/卧龍及有杜鵑花如翔鳯宋樊圃作鳯)¶
　(花詩山僧取巧蟠珍叢九苞占盡千葩/紅倚欄精彩欲飛動百鳥不敢啼春風)孝感山(在奉/化縣)¶
　(東北一十里相傳昔有孝子盧墓於/此感甘露之降草木花皆白故名)梅山(在奉化縣/西南三十)¶
　(五里旁有丹井水隨潮上下號海眼宋樓/鑰詩峯頭丹井隨潮信僧下禪床據祖闗)蓬島山(在/奉)¶
　(化縣南四十里宋劉次髙詩雨從/半嶺巖窩出雲在行人脚下生)横山(在奉化縣南/四十里有石)¶
　(文若篆旁/有石臺)丹小山(在奉化縣西五十里山下冇洞洞/上冇丹霞二字又有石洞風自中)¶
　(出名/風洞)鮚埼山(在奉化縣東五十五里漢志鄞有鮚埼/亭即此地顔師注鮚蚌也長一寸廣二)¶
<pb:KR2k0008_WYG_046-6a>¶
　(分有一小蟹在其腹中埼/曲岸也其中多鮚故名)天門山(在奉化縣南六十/里梁陶𢎞景所謂)¶
　(天門在鄞縣之南寧海之北即此山宋舒岳祥詩煙/樹連天逺漁樵兩地分仙舟滄海路僧錫石橋雲落)¶
　(日人行少空村犬吠聞誰/知隱淪者絶迹在人羣)雪竇山(在奉化縣西北六/十里中有雪竇寺)¶
　(千丈巖瀑布泉藤龕錦鏡/池含珠林隱潭形勝非一)桃花坑山(在奉化縣西北/六十里山色紅)¶
　(白相暎如桃花然/中冇平田數百畆)石樓山(在奉化縣西南六十里有/石如屋兩崖夾澗飛瀑亂)¶
　(下/)梨洲山(在奉化縣西一百里舊志晉孫興公/弟承公逰此獲仙梨食之成仙故名)鎮亭¶
　山(在奉化縣西南一百里漢/志所謂鄞有鎮亭即此)梓䕃山(在定海縣治東/山下峻石大刻)¶
　(懲忿窒慾/四字尚存)招寶山(在定海縣東五里一名候濤山山/半有碁子坪凡欲取棊子者先以)¶
<pb:KR2k0008_WYG_046-6b>¶
　(白飯撒之翌日可得白子以黑豆撒之/翌日可得黑子宋吕祖儉有逰山記)巾子山(在定/海縣)¶
　(東五里與招寶山對/峙為潮水之障蔽)虎蹲山(在定海縣東五里屹/立海口狀如虎蹲)蛟¶
　門山(在定海縣東四十里一名嘉門山出此即大/海洋古人稱蛟門虎蹲天設之險即此地)伏¶
　龍山(在定海縣西北八十里山跨東西兩海門/狀如卧龍内有千丈崖海眼泉石壇乳井)施公¶
　山(在定海縣西九十里元有廵檢/司以禦海寇今置烽堠於上)瑞巖山(在定海縣/東南九十)¶
　(里上有青松峯宋大中祥符間峯下嘗産紫/芝五本守臣以聞因名山下有芝草詔碑)澤山(在/㝎)¶
　(海縣西北九十里舊名櫟山宋吏部郎官黄震歸隱/居此進士黄翔龍訪黄震詩主人何徃客來觀一鏡)¶
　(湖光半壁寒閒蝶自專花/富貴幽禽似語竹平安)桃花山(在定海縣東北故/昌國縣東南相傳)¶
<pb:KR2k0008_WYG_046-7a>¶
　(昔安期生以醉墨洒/於池上遂成桃花)滃洲山(在定海縣東北故昌國/縣世傳徐偃王所居春)¶
　(秋所謂甬/東即此地)補陀落迦山(在定海縣東北故昌國縣海/中佛書所謂海岸孤絶處也)¶
　(徃時髙麗日本新羅諸國皆由/此取道以候風信一名梅岑山)象山(在象山縣治/北形如伏象)煉¶
　丹山(在象山縣治西南一名蓬萊山相傳梁陶/𢎞景煉丹於此山上冇峯如掌名仙人巖)鼔吹¶
　山(在象山縣東八里上有峯萃然特/髙天欲隂雨冇聲轟轟如鼓吹)聖娘山(在象山/縣南一)¶
　(十里舊志昔冇一女/子在此隱現若神)珠巗山(在象山縣東北三十里/世傳自海中見此山有)¶
　(寶氣故名絶/頂有金蛤潭)三蕚山(在象山縣南海中六十里其山/有三峯亦名三仙島至春雜花)¶
　(盛開綺/鹿可觀)東門山(在象山縣南一百二十里海中其狀/如門下有横石如閾漢志所謂天門)¶
<pb:KR2k0008_WYG_046-7b>¶
　(山/也)闞峯(在慈溪縣東二里吳/太傅闞澤居此故名)雙峯(在慈溪縣西北五/十里兩峯秀特對)¶
　(峙/)妙髙峯(在奉化縣西北六十里宋樓鑰詩一/峯髙出白雲間俯瞰東南千萬山)鎮明¶
　嶺(在府治南宋郡守李夷庚/以土増之髙數十丈今平)聖公嶺(在府城西七十/里壁立千仞其)¶
　(中石室虚明宋朱/彦誠嘗遇仙於此)杜湖嶺(在慈溪縣西/北五十里)栅墟嶺(在奉/化縣)¶
　(西北六十里宋建炎間立寨/於此守戍亦海道一要衝也)禪巖(在府城西南五十/里中可容百人雖)¶
　(暑月猶/清涼)新婦巖(在奉化縣西北一十里上有危石肖/人形其石五色望之是女粧花鈿然)¶
　(因名舊冇/石夫人廟)佛頭巖(在象山縣東二十五里髙/十餘丈狀類婦人首故名)姜山洞¶
　(在府東南三十里洞冇三其大者可容/數十人中冇宂形如月仰可以窺天)謝家洞(在奉/化縣)¶
<pb:KR2k0008_WYG_046-8a>¶
　(東三十里其中虚圓可容十數人夏月/猶寒俗傳有大白蛇藏其中隱顯不常)龍洞(在象山/縣東南)¶
　(二十五里洞中冇石室廣可數丈天將/雨水如雷鳴聞十餘里嵗旱禱雨輙應)台明嶼(在象/山縣)¶
　(西南一百五十里乃/台明二郡分界之處)海(鄞慈溪定海象山四縣皆濵/海日本諸蕃航海朝貢者皆)¶
　(抵此/登陸)灌門海(在定海縣東北故昌國縣海中有砥柱/屹立中流望之如人拱立水匯於此旋)¶
　(涌若沸舟行必投以物殺其勢/而後過風雨將作有聲如雷)鄞江(在府城東其源/冇二一自奉化)¶
　(江合它山之水東流一自上虞縣經餘姚慈溪縣境/東流俱至縣東三港口㑹而東注至定海縣大浹江)¶
　(入于/海)奉化江(在奉化縣北四十五里/俗名北渡江流入鄞江)大浹江(在定海/縣治南)¶
　(東晉末劉裕與孫恩戰退還/浹口即此地又冇小浹江)管山河(在慈溪縣東五/里宋吳潛開浚)¶
<pb:KR2k0008_WYG_046-8b>¶
　(以通水利鄞慈/定三縣皆賴之)市河(在奉化縣東五里溉田三/萬七千畆元袁桷有記)瑞龍¶
　河(在象山縣/南二十里)慈溪(在慈溪縣西南三十里舊名大隱/東漢董黯因母疾思飲此溪水築)¶
　(室溪濵以便取汲/故後人以慈名溪)文溪(在慈溪縣東一十五里受衆/山之水其色清瑩俗呼門溪)¶
　(聲之/訛也)漁溪(在慈溪縣西南四十里/有清潭澈底鱗介不潛)剡溪(在奉化縣西/七里入縣境)¶
　(凡九曲入/奉化江)日湖(在府治東/南二里)月湖(在府治西南又名西/湖中有十景曰栁汀)¶
　(雪汀芳草洲芙蓉洲菊花洲月島松島花嶼煙嶼竹/嶼為四明逰觀勝槩宋時文人多有題詠今湖存而)¶
　(洲島嶼/廢矣)東錢湖(在府城東二十五里周迴八十里溉/田八百頃又名萬金湖湖中一山突)¶
　(然上有/二靈庵)廣徳湖(在府城西二十里宋曾鞏記東七鄉/之田錢湖溉之其西七鄉之田水之)¶
<pb:KR2k0008_WYG_046-9a>¶
　(注者則此湖也舟之達越者皆由此湖而湖之産有/鳬雁茭蒲葭菱葵蓴蓮芡之屬其舊名曰鶯脰湖唐)¶
　(縣令儲仙舟更今名後郡/人樓异知郡事奏罷為田)小江湖(在府城南三十里/唐志在鄮縣南二)¶
　(里溉田八百頃縣令王元緯置舊志今小江塔/院旁有千丈鏡支港尤多即古之小江湖也)普濟¶
　湖(在慈溪縣治東北唐縣令房琯鑿以溉田舊名/闞湖宋易名慈湖以其近普濟寺又名普濟湖)花¶
　嶼湖(在慈溪縣東南一十里一名花墅中有小嶼/上植花木故名宋縣尉成立有記今廢為田)永¶
　明湖(在慈溪縣西北唐開元中縣令/房琯鑿四湖以溉田此其一也)姜湖(在慈溪縣/東南一十)¶
　(里宋邑人姜氏捨田開湖/以溉田鄉人賴之因名)杜湖(在慈溪縣西北六十/里古有湖淤塞唐刺)¶
　(史任侗重加浚築/居民得灌溉之利)白馬湖(在象山縣東九里相傳昔/邑人鑿山有物如白馬飛)¶
<pb:KR2k0008_WYG_046-9b>¶
　(入湖中/故名)龍潭(在府城南三十里地名銅/盆浦上有龍祠禱雨輙應)冷水潭(在府/城東)¶
　(南五十里其水甚/寒夏月臨之凛然)白龍潭(在府城西南錫山後有穴/曰龍竅屈曲而下莫窮其)¶
　(底/)石人潭(在慈溪縣西南三十五/里上有石屹立如人狀)永昌潭(在慈溪縣/西南四十)¶
　(里舊志唐𤣥宗嘗遣使於此投金/龍以祈雨既而雨降賜名永昌)湍水潭(在慈溪縣/西南六十)¶
　(里祈雨輙應宋楊簡詩庭砌已/酣行蟻戰山川能動老龍吟)隱潭(在雪竇山潭居/兩崖下飛瀑數)¶
　(百尺冇神龍宅焉宋嘗遣使於此祈雨有應郟脩輔/詩在昔知何人鑿破青山骨飛泉石下來千丈瀉倐)¶
　(忽/)金蛤潭(在珠巖山上有石壁嵗旱祈之則有水從/石壁中出須臾盈潭有蛤其色如金出逰)¶
　(水中雨/隨至)東攝潭(在象山縣西七十里舊志潭中産鶴/龜其甲尺許觜如鸚鵡尾長八九寸)¶
<pb:KR2k0008_WYG_046-10a>¶
　(鱗甲/烱然)菖蒲潭(在定海縣東北潭深/不可測其旁冇菖蒲)它山堰(在府城西/南五十里)¶
　(先是鄞江水與海潮接鹹不可食田不可溉唐鄮令/王元緯始疊石為堰於兩山間濶四十二丈級三十)¶
　(有六冶鐵灌之渠與江截為二渠流/入城市繚郷村以漕以灌其利甚博)清瀾池(在府治/前此池)¶
　(與府學前平水池蛙皆不鳴/俗傳李夷庚以法禁之也)澥浦(在定海縣西北六/十里乂名蟹浦舊)¶
　(冇/鎮)查浦(在定海縣東北吳/伐越次查浦即此)尹嶴井(在府城東三十里/深僅五尺歲旱不)¶
　(竭/)鰻井(在阿育王山下亦名聖井/中有一丈鰻魚旱禱冇應)聖井(在慈溪縣西/三十四里或)¶
　(冇鰻魚出浮/風雨必作)丹井(在象山縣西棲霞觀相傳陶𢎞景/取此水以煉丹其水盛以錫器則)¶
　(液滲於外又/名透瓶泉)雙乳泉(在府城西/三十里)虎跑泉(在天童/寺前)大寶¶
<pb:KR2k0008_WYG_046-10b>¶
　泉(在慈溪縣西二里上有石刻/新昌石麟之銘畢仲荀篆)靈濟泉(在奉化縣治/西南宋縣令)¶
　(向宗諤浚其泉出石竇間深不盈尺/相傳中有九節鰻魚祈雨獲之即應)甘鹹泉(在定海/縣治東)¶
　(泉有二脉東脉鹹西脉廿甘者常/盈遇旱不竭鹹者常涸有時而出)瀑布泉(在象山縣/西南四十)¶
　(里冇泉瀉於靈/巖之上百餘丈)¶
土産銅(奉化/縣出)鮚(漢志鄞有鮚埼/亭註鮚蚌也)青櫺子(鄞縣四明/山出今無)薯蕷¶
　附子(各縣/出)卷栢(俗名長生/不死草)杜鵑花(俱鄞縣四/明山出)紫菜¶
　淡菜(海中出唐/時入貢)石首魚　鮆魚　鯧魚　烏□魚¶
　蝤蛑　鱟魚蚶　土鐵(俱海/中出)紅木犀(象山縣出宋髙/宗時嘗移植禁)¶
<pb:KR2k0008_WYG_046-11a>¶
　(中/)¶
公署浙江市舶提舉司(在府治西北/永樂元年建)寧波衛(在府治西/即宋慶元)¶
　(府故址本朝洪武初建/明州衛尋改寧波衛)定海衛(在定海縣/治東北)觀海衛(在/府)¶
　(城西一百五十/里慈溪縣境)昌國衛(在府城南三百五十里象/山縣境俱洪武二十年建)後¶
　千戸所(在定海縣東南九十/里洪武二十七年建)中中千戸所　中左千¶
　户所(俱在定海縣東/北昌國縣故城)大嵩守禦千戸所(在定海縣東/南二百二十)¶
　(里二所俱洪/武二十年建)霩衢守禦千戸所(在定海縣東南一百/二十里洪武二十一)¶
　(年建以上五所/俱𨽻定海衛)龍山守禦千戸所(在府城北七十里/洪武二十年建𨽻)¶
<pb:KR2k0008_WYG_046-11b>¶
　(觀海/衛)石浦守禦前千户所　石浦守禦後千戸所(俱在/府城)¶
　(南三百七十里/洪武二十年建)爵溪守禦千户所(在府城南二百七/十里洪武三十一)¶
　(年/建)錢倉守禦千戸所(在府城南二百六十里洪武二/十年建以上四所俱𨽻吕國衛)¶
學校寧波府學(在府治東北/宋天禧中建)鄞縣學(在縣/治西)慈溪縣學(在/縣)¶
　(治東南俱宋/慶厯中建)奉化縣學(在縣治東宋/景祐中建)定海縣學(在縣/治東)¶
　(北宋雍熈中建以上學/俱本朝永樂中重修)象山縣學(在縣治東南唐㑹/昌中建本朝洪武)¶
　(中重/建)¶
書院桃源書院(在府城西三十里宋王説隱居教授神/宗特恩補官仍書桃源書院四大字賜)¶
<pb:KR2k0008_WYG_046-12a>¶
　(之/)廣平書院(在奉化縣東一十里宋舒/璘講學於此王應麟作記)甬東書院(在/府)¶
　(城東五里宋鄭清之建以/祀樓昉理宗御書扁賜之)慈湖書院(在慈溪縣治北/宋郡守劉黻建)¶
　(以祀楊簡元/設山長主之)東湖書院(在府城東三十里元時邑/人陸䒶祐建程端學作記)鄮¶
　山書院(在府城西五里元時邑人趙儒建祀/宋朱文公後設山長主之袁桷有記)鄞江書¶
　院(在府治東南元時/邑人張式良建)¶
宫室甬東樓(在府治東南/宋吕祖儉記)鎮海樓(在府治宋郡守胡/榘建吴潜有詩)雙¶
　瑞樓(在府治後/圃宋建)十洲閣(在府城中宋王亘詩山川如/幻閣長秋一島飛來伴九洲)¶
　(舒亶詩煙霽多疑九峯/曉波平全勝六鼇浮)澄輝閣(在府治東宋/周諤有詩)紅蓮閣¶
<pb:KR2k0008_WYG_046-12b>¶
　(在月湖中宋章/得象倅郡時建)經綸閣(在鄞縣治宋王安石嘗為邑/令邑人思其政即其燕休之)¶
　(所作此閣/徐度有記)九經堂(在府治東鄮山堂後宋淳化中詔/頒九經郡守陳元作堂藏之李閎)¶
　(作記吳幹/化有賦)稽古堂(在府學宋郡守徐琛建/今為師生㑹饌之所)逸老堂(在/月)¶
　(湖中宋郡守莫將/為唐賀知章建)宜晚堂(在奉化縣黄甘里元末福/建行省檢校江濬逺建其)¶
　(地四山環拱而南屏一峯嶄然特起日峯/峙其左剡水紆其右最為勝處貝瑗為記)衆樂亭(在/月)¶
　(湖中宋錢公輔建一時明賢多所題詠司馬光詩横/橋通廢島華宇出荒榛風月逢知己江山得主人使)¶
　(君如獨樂衆庻必深顰何/以知家給笙歌滿水濵)三江亭(在府治東宋紹興/中郡守潘良貴建)¶
　(并/記)碧沚亭(在月湖中宋吕祖儉詩四面樓臺相暎發/一川煙水自灣環又云舊説夕陽無限好)¶
<pb:KR2k0008_WYG_046-13a>¶
　(比中更得/夕陽多)㑹别亭(在/路)　(城西三里宋王安石詩西城/人送客西歸處年年借問去)¶
　(何時今日扁/舟從此去)可憇亭(在府治西宋制/帥顔賾仲建)更恭亭(在府治/西北亭)¶
　(前二古檜宋郡守章民朋建/取蘇軾雙童老更恭之義)西亭(在鄞縣治宋慶厯/中建王安石詩收)¶
　(功無路去無田竊食窮城兩度年更/作世間男女態亂栽花竹飬風煙)百花臺(在府城/中宋郡)¶
　(守曹/永築)石臺(在慈溪縣西南五十里其臺三/層髙五丈傍有石人跡尚存)鳬磯館(在/府)¶
　(城南二里唐開/元中房琯建)煙波館(在府城東二十里/宋郡守胡榘建)丈亭館(在/慈)¶
　(溪縣西四十五里昔人建方丈室於此名丈亭宋紹/興中改建為館中有古詞云潮生浦口雲潮落沙頭)¶
　(樹潮本無心落又生人自來還去今古短長亭/送徃迎來處老盡東西南北人亭下潮如故)叢碧¶
<pb:KR2k0008_WYG_046-13b>¶
　軒(在府治後宋建米芾書扁/軒之前有平易進思二堂)退軒(在鄞縣治後宋/縣令李夀朋建)鈴¶
　齋(在府/治東)琴齋(在鄞縣治宋/縣令王燁建)¶
關梁四明橋(在府/治前)憧憧東西橋(在府治前宋天禧中/轉運使陳堯佐建)東¶
　津浮橋(在府治/東門外)髙橋(在府城西南二十五里宋建炎/初金人犯明州張俊率諸將鏖)¶
　(戰於此敵/衂而遁去)驄馬橋(在慈溪縣治南唐縣令房/琯建琯嘗為御史故名)慶登橋¶
　(在奉化縣/東三里)虹橋(在定海縣/北一十里)東江橋(在定海縣/東五里)甬東橋¶
　(在定海縣/東十五里)¶
寺觀天寧寺(在府治/西南)境清寺(在府治東/南二里)湖心寺(在月湖/中宋舒)¶
<pb:KR2k0008_WYG_046-14a>¶
　(亶詩吹落清香縹緲風樓臺彷彿水邉/紅人間誰是丹青手畫取春湖細雨中)延慶寺(在府/治東)¶
　(南/)普濟寺(在慈溪縣治東北/吳闞澤拾宅建)阿育王寺(在阿育王山/中晉義熙初)¶
　(建一名廣利寺梁武帝賜今名寺有阿育王所造真/身舍利塔又有宸奎閣貯宋神宗御書蘇軾作記)¶
　天童寺(在天童山中晉時僧義興結屋山間冇一童/子日給薪水後辭去曰吾太白辰也言訖不)¶
　(見寺以/此得名)等慈寺(在象山縣西劉/宋元嘉初建)岳林寺(在奉化縣東/北三里梁大)¶
　(同中建宋皇祐中/賜御書佛法二字)東臯寺(在慈溪縣治東/南宋淳祐中建)淨居寺(在/定)¶
　(海縣南二十里/唐乾寧初建)寶陀寺(在補陀落迦山世傳觀音現/像於此寺中有潮音洞善才)¶
　(洞槃陀石三摩地玩月巖真歇巖靈鷲峯觀音/峯本朝洪武初徙寺於鄞縣東三里改名補陀)華巗¶
<pb:KR2k0008_WYG_046-14b>¶
　寺(在定海縣東南四十/五里宋樓鑰有詩)正覺寺(在定海縣東南六十/五里舊名囘峯宋王)¶
　(亘有/詩)總持寺(在定海縣東北唐咸通初/建後乾寧中賜名䕶境)瑞巖寺(在定/海縣)¶
　(東南九十里宋李撫辰詩髙閣玲瓏倚半空秋來/淨掃白雲蹤無人寫出天然景十二闌干十二峯)雪¶
　竇寺(在奉化縣西北六十里唐建宋淳/祐中賜御書應夢名山四大字)智門寺(在象/山縣)¶
　(西二十五里周顯徳初建舊/名保安院宋治平間改今額)𤣥妙觀(在府治/東南)清道觀¶
　(在慈溪縣治東南/俱唐天寶中建)虚白觀(在奉化縣治東北舊名興/唐觀唐葉靖天師講經處)¶
　(有碑載其救/龍事甚詳)淵德觀(在定海縣治東北宋元豐初建/元馬元徳詩霞衣燦燦珮珊珊)¶
　(洞府淸虚夜不闗童子採芝/雲外去仙翁騎鶴月中還)棲霞觀(在象山縣治西/南一名蓬萊觀)¶
<pb:KR2k0008_WYG_046-15a>¶
　佑聖觀(在府西北二里/元至治初建)¶
祠廟董孝子廟(在府治南祀東漢孝/子董黯唐崔殷有記)鮑郎廟(在陽堂山/下漢人鮑)¶
　(益既死二十年發其棺貌如生焉/鄉人異之為立廟歴代屢加封)闞公廟(在慈溪縣/治東北祀)¶
　(吳闞/澤)湖亭廟(在月湖中祀/唐賀知章)張孝子廟(在慈溪縣治西/南祀唐孝子張)¶
　(無/擇)遺徳廟(在它山堰旁祀/唐縣令王元緯)吳刺史廟(在鄞縣治西祀/唐刺史吳謙)¶
　嘉澤廟(在東錢湖北祀唐縣令陸南金及/宋郡守李夷庚以皆冇浚湖之功)房張廟(在/慈)¶
　(溪縣學祀唐縣令/房琯宋知縣張頴)先賢祠(在府學祀宋李夷庚豐稷/陳瓘仇悆史詔林暐林保)¶
　(史浩髙閌汪大猷樓鑰袁/甫樓昉鄭清之及元袁桷)靈祐廟(在奉化縣東四/十里祀陳將軍)顯¶
<pb:KR2k0008_WYG_046-15b>¶
　忠祠(在奉化縣東告成寺塔下嘉靖初建祀本朝拾/遺戴德&KR0595;公死靖難師禍延宗黨姚淶記事)¶
　(省/志)¶
陵墓夏黄公墓(在慈溪縣西/南三十里)虞喜墓(在慈溪縣東北喜/餘姚人自少操行)¶
　(博學㚥古晉徴為散騎/常侍不就殁葬於此)虞荔墓(在慈溪縣西北六十/里餘姚人梁武帝時)¶
　(為士林館學/士殁葬於此)虞世南墓(在定海縣/之蟹浦鎮)張無擇墓(在慈溪/縣西北)¶
　(三十里無擇唐孝子/賀知章為作墓銘)孫忠烈公墓(在丈亭西十里/公名燧餘姚人)義¶
　婦塜(在府城西十六里舊志梁山伯祝英臺二人少/同學比及二年山伯不知祝英臺為女子後山)¶
　(伯為鄞令卒葬此祝氏道過墓下泣拜墓裂/而殞遂同葬焉晉丞相謝安奏封為義婦塚)義塜(在/鄞)¶
<pb:KR2k0008_WYG_046-16a>¶
　(縣南/三里)陳國塜(在鄞縣東/三十六里)¶
古蹟鄞城(在奉化縣東五十里秦漢鄞縣治此越有/赤鄞山故以名縣舊志故白社里冇鄞城)鄮¶
　城(在府城東三十里漢鄮縣志此又名官奴城舊圖/經漢光武為賊敗因耕田奴獲免後議賞問奴欲)¶
　(何官云欲得/鄮縣令故名)句章城(漢為縣今為城有二一在鄞縣/西南四十五里通逺鄉一在慈)¶
　(溪縣西南十五/里城山渡東)翁山縣城(在定海縣東北春秋時為/甬東唐開元中置翁山縣)¶
　(宋改曰昌國元陞為州本朝復為縣洪武/中以其地瀕海招寇徙其民於内地縣廢)千人壇(在/慈)¶
　(溪縣西南一十五里相傳秦始皇東逰㑹/稽望秩以求神仙立壇於此上可容千人)石忩(在四/明山)¶
　(唐陸龜䝉云四明山有峯最髙四穴在峯上每/天色澄霽望之如户牖相傳石忩四明之目也)石筍¶
<pb:KR2k0008_WYG_046-16b>¶
　(在四明山山有雙石如筍髙數丈野花叢生其頂春/時爛若雲錦宋時每遇遏宻之時輙三年不榮齊唐)¶
　(嘗為之贊范鎮詩鼎湖龍去/蒼髯斷三載叢花不記春)石硯(在慈溪縣西南五/十里白巖山崖罅)¶
　(間冇石硯可見而/不可得人異之)¶
名宦唐房琯(慈溪縣令尚徳化興常利流民懐歸黠吏/引去嘗鑿湖溉民田數千頃人甚徳之)¶
　王元緯(開元中鄮縣令築堰浚湖/灌溉甚博民立祠祀之)陸南金(天寶初鄮/縣令開廣)¶
　(東錢湖田八百頃/民至于今賴之)李吉府(明州長史䆒/知閭里疾苦)孔戣(明州刺/史州貢)¶
　(蚶蛤淡莱水陸勞費戣奏罷/之嵗免役夫四十餘萬人)任侗(貞元中明州刺史/增修廣徳湖溉田)¶
　(四百/餘頃)王宻(明州刺史冇徳/政民為立碑)吴謙(大厯間明州刺史有/善政郡民歃血祠之)¶
<pb:KR2k0008_WYG_046-17a>¶
　于季友(太和中明州刺史於州城西南四/十里築仲夏堰溉田至數千頃)裴儆(明州/刺史)¶
　(逃逋復田疇闢興學化民風/俗丕變郡人立碑紀其政績)五代錢傳□(吳越明州/刺史有善)¶
　(政及卒吏民感其/遺愛為之立祠)宋錢億(奉國軍節度使内和民兵/外固封守市無二價道不)¶
　(拾/遺)張頴(端拱中知慈溪縣亷潔自持太宗賜敕/書奬諭有勤以奉公亷以守道之語)楊紘¶
　(知鄞縣鄞濵海惡少販魚鹽者羣居洲島或掠商人/財物入海紘設方畧使識者質惡少船及歸始給還)¶
　(且戒諭之由/是不敢為盜)錢公輔(仁宗時知明州有善政時衙前/法以三等差次勞勤應格者聼)¶
　(指酒塲以自補富者足欲而貧者日困公輔/取酒塲官鬻之分輕重以給役者不復調民)陳襄(知/明)¶
　(州務興學校以講/求民間利病為急)王安石(仁宗時知鄞縣讀書為文/率二日一治事起堤堰決)¶
<pb:KR2k0008_WYG_046-17b>¶
　(坡塘為水陸之利貸穀與民立息以償俾新陳相/易興學校嚴保伍邑人便之後行新法本於此)韓¶
　晉卿(元祐初知明州時差役法復行諸道處畫多/倉卒失叙獨晉卿視民所宜而不戾法指)曾¶
　鞏(熙寧中知明州務去民疾苦急奸强盗賊而/寛弱貧每曰為人害者不去則吾民不寧)燕肅¶
　(知明州民俗喜鬬肅下令獨罪先敺者其風遂息/作蓮花漏以候昬曉又為海潮圖著海潮論二篇)虞¶
　大寧(熈寧中知鄞縣興水利繕治/堰碶溉田五千五百餘頃)李夷庚(知明州浚/治廣徳東)¶
　(錢二湖毁滛祠興/學校有功於民)傅堯俞(元祐中知明州有恵政/清直一節始終不變)于¶
　房(知奉化縣守正不回懲惡/勸善興利祛害以厚風俗)林旦(為象山令以文學/為政邑人安之嘗)¶
　(病民有割股肉以療/之者其得人心如此)程大昌(紹興初知明州又為浙/東提刑㑹嵗豐酒税踰)¶
<pb:KR2k0008_WYG_046-18a>¶
　(額有挾朝命請增額者大昌力/拒之曰大昌寧罪去不可增也)陳瓘(通判明州州職/田之入厚瓘不)¶
　(取盡棄於官以歸在/郡嘗著四明尊堯集)仇悆(紹興初知明州抑豪强奬/善良作興學校行鄉飲酒)¶
　(禮嵗歉發官儲/賑糶全活甚衆)范成大(知明州當魏王為守之後成/大奏魏王國之懿親故得以)¶
　(時節奉貢海物於兩宫臣外朝/臣也不敢效尤孝宗命停貢)胡榘(寶慶中知慶元/府措置有方於)¶
　(水利尤盡心立水則刋平字/於石為啟閉之準民皆徳之)吳潛(寶祐中判慶元府/事郡綗振飭海道)¶
　(肅清於水/利尤盡心)姚希得(知慶元府兼沿海制置使廣募水/軍造戰艦蓄粮食蠲舊逋一百萬)¶
　(甚有/善政)林大中(知慶元府城南民田潮溢不可種大中/捐公帑治石築之民不知役而䝉其利)¶
　(郡訛言夜有妖大中謂此必黠/賊所為立捕黥之人情遂安)孫子秀(通判慶元府/主管浙東鹽)¶
<pb:KR2k0008_WYG_046-18b>¶
　(事先是諸塲鹽百袋附五袋名五釐鹽未/幾提舉官以為正數民困甚子秀奏蠲之)劉黻(以沿/海制)¶
　(置知慶元府事建濟民莊以濟士民之急/資貢士春官之費備郡庠耆老緩急之需)葉夢鼎(知/慶)¶
　(元府兼沿海制置使肅清海寇罪止首惡/建濟民倉以備饑嵗造驛舍以待賔旅)陳塏(知慶/元府)¶
　(兼沿海制置副使興學好士/以名義為重軍民愛戴之)元諤勒哲圗(以江浙行省/左丞鎮慶元)¶
　(凡二十年臨政一以公道/有司畏憚不敢毫髪厲民)王元恭(至元六年慶元路/總管下車問民疾)¶
　(苦馭吏卒有威興葺學宫舉鄉飲立義阡/建石橋考詢水利平反寃獄政治大洽)胡閏祖(至/元)¶
　(初慶元路推官初積囚滿獄淹至十年閏祖至則朝/夕審録不憚寒署洗寃澤物甚於饑渇自是訟無滯)¶
　(者郡人為/立去思碑)寗玉(至元中以萬户鎮慶元智勇沉雄紀/律嚴明以戡定綏静為務民皆安堵)¶
<pb:KR2k0008_WYG_046-19a>¶
　(海道/晏然)于文傳(同知昌國州事長於治劇有善政始至/州以恩信柔下海島之民雖頑獷不易)¶
　(治亦為/之變俗)丁濟(奉化尹凡公論所在一判不復移/民至今稱之曰丁相公一字判)王克¶
　敬(汇浙行省都事徃四明監倭人互市先是徃監者/懼夷情叵測必嚴兵自衛如待大敵克敬悉去之)¶
　(撫以恩意皆帖/然無敢譁者)貝降(慶元路治中嵗大饑狀累上行/省不報貝降曰民饑如是而不)¶
　(賑之豈為民父母意耶即躬詣行/省力請得發粟四萬石民賴全活)何槐孫(至元初慶/元路推官)¶
　(申明科條雪寃禁暴首除奸惡/吏民畏服郡人為立政績碑)本朝王璡(洪武間知/寧波府亷)¶
　(介儉約杜私謁尤以學校為先務嘗毁滛祠民有信/神靈恐罹殃咎璡曰如有靈宜祻於我毋汝累後去)¶
　(任行李蕭然父老追贐/堅却不受民至今稱之)梅應魁(洪武間為寧波府推/官惟務寛卹不事苛)¶
<pb:KR2k0008_WYG_046-19b>¶
　(刻鞫獄善察情偽民有邵觀奴敺其妻陸氏陸濳之/母家母匿之誣觀奴打死久不決應魁鞫之繫其母)¶
　(少女來饋紿之曰姊何不出女/遂漏言亟獲陸氏邦人服其明)魏宗(永樂間知寧波/府政尚寛恕有)¶
　(幹濟才詢民情察利病而興革驗民丁税以均其役/揭示通衢猾胥莫售其奸由是訟牒遂息而公庭閴)¶
　(然/)胡敏(宣徳初知鄞縣操已端方臨事剛果盡革/宿弊民無科擾尤以興學為念邑人慕之)楊¶
　最(正徳初知寧波府/甚有惠政  省志)¶
人物周文種(春秋時越大夫也吳王夫差敗越兵于夫/椒越王勾踐使種行成于吴勾踐既歸國)¶
　(屬政於種及滅吳種謀居多後以范蠡遺書稱疾/不朝或譖種將作亂王賜以屬鏤之劍遂伏劒死)秦¶
　夏黄公(鄞久避秦匿商山/中盖四皓之一也)漢任奕(句章人御史中丞/朱育稱其為文章)¶
<pb:KR2k0008_WYG_046-20a>¶
　(之士立言燦盛燁若/春榮嘗著任子十卷)董黯(句章人董仲舒六世孫事/母孝比隣王寄之母以黯)¶
　(能孝諷寄寄忌之伺黯出辱其母黯恨之後母死斬/寄首以祀母自陳于官和帝詔釋其罪且旌異行召)¶
　(拜郎中/不就)張齊方(句章人父意為驃騎將軍齊方歴/中書郎隱居靈山之下邑人賢之)三¶
　國闞澤(句章人家貧好學為人傭書所書既畢讀誦/亦遍兼通歴數舉孝亷除錢唐長吳嘉禾中)¶
　(為中書舎人累官至太子太傅每朝廷/大議經典所疑輒咨訪之封都鄉侯)唐張無擇(句/章)¶
　(人性篤孝父死七日絶漿三年不櫛廬墓有/醴泉芝革之瑞官至中散大夫遷和州刺史)賀知章¶
　(四明人性夷曠善談説證聖初擢進士累官禮部侍/郎兼集賢學士晚節尤誕放遨遊里巷自號四明狂)¶
　(客及秘書外監天寶初請為道士還鄉/里詔賜鏡湖剡川一曲卒年八十六)孫邰(奉化人/博學髙)¶
<pb:KR2k0008_WYG_046-20b>¶
　(才天祐間守左拾遺所作冇卜世論春/秋論其後孫沔仕宋官至樞宻副使)五代黄晟(鄞/縣)¶
　(人時盗賊蠭起授晟為散騎常侍明州刺史討平隣/寇保䕶鄉井境内以安晟尤能禮士江東儒彦多依)¶
　(之築其居號/曰措大營)林鼎(慈溪人夜讀書每達曙善屬文能/書得歐虞法所聚圖書悉由手抄)¶
　(仕吳越自鎮海軍節度判官累遷至丞相性讜正/政事冇不逮者必亟言之所著有文集卒謚貞獻)宋¶
　沈起(鄞縣人進士髙第嘗監真州轉般倉因父疾棄/官歸侍為有司所劾仁宗謂輔臣曰觀過知仁)¶
　(今以赴父疾而致罪何以厚風俗而勸為/人子者耶釋之官至天章閣待制知桂州)王致(鄞縣/人時)¶
　(與郡人楊適杜醇為友以道義化鄉里時稱三先生/王安石謂四明之大夫士立言以垂世者自致始)¶
　樓郁(奉化人慶厯中詔立學舉郁為教授郡/人翕然師之後登進士官大理評事)楊適(慈/溪)¶
<pb:KR2k0008_WYG_046-21a>¶
　(人年七十餘以行義聞仁宗嘗賜以粟帛遣/官捧詔具袍笏以起之辭不受號大隱先生)杜醇(慈/溪)¶
　(人經明行脩不求聞逹慶厯中鄞始立學縣/令王安石請為師迨卒安石作詩以哀之)兪充(鄞/縣)¶
　(人嘉祐進士第熈寧中為都水丞沿汴淤泥溉田為/上腴者八萬頃擢天章閣待制知慶州嘗欲面陳攻)¶
　(討西夏方畧/未及行而卒)袁轂(鄞縣人嘉祐中進士累官至朝奉/大夫轂博貫羣書所著有韻類百)¶
　(卷/)豐稷(鄞縣人嘉祐中進士為糓城令以亷明稱嘗/使髙麗海中大風舟㡬覆衆惶擾稷神色自)¶
　(若元符中拜左諫議大夫御史中丞擢禮/部尚書稷有至行議論正大卒謚清敏)周師厚(鄞/縣)¶
　(人皇祐中進士仕至轉運判官不肯奉/行新法二子鍔銖皆登進士知名當世)樓异(奉化人/元豐進)¶
　(士為鴻臚卿直秘閣後改知本州墾廣徳/湖為田七百二十頃官至徽猷閣待制)陳禾(鄞縣/人元)¶
<pb:KR2k0008_WYG_046-21b>¶
　(符中進士累官殿中侍御史遷左正言立朝有風操/嘗奏對論童貫反覆不已徽宗欲起禾引帝衣願畢)¶
　(其説衣裾落帝曰正言碎朕衣矣禾言陛下不惜碎/衣臣豈惜碎首以報陛下帝變色曰卿能如此朕復)¶
　(何憂卒/諡文介)陳之翰(明州人殿中丞翊之子少有志操好/學能文鄉人貸其金携以償之適在)¶
　(舟紿曰金墜於水中之翰不疑後數年其人自悔病/且死遣其子來償之翰受之不拒徐以其償助其喪)¶
　(葬崇寧初衆論/薦於朝官之)王庭秀(慈溪人政和中進士庭秀嘗/與黄庭堅楊時游操尚堅正)¶
　(文辭宏逹歴官州縣累遷殿中侍/御史論罷黄潛善後為左司郎中)林保(鄞縣人政和/初進士嘗知)¶
　(興國軍家居十餘年安貧著書司諫陳公/輔薦其賢仕至戸部侍郎寳章閣待制)楊慶(鄞縣/人父)¶
　(病貧不能召醫乃刲股肉啖之良已其後母病不能/食慶取右乳焚之以灰和藥進焉入口遂差久之乳)¶
<pb:KR2k0008_WYG_046-22a>¶
　(復生郡守樓异名其/坊曰崇孝詔旌其門)鄭覃(鄞縣人靖康中貢於鄉建/炎四年春全人陷朗川覃)¶
　(與兄章避難山谷俱被執既而見釋而金人相屬覃/謂兄曰萬一不得脱覃豈事異國者未幾乂被刼去)¶
　(覃罵不屈躍入水中妻董哭曰夫亡/矣與其受辱以生不如死亦自沉)髙閌(鄞縣人八/嵗通經史)¶
　(大義弱冠登第髙宗召為國子司業諭之曰太學興/復欲得學問淵深徳行純正者為師表故以命卿官)¶
　(至禮部侍郎所/著有春秋集傳)髙文虎(閌從子紹興中進士累官中/書舍人國子祭酒翰林學士)¶
　(丈虎聞見博洽多識典故嘗與修/國史後除文華閣學士知建寧府)趙敦臨(奉化人紹/興五年進)¶
　(士任為承議郎所著有三/禮發㣲春秋正宗等書)陳居仁(鄞縣人紹興中進/士歴仕州縣號稱)¶
　(循吏累遷華文閣直學士有奏議制藁詩文子卓紹/熙初進士歴知江州寧國府後為簽書樞宻院事卒)¶
<pb:KR2k0008_WYG_046-22b>¶
　(年八十六/諡清敏)樓鑰(奉化人興隆初進士累官中書舍人/遷禮部尚書抗疏論韓侂冑遂投劾)¶
　(去後召為叅知政事卒贈少師謚宣獻鑰質直而/和粹所薦多名士號攻媿主人有文集百餘卷)袁¶
　昇(鄞縣人初為郡吏五旬無子其妻付資徃臨安買/妾既得妾察其有憂色且以麻束髮問之泣曰妾)¶
　(乃趙知府女也家四川且貧母鬻妾為歸葬費耳昇/即送還母泣曰財已破用昇曰願相送復以索中貲)¶
　(贈之而歸妻迎問曰妾安在遂告其故妻曰君/設心如是不患無子明年生子韶後至顯官)汪思¶
　温(鄞縣人政和初進士累官至大府少卿鄉之士族/冇喪不能舉孤女不能嫁者思温割田給助為鄉)¶
　(里/倡)汪大猷(思温子紹興中進士為吏部侍郎兼權尚/書是時法度數變更吏得以髙下大猷上)¶
　(疏論其事定其格式後為江西安撫使卒/謚莊靖所著有適齋存藁偹忘訓鍳等書)史浩(鄞縣/人紹)¶
<pb:KR2k0008_WYG_046-23a>¶
　(興中進士累官至丞相薦用人材不以私害公卒贈/會稽郡王謚丈恵子彌逺淳熙中進士累官至太師)¶
　(左丞相兼樞使卒/謚忠獻封衛王)舒璘(奉化人從陸九淵㳺與沈煥/友乾道中進士嘗為徽州教)¶
　(授一以正人心講道學明經㫖自任丞相留正稱/為教官第一後知平陽縣通判宜州卒謚文靖)沈¶
　煥(定海人居太學從陸九齡學乾道中進士嘗為太/學録出倅舒州煥人品髙明嘗曰晝觀妻子夜卜)¶
　(夢寐兩者無愧始可言學/後追贈直華文閣謚端憲)楊王休(象山人初拜業/僧舍雪積其背)¶
　(而不自覺乾道中進士仕為黄巖尉鉏治奸豪人稱/鐵面少府累遷至禮部侍郎子燁官至工部尚書)¶
　楊簡(慈溪人師事陸九淵自為一家之學乾道中進/士嘉定初授秘書郎出知温州累遷寳謨閣學)¶
　(士學者稱為慈湖先生所著有/甲乙藁冠婚記易啟蔽等書)史彌大(浩子乾道中/進士累官禮)¶
<pb:KR2k0008_WYG_046-23b>¶
　(部侍郎浩在相位彌大勸其引退浩主和/彌大主攻守父子異議所著有朴語數篇)袁韶(昇子/淳熈)¶
　(中進士為左司郎中嘗接金使其人索歳幣語慢甚/韶曰昔聞兩國誓約止輸幽州不聞在汴使者語塞)¶
　(後為浙西制置使卒贈太師/越國公孫洪邵武路同知)袁燮(鄞縣人淳熈中進/士累官國子祭酒)¶
　(禮部侍郎學有師承文氣醇厚毎言人心與天地一/本精思以得之兢業以守之則與天地相似卒諡正)¶
　(獻三子肅甫商俱/有學問知名于時)樓昉(鄞縣人紹熙中進士昉與弟/昞俱以文名少從吕祖謙學)¶
　(號迂齋其文汪洋浩傳從學者凡數/百人嘗集古今文名曰崇古文訣)張虙(慈溪人慶/元初進士)¶
　(官至國子司業兼工部侍郎嘗上疏言立國/冇大經人主當以静制天下之動帝嘉納焉)桂萬榮¶
　(慈溪人慶元初進士歴興州郡所至/有聲終直秘閣著棠隂比事行世)趙善湘(鄞縣人/宗室也)¶
<pb:KR2k0008_WYG_046-24a>¶
　(慶元初進士累官資政殿大學士封天水郡公後為/沿海制置使兼知慶元府卒贈少師所著有周易約)¶
　(説春秋三傳通議等/書及詩詞共百餘卷)蔣峴(奉化人慶元中進士官至/殿中侍御史嘗自誓曰勿)¶
　(欺心勿負主勿求田/勿問舍號四勿居士)鄭清之(覃之孫少從樓昉學嘉/㤗中進士理宗潜邸教)¶
　(授凡四登相位端平間召用正人多淸之之力累遷/太傅保定軍節度使封齊國公致仕卒追封魏郡王)¶
　(諡忠定所著有/安晚集六十卷)宣繒(鄞縣人嘉定中拜叅知政事以/觀文殿大學士致仕後以嘗預)¶
　(定策功追贈/太師謚忠靖)劉厚南(慈溪人嘉定初進士為國子博/士嘗應求言詔上疏畧曰副求)¶
　(言之詔者當伸敢言之氣宏受言/之規者當盡用言之實帝嘉納之)史彌鞏(彌大從弟/好學强記)¶
　(嘉定中進士累官提興江東刑獄歳大旱活饑民百/餘萬後知婺州卒年八十真徳秀嘗稱其㬭然不汚)¶
<pb:KR2k0008_WYG_046-24b>¶
　(五子長肎之刑部郎官能之有之冑之俱進士肎之/子䝉卿咸淳進士為學淹博著書立言以朱熹為法)¶
　史嵩之(浩孫嘉定間進士冇將才累官右丞相兼樞/宻都督江淮京湖四州軍馬薦士三十有二)¶
　(人其後董槐吳潛嘗號賢相後授觀/文殿大學士卒贈少師追封魯國公)袁甫(爕子嘉定/中進士第)¶
　(一學於楊簡簡曰學以自得為貴由是慨然以斯道/自任累官國子祭酒吏部尚書卒謚正肅所著冇孝)¶
　(説孟子觧及文集行世兄肅知/臨安府弟商累官至兵部尚書)范楷(鄞縣人嘉定初/進士累官至寳)¶
　(謨閣直學士在/經筵知無不言)應㒡(昌國人嘉定中進士仕為翰林/學士知制誥長於儷偶每制誥)¶
　(出人争覩之一夕帝召㒡草麻夜四鼔五制/皆就帝竒其才官至叅知政事封臨海郡侯)余天錫¶
　(昌國人嘉定中進士理宗微時天錫識之於全保長/家引以見史彌逺遂召入理宗即位累官叅知政事)¶
<pb:KR2k0008_WYG_046-25a>¶
　(卒贈太師謚忠惠弟天任兵部尚書兄弟友愛/貧時率更衣以出從子晦歴官尚書出帥全蜀)陳塤¶
　(鄞縣人嘉定中進士敏於為文頃刻數千言為人明/白洞逹一言之出終身可復仕宋終國子司業子䝉)¶
　(年十八上萬言書論國/事仕為淮東總領官)趙逢龍(鄞縣人刻苦自修為/學淹貫嘉定末進士)¶
　(累官至宗正少卿兼侍講敭歴日久泊然不知富貴/之味或問何以裕後逢龍曰吾憂子孫學行不進不)¶
　(患其饑寒也家居講道四方從逰者皆/為鉅公名士在朝奏疏甚衆藁悉焚棄)孫夢觀(慈溪/人寳)¶
　(慶初進士歴官至國子祭酒權吏部侍郎終知建寧/府重名節特立不阿始終一致義所當為勇徃直前)¶
　(其居敗屋數間/布衣疏食而已)王應麟(鄞縣人九歳通六經學問該/博為文敏㨗淳祐初進士官)¶
　(至翰林學士禮部尚書所著有地理考困學紀聞玊/海等書行世弟應鳯亦知名寳祐中中博學宏辭科)¶
<pb:KR2k0008_WYG_046-25b>¶
　黄震(慈溪人寶祐中進士仕為史館檢閲以直言出/判廣徳軍為人清介自守獨崇朱氏學所著有)¶
　(日鈔百卷卒門人/私謚曰文潔先生)戴表元(奉化縣人七嵗能屬文咸/淳中進士為建寧教授表)¶
　(學博而才膽尤自秘重不妄許與以文章大家名重/東南元大徳間有以修譔愽士二職論薦而老疾不)¶
　(不可起矣所/著有剡源集)袁鏞(鄞縣人咸淳進士尚氣節元兵至/鄞鏞徃軍前責以大義遂遇害孫)¶
　(士元薦為翰林國史檢閲/官不就所著有書林外藁)元臧夢麟(鄞縣人宋末第/進士仕元累官)¶
　(至廣東亷訪使嘗著座右四銘以自警其為人博學/洽聞為時名儒而敏於政事操守尤為介特所著有)¶
　(周官考等書/自號魯山)袁桷(韶曽孫仕至翰林侍講學士長於/論史悉䆒前代典故人叩之舋亹)¶
　(不倦朝廷制冊多出其手所著有易春秋説/及淸容居士集卒追封陳留郡公謚文清)程端禮¶
<pb:KR2k0008_WYG_046-26a>¶
　(鄞縣人年十五能記誦六經晚析大義慶元自宋季/皆尊尚陸氏學端禮獨從史䝉卿逰以傳朱子明體)¶
　(適用之指學者及門甚衆所著有文/集及讀書日程仕為衢州路學教授)程端學(端禮弟/通春秋)¶
　(至治中進士仕為國子助教動冇師法剛嚴方正學/者嚴憚之遷太常博士所著冇春秋本義辨疑等書)¶
　俞述祖(象山人累官翰林國史院編修出為沔陽府/推官至正中蘄黄賊迫州境述祖以民兵捍)¶
　(禦兵力不攴城陷為賊所執械至其偽主徐夀輝所/誘使降述祖罵不輟賊怒支觧之事聞贈禮部郎中)¶
　(象山/縣男)本朝桂彦良(慈溪人洪武初應薦召見命作香/几贊特授太子正字錫賚有加召)¶
　(問治道彦良對以正心為本而正心之要又在懲忿/窒慾上善之擢晉王府右傅一以正大之學輔𨗳既)¶
　(致仕條陳十二事名曰萬世太平治/要策以進所著有和陶詩淸節等集)鄭真(慈溪人博/極羣書在)¶
<pb:KR2k0008_WYG_046-26b>¶
　(鄉里恂恂然不以才藝矜人嘗取諸家格言著為集/傳集説集論洪武初試浙闡居首選授廣信府教授)¶
　(號榮陽/外史)傅淳(慈溪人家世業儒父時偕以道學鳴于/鄉淳能傳其家學鄉人稱為退宻先生)¶
　(冇洪範敷言性理叢説大/學補畧視志藁藏於家)鄭本忠(鄞縣人自號安分/生以明經舉為秦)¶
　(府教授本忠問學純正言行敦卓有安分集藏于/家子復言雍言俱登進士第雍言官至太常少卿)鍾¶
　朂(慈溪人㓜孤力學洪武初教授郡庠舉任廣東番/禺知縣有恵政官至兵部侍郎子永亦以明經舉)¶
　(官至户/部侍郎)陶鑄(鄞縣人少孤貧倜儻不覊洪武間授監/察御史正直不避權貴劾奏刑部尚書)¶
　(開濟不臣陞福建按察使綽有亷明聲後以劾奏布/政使薛大方貪墨事偕召至京民為之詩曰陶使再)¶
　(來天有眼薛公不去地無/皮已而果復任民皆喜躍)陳逺(鄞縣人自㓜頴敏讀/書過目成誦工書法)¶
<pb:KR2k0008_WYG_046-27a>¶
　(冇晉人風度洪武間召寫御容賜予金帛授文淵閣/待詔卒年八十七為人意度閒雅鄉閭以為楷範焉)¶
　張海(慈溪人洪武末由太學生擢户部主事歴兵部/員外郎郎中官至山東右布政使才能著稱于)¶
　(時/)金忠(鄞縣人從靖難有功永樂中為兵部尚書兼/詹事府事為人慷慨濶達負氣義毎被顧問)¶
　(知無不言尤博/於史學以疾卒)袁珙(鏞孫號栁莊為人剛毅直方不/泛交人嘗遇異僧别古崖授以)¶
　(相術永樂初以潜邸之相有騐召拜太常寺丞賞賚/殊厚賜歸子忠徹傳其術亦善相仕至尚寳司少卿)¶
　陳敬宗(慈溪人永樂初進士選為翰林庶吉士與修/永樂大典擢刑部主事遷翰林侍講尋轉南)¶
　(京國子監司業進陞祭酒師範嚴/重威儀端整士林重之致仕卒)張得中(鄞縣人永/樂初登進)¶
　(士第授刑部主事改江寧知縣以亷能稱與/修永樂大典所著有江朴吟藁思牧齋集)陸瑜(鄞/縣)¶
<pb:KR2k0008_WYG_046-27b>¶
　(人宣徳末進士授刑部主事歴員外郎郎中超陞山/東右布政使轉左尋以台臣薦超陞刑部尚書瑜平)¶
　(恕寛厚明于法律屢辨寃獄/成化中以疾致仕  省志)王來(慈溪人由舉人授/江西新建縣學教)¶
　(諭召為御史廵按蘇松歴官山西叅政河南布政轉/副都御史廵撫河南景㤗初貴州苗賊作亂陞來右)¶
　(都御史徃平之進南京工志/部尚書天順初致仕  省)楊守陳(鄞縣人景㤗初進/士授翰林編修歷)¶
　(洗馬官五品十有六年泊然自處未嘗求進仕至吏/部右侍郎卒贈尚書賜謚文懿弟守隨守阯子茂仁)¶
　(皆舉進士有/賢名  省志)楊子器(慈溪人成化末進士先後知崑/山常熟二縣亷介之操神明之)¶
　(政逺近想慕士民至今/思之官至布政  省志)姚鏌(慈溪人𢎞治初進士授/禮部主事進員外郎陞)¶
　(廣西僉事福建副使兩督學政各以五經分教人丈/丕振累官按察使左右布政使所至以政事聞遷副)¶
<pb:KR2k0008_WYG_046-28a>¶
　(都御史廵撫延綏冇破敵功陞工部右侍郎改兵部/尋以事落職歸復起為本部尚書以老致仕子淶進)¶
　(士及第第一官翰休/侍讀學士卒  省志)張邦竒(鄞縣人𢎞治末進士改/翰林庶吉士授檢討歴)¶
　(任湖廣提學副使南京國子祭酒端重典雅所至卓/冇師範仕至南京兵部尚書卒所著有芝園集省志)¶
列女童八娜(鄞縣通逺鄉人虎啣其大母女手拽虎尾/祈以身代虎為釋其大母啣女以去宋時)¶
　(郡守林粟以聞/於朝祠祀之)范氏(奉化人江文鑄妻年二十一歸/於江及門末合卺夫忽以癎疾)¶
　(卒范曰我既入門即江氏婦也遂居/江氏家撫諸姪如己子卒年九卜五)金氏(鄞縣人程/徐妻父端)¶
　(學仕元為詳定使京城既破謂其女曰汝父出捍城/我三品命婦汝儒家女又進士妻不可受辱抱二嵗)¶
　(子及女/赴井死)金良女(鄞縣人名汝安父母多疾汝安侍飬/惟謹及笄里中大家爭來聘汝安自)¶
<pb:KR2k0008_WYG_046-28b>¶
　(謂父母老且病雖有兄弟驅馳門戸事朝夕乏飬奈/何自是絶葷茹夜則焚香籲天祈親夀後父母俱八)¶
　(十餘而殁汝安居喪六年遂不嫁/鄉人以孝稱前太史危素為之贊)¶
仙釋布袋和尚(在奉化縣岳林寺常皤腹以杖荷一布/袋凡供身之具盡貯袋中隨處偃卧時)¶
　(號長汀子天將雨即著濕草履途中驟行遇亢陽即/曵髙齒木屐竪膝而眠梁貞明三年於寺中東廊石)¶
　(上端坐/而逝)智覺(名延夀周廣順三年居雪竇寺吳越錢/氏崇信之著宗鏡一百卷陳忠肅公瓘)¶
　(賛其像曰宋之興也錢氏重民/輕土捨别歸總用師之勸誨也)宋耕(號雪溪先生世/家雙流遷崇慶)¶
　(宋紹興中為閬中令以仙去後其孫徳之聞其在四/明親徃訪焉至雪竇山冇蜀僧言聞諸耆老云山後)¶
　(冇爛平山有二居士焉其一宋宣教也徳之躋攀至/爛平果見丹竈而仙蹤不可復尋矣乃置祠其上而)¶
<pb:KR2k0008_WYG_046-29a>¶
　(歸/)元照(錢唐人自㓜出家博䆒羣宗初居天台移抗/之東藏學徒争從之復徙新城又愛餘姚之)¶
　(姜山因駐錫焉法行益髙凡禱雨輙應藥疫多效所/撰冇資持記濟緣記行宗記應法記住法記報恩記)¶
　(及刪定尼戒本金剛疏之類尤工楷𨽻吟詠/得風騒體一日聞空中笙簫聲遂歸寂焉)¶
　¶
　¶
　¶
　¶
　¶
<pb:KR2k0008_WYG_046-29b>¶
　¶
　¶
　¶
　¶
　¶
　¶
　¶
　明一統志卷四十六¶
