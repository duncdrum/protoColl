# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.740341
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七
<pb:KR2k0008_WYG_007-1a>¶
欽定四庫全書¶
　明一統志卷七¶
　　　　　　　　　　　明　李賢等　撰¶
　　中都¶
　古塗山氏之國即大禹會萬國諸侯之所東連三¶
　吳南引荆汝外有江湖之阻内保淮淝之固山川¶
　環拱鍾靈毓秀實我太祖髙皇帝龍興之地如周¶
　之岐豳漢之豐沛也洪武三年建為中都尋定鼎¶
<pb:KR2k0008_WYG_007-1b>¶
　金陵乃設留守司於此誠為國家千萬世根本之¶
　地云¶
城池中都城(本朝洪武初營建於舊城西二十里周/迴五十里立門九正南曰洪武南之左)¶
　(曰南左甲第右曰前右甲第北之東曰北左甲第/西曰後右甲第正東曰獨山東之左曰長春右曰)¶
　(朝陽正西/曰塗山)皇城(在中都城中/萬嵗山南)¶
壇廟圜丘(在洪武門外之東/本朝初祀天之所)方丘(在北左甲第門外/本朝初祭地之所)¶
　太廟(在皇/城内)¶
山陵祖陵(在泗州城/北十三里)皇陵(在中都城西南十二里太/平鄉乃仁祖淳皇帝淳皇)¶
<pb:KR2k0008_WYG_007-2a>¶
　(后陵/也)¶
苑囿内果園(萬嵗山下内臣職守/嵗進胡桃棗票等果)¶
公署中都留守司(在洪武門内東本鳳陽行大都督/府舊基洪武十二年改建為留守)¶
　(司領城内留守中留守左鳳陽鳯陽中鳳陽/右懐逺長淮七衛及洪塘湖屯田千户所)皇陵¶
　衛(在中都城西南十二里洪武/二年建後𨽻中都留守司)¶
　　鳳陽府(東至揚州府寳應縣界四百里西至河/南開封府項城縣界五百九十里南至)¶
　　　(廬州府合肥縣界一百五十里北至徐州蕭/縣界三百三十三里自府治至南京三百三)¶
　　　(十里至京/師二千里)¶
<pb:KR2k0008_WYG_007-2b>¶
　　　(糧二十萬五/千七百石零)¶
建置沿革禹貢揚州之域天文斗分野古為塗山¶
　氏之國戰國時屬楚淮南郡秦屬九江郡漢更¶
　郡為淮南國武帝初復屬九江郡東漢為鍾離¶
　侯國晉復屬淮南郡安帝時置鍾離郡屬徐州¶
　劉宋泰始末改屬南兖州後置北徐州治鍾離¶
　北齊改為西楚州隋開皇初改為濠州大業初¶
　復改為鍾離郡唐復為濠州天寳初又改為鍾¶
<pb:KR2k0008_WYG_007-3a>¶
　離郡乾元初復為濠州貞元中改屬徐州後復¶
　為濠州五代時南唐改置定逺軍宋建炎間復¶
　為濠州元至元中置濠州安撫司後陞為濠州¶
　路未幾改臨濠府後復為濠州屬安豐路本朝¶
　為興業之地吳元年改臨濠府洪武三年改中¶
　立府定為中都七年改為鳳陽府自舊城移治¶
　中都城直𨽻京師領州五縣十三¶
　鳳陽縣(附郭秦漢並為鍾離縣地厯代皆因之/本朝改為臨淮縣洪武七年始析臨淮)¶
<pb:KR2k0008_WYG_007-3b>¶
　(之太平清洛廣徳永豐四鄉置鳳陽縣以在鳳/凰山之陽故名十一年又割虹縣南八都益之)¶
　(編户三/十四里)臨淮縣(在府東北二十里本秦九江郡/之鍾離縣東漢為鍾離侯國晉)¶
　(復置安離縣屬淮南郡隋於此置濠州唐以塗/山縣省入宋元仍舊本朝洪武三年改置中立)¶
　(縣尋改臨淮縣仍治/舊城編户四十九里)懐逺縣(在府西七十里春/秋時宋地秦屬泗)¶
　(水郡漢屬沛郡三國魏為蘄城縣北齊屬龍亢/郡五代周置鎮淮軍宋改懐逺軍領荆山一縣)¶
　(元改軍為縣以荆山縣省入/本朝因之編户四十七里)定逺縣(在府南九/十里本秦)¶
　(曲陽縣漢為東城縣屬九江郡東漢為西曲陽/縣晉屬淮南郡梁改曰豐城縣置定逺郡尋改)¶
　(郡曰廣安縣曰定逺南齊改廣安曰大安郡隋/罷郡改縣曰臨濠唐初復為定逺縣宋元仍舊)¶
<pb:KR2k0008_WYG_007-4a>¶
　(本朝因之編/户三十三里)五河縣(在府東北一百一十里本/泗州五河口宋於此置隘)¶
　(口屯田又置安淮軍及五河縣有涇澮沱漴淮/五河故名元屬臨淮府後屬泗州本朝改今屬)¶
　(編户一/十五里)虹縣(在府東北二百五十里堯封禹為/夏伯邑於此漢因置夏丘縣屬沛)¶
　(國北齊置夏丘郡後周改晉陵郡隋仍為夏丘/縣屬虹州唐因置虹縣屬泗州後屬宿州宋仍)¶
　(屬泗州金廢元復置本朝因/之改今屬編户一十七里)夀州(在府西一百/八十里春秋)¶
　(為六蓼國地楚遷都於此秦為夀春邑置九江/郡漢初為淮南國武帝時復為九江郡東漢為)¶
　(揚州刺史治所晉置淮南郡東晉改夀陽郡元魏/置揚州梁改豫州東魏北齊復為揚州陳為豫州)¶
　(後周又為揚州皆治於此隋初置夀州後改淮南/郡唐為夀州天寳初改夀春郡乾元初復為夀州)¶
<pb:KR2k0008_WYG_007-4b>¶
　(五代唐為順化軍南唐改清雅軍宋置夀春府後/改安豐軍元置安豐路本朝改為夀州以夀春縣)¶
　(省入編户五十/四里領縣二)霍丘縣(在州城西南一百二十里/本周霍叔封邑春秋為蓼)¶
　(國地漢為安豐松滋二縣地晉屬安豐郡後置霍/丘城梁置安豐郡於此東魏廢隋置霍丘縣唐宋)¶
　(仍舊本朝因之/編户三十七里)蒙城縣(在州城北一百八十里本/漢沛郡之山桑縣東漢屬)¶
　(汝南郡三國魏屬譙郡後魏置渦陽縣隋改曰淝/水縣大業中復改為山桑縣唐改蒙城縣五代宋)¶
　(因之金屬夀州元屬安豐路本/朝仍屬夀州編户二十五里)泗州(在府東二百/一十里禹貢)¶
　(徐州周青州之域春秋時徐子國秦屬薛郡漢初/為東海郡地元鼎中為泗水國後為&KR2316;猶縣晉為)¶
　(宿預縣屬淮陽國後魏為宿預郡尋改東徐州又/為東楚州陳改安州後周改泗州隋為下邳郡唐)¶
<pb:KR2k0008_WYG_007-5a>¶
　(仍改泗州天寳初改臨淮郡乾元初復為泗州五代/宋元仍舊本朝因之以附郭臨淮縣省入編户五十)¶
　(里領/縣二)盱眙縣(在州城南七里春秋時為吳善道地漢/置盱眙縣屬臨淮郡東漢屬下邳國晉)¶
　(為臨淮郡治後置盱眙郡南齊於此置北兖州陳屬/北譙州唐屬楚州宋置旴𣅿軍後仍為縣紹定中改)¶
　(招信軍元陞招信路尋改臨淮府後仍為/盱眙縣屬泗州本朝因之編户三十七里)天長縣(在/州)¶
　(城東南一百五十七里本漢廣陵縣地梁置涇州後/周置石梁郡及石梁縣隋初郡罷大業中改縣曰永)¶
　(福唐置千秋縣天寳中改天長縣五代時南唐置建/武軍周改為雄州宋初為天長軍至道初復為縣建)¶
　(炎初復為軍後復為縣元仍/舊本朝因之編户一十二里)宿州(在府西北二百三/十三里本古宿國)¶
　(春秋時屬宋後并於楚秦屬泗水郡漢屬沛郡梁置/睢州北齊置睢南郡唐置宿州宋置保靜軍治符離)¶
<pb:KR2k0008_WYG_007-5b>¶
　(縣元仍為宿州属歸徳府本朝/改今属編户七十里領縣一)靈璧縣(在州城東一/百二十里本)¶
　(隋虹州地唐為虹縣之零璧縣鎮宋元祐初置零璧宿州/縣政和中改曰靈璧属宿州元省入泗州後復置屬)¶
　潁州(在府西四百四十里禹貢豫州之域春秋為胡/子國戰國属楚秦為潁川郡地漢為汝隂縣属)¶
　(汝南郡魏置汝隂郡後魏置潁州取潁水為名齊罷/州置郡隋初廢大業初復置唐初置信州尋改潁州)¶
　(天寳初改汝隂郡乾元初復為潁州五代因之宋置/順昌軍政和中改順昌府治汝隂縣金復為潁州元)¶
　(属汝寧府本朝改今属/編户八十里領縣三)潁上縣(在州城東一百二十/里本漢汝南郡慎縣)¶
　(地晉属汝隂郡梁置下蔡郡北齊省隋志潁上縣属/汝隂郡唐属潁州五代宋金因之元省入州後復置)¶
　(本朝因之編/户一十九里)太和縣(在州城西北八十里本漢汝南/郡細陽縣地宋置萬夀縣宣和)¶
<pb:KR2k0008_WYG_007-6a>¶
　(中改太和縣元省入潁州後復/置本朝因之編户三十五里)亳州(在府城西北四/百五十里本春)¶
　(秋譙邑秦属碭郡漢置譙縣属沛國魏為譙國後魏/置南兖州後周改亳州唐初為譙州尋改亳州天寳)¶
　(初改亳郡乾元初復亳州宋置集慶軍金仍為亳州/元属歸徳府本朝降為縣𢎞治中復陞為州属鳳陽)¶
　(府編户四/十九里)¶
郡名濠梁　鍾離(俱古/名)¶
形勝背渦口之曲流望馬丘之髙澨(魏王粲/浮山賦)東連三吳¶
　南引荆汝(晉伏滔正淮論東連三吳之富南引荆/汝之利外有江湖之阻内保淮淝之固)鍾¶
　離天險(元魏邢/巒表)建鄴肩髀(隋書夀春形勝/建鄴之肩髀)淮海内屏¶
<pb:KR2k0008_WYG_007-6b>¶
　東南樞轄(唐羅珦/徳政碑)長淮横北石梁環西(宋連南夫修/城記濠之為)¶
　(城也長淮引桐栢之源横其/北石梁會衆山之流環其西)淮南一都會(寰宇記夀/春淮南一)¶
　(都會地方千里/有陂澤之饒)北接中原南通江淮(泗州/圖册)梁宋吳楚¶
　之衝齊魯汴洛之道(泗州/郡志)阻淮帶山為淮南之險(元/史)¶
　(地理/志)¶
風俗文詞並興(宋錢文子修學記濠水之上江淮之間/恵荘隠士昔所游處淮南賔客集而著)¶
　(書流風所被/文詞並興)性率真直賤商務農(寰宇/記)尚武勤農知¶
　慕孝行(夀州圖經其俗尚武稍習/文詞務儉勤農知慕孝行)民俗醇厚以信行¶
<pb:KR2k0008_WYG_007-7a>¶
　為先(泗州圖册民俗醇厚以信行為先與/洙泗接壤雍容文雅有士君子之風)喜學問従¶
　教化(元宿州志喜學問従教化/雖兵革之餘猶有是心)風俗清麗(穎州舊志/山川流峙)¶
　(風俗清麗人才/皆間氣所鍾)人備文武全才(同/上)不事末作(同上汝/隂之俗)¶
　(不事末作男勤/耕桑女勤織絍)¶
山川萬嵗山(在皇城北城垣經其上山之東西/有二峯對峙東曰日精西曰月華)盛家山¶
　(在萬嵗山東大/龍興寺在焉)馬鞍山(在萬嵗山西以形似名又有/山在旴𣅿縣南四十里亦曰)¶
　(馬鞍唐天寳中/改曰旴𣅿山)鳳凰山(在府治北即府之主山也又/有鳳凰山在靈璧縣西五里)¶
　(皆以形/似名)獨山(在府東觀星/臺在其上)欄干山(在舊府城西二十/里相連如欄干然)¶
<pb:KR2k0008_WYG_007-7b>¶
　曹山(在府西北三十里相傳/魏曹操嘗駐兵於此)畫山(在府西五十里山/有木枝如楊栁可)¶
　(用為畫/故名)石膏山(在府西南五十里山/出石膏今採取無時)陡山(在府西南/六十里又)¶
　(有陡山在旴𣅿縣東北/五里皆以險峻得名)鏌鋣山(在府南八十里相傳/人嘗於此鑄劍故名)¶
　雲母山(在舊府城西南四十里相傳山出雲母彭祖/取服之宋蘇軾詩跨厯商周看盛衰欲将齒)¶
　(髮鬭蛇龜空飱雲母連/山盡不見蟠桃著子時)昇高山(在舊府城西南五十/里俗以正月登此山)¶
　(㳺/樂)化明山(在舊府城東六十里隋志/化明縣葢以此山得名)烏雲山(在舊府/城東南)¶
　(六十里又名烏霧山與定/逺縣接境山上常有曀霧)鍾乳山(在舊府城南六十/里山穴中出鍾乳)¶
　(又名濠塘山以/濠水之源所出)白沙山(在舊府城東八十/里其山遍是白沙)荆山(在懐/逺縣)¶
<pb:KR2k0008_WYG_007-8a>¶
　(治西南城經其上山之西北有玉坑乃卞和采玉之/所白石異常其他處石皆青黑東有卞和洞又名抱)¶
　(璞巖唐胡曽詩抱玉巖前桂葉稠碧溪寒水/至今流空山落日猿聲呌疑是荆人哭未休)塗山(在/懐)¶
　(逺縣東南八里與荆山對峙禹娶于塗山即此山西/南有禹墟及禹會村葢禹會諸侯之地唐栁宗元銘)¶
　(塗山巖巖界彼東國惟禹之徳配天無極宋蘇軾詩/川鎻支祁水尚渾地埋汪罔骨應存樵蘇已入黄能)¶
　(廟鳥鵲猶/朝禹會村)韭山(在定逺縣東北四十里以山暖多韭/故名山上有石城兵火時嘗保聚焉)¶
　(山下有洞穴其中澗水常流不絶石形如器物者甚/衆左右多唐人題刻深處有石觀音像後為峻崖㳺)¶
　(者莫能至/踰水而還)劍山(在定逺縣舊傳山有寳劍驟雨過或/倚立路傍夜中黒氣多見光又天長)¶
　(縣北四十五/里亦有劍山)華葢山(在定逺縣東南二/十五里山頂似葢)相公山(在定/逺縣)¶
<pb:KR2k0008_WYG_007-8b>¶
　(東七十里以令狐子伯立廟山/傍俗呼令狐相公因以名山)横澗山(在定逺縣西/北七十里上)¶
　(有石累城及澗泉兵/火時嘗屯禦於此)朱山(在虹縣東北四十里以/有漢朱買臣祠墓故名)鹿¶
　鳴山(在虹縣西/三十里)八公山(在夀州東北五里淝水之北/淮水之南漢淮南王安與其)¶
　(賔客八公俱登此山學仙今山有安故臺及石上有/人馬迹晉謝𤣥禦苻堅陣淝水堅望見八公山上草)¶
　(木皆為旌旗/狀秦師遂敗)紫金山(在夀州東北一十里山有車轍/馬迹謂淮南王安賔客之遺迹)¶
　(世傳昔有人獲小金牌可以療病疑為丹砂/所化周世宗大破南唐軍於紫金山即此)硖石山¶
　(在夀州西北一十五里山兩岸相對淮水經其/中禹鑿舊蹟猶存山上嘗立二城以防津要)黄閭¶
　山(在夀州東北五十里相傳/楚春申君黄歇嘗㳺於此)舜哥山(在夀州東北八/十里舊名舜王)¶
<pb:KR2k0008_WYG_007-9a>¶
　(山俗傳舜嘗耕於此/山石上有大人足蹟)大别山(在霍丘縣西南八十/里接河南固始縣界)髙¶
　祖山(在霍丘縣西八十里近固始縣/舊傳漢髙祖追頂羽嘗過此)九仙山(在霍丘/縣南一)¶
　(百里上有九臼舊傳嘗/有九仙人𢷬藥於此)望到山(在霍丘縣南二百五/十里山形峭峻遥望)¶
　(似近而行實/難到故名)北狼山　南狼山(俱在䝉城縣西北二/十八里二山對峙)¶
　甓山(在泗州西四十里/今作碧山上有祠)第一山(在盱眙縣治東其下/有石刻宋米芾書第)¶
　(一山三大字芾詩云莫論衡霍衝星斗且是東南第/一山司馬光詩都梁一别周星久白首重来一夢間)¶
　(来去渾無功可紀/但栽桃李滿空山)臺子山(在盱眙縣治東劉宋将臧/質守旴𣅿以拒魏師魏造)¶
　(弩臺於山以/射城中因名)清風山(在盱眙縣治南以/山髙而風清故名)東山(在盱眙/縣治東)¶
<pb:KR2k0008_WYG_007-9b>¶
　(山有石洞左曰靈闗右曰劍壁洞中曲折相通/宛若仙界南山十景此居其首山上有北望亭)寳積¶
　山(在盱眙縣西南三里山/麓有碑書道徳二大字)望州山(在盱眙縣南五里/自南而登可見泗)¶
　(州/城)長圍山(在盱𣅿縣北七里劉宋臧質守盱眙後魏/太武遂於都梁山築長圍圍城造浮橋絶)¶
　(水路/即此)軍山(在盱眙縣北六里魏鄧艾嘗堰澗為塘以/溉田後魏太武築長圍以圍臧質於此)¶
　龜山(在盱眙縣有二上龜山在縣治西南下龜山在/縣東北三十里相傳禹治水鎖渦水神巫支祁)¶
　(於此山之足山西南上有絶壁下有重淵即其處唐/永泰中李湯以牛五十引鎖出之鎖末有一青猿髙)¶
　(五文許復拽牛没水宋周知㣲回文詩潮回暗浪雪/山傾逺浦漁舟釣月明橋對寺門松徑小檻當泉眼)¶
　(石波清迢迢緑樹江天曉靄靄紅霞海日/晴遥望四山雲接水碧峯午點數㠶輕)斗山(在盱/眙縣)¶
<pb:KR2k0008_WYG_007-10a>¶
　(西南與都梁相連/枕當淮水之險峻)九頭山(在盱眙縣南三十五/里山有九丘因名)都梁¶
　山(在盱眙縣東南五十里山廣袤甚逺隋建都梁宫/于此山産都梁香草古詩博山爐中百和香鬱金)¶
　(蘇合與/都梁)雲山(在盱眙縣東七十五里一名東陽山上/有煬天子洞又有池名曰天井冬夏水)¶
　(深五/丈)牧羊山(在盱眙縣西南八十里相傳有龍女/牧羊於上栁毅為之傳書遂成姻媾)青¶
　山(在盱眙縣西八十五里宋紹興間劉澤嘗/保聚於此金人不敢近其城舊迹尚存)紫陽山¶
　(在盱眙縣南一百里相傳昔人嘗/於此鑄劍上有試劍石磨劍池)浮山(在盱眙縣西/一百四十里)¶
　(北臨淮水一名臨淮山山下有穴去水一丈淮水泛/溢其穴即髙水減其穴還低上有靈巖寺名人多有)¶
　(題詠又有浮山/在天長縣南)嘉山(在盱眙縣西南一百五十里上/有神廟元時碑刻存焉遇旱禱)¶
<pb:KR2k0008_WYG_007-10b>¶
　(雨多/應)三臺山(在盱眙縣西南一百五十里山有/三峯東西南鼎立上可屯十萬衆)道人¶
　山(在天長縣東/三十五里)冶山(在天長縣南五十里漢吳王濞/鑄錢之所上有天井白龍池鐵)¶
　(牛/洞)横山(在天長縣南五十里山形四平望之/若横然宋建炎間劉綱嘗保聚於此)相山(在/宿)¶
　(州西北九十里相城鄉舊有相山碑記云/巍巍相山盤紆穹崇上應房心與天靈冲)齊眉山(在/靈)¶
　(璧縣西南二十里本朝永/樂中車駕渡淮駐蹕於此)潼山(在靈璧縣北七十里/舊有南華觀荘子嘗)¶
　(隠於/此)磬石山(在靈璧縣北七十里山出磬石朝廷用/則取之民間或有私取者則無復磬聲)¶
　陳疃山(在靈璧縣北八十里又名陳/摶山相傳希夷嘗寓於此)繡谷(在盱眙縣/普濟院南)¶
　(白虎坡其石巖多花/木春日如錦繡因名)斷梅谷(在懐逺縣周世宗以荆/塗二山有王氣斷之時)¶
<pb:KR2k0008_WYG_007-11a>¶
　(有梅族居/此因名)響洞(在泗州崇福院後洞/方圓丈許語響輒應)水簾洞(在舊府/城清流)¶
　(門外相傳中有宋皇甫斌書水簾真洞四字/刻於石石没於水深淺莫測洞上有宫觀)淮水(發/源)¶
　(桐栢山入潁上界至夀州西北合肥水至懐逺縣合/渦水東流厯府北境又東北入泗州至清河口會泗)¶
　(水東入於海府境諸源之水皆入焉宋范仲淹淮上/遇風有詩云一棹危於葉傍觀亦損神他年在平地)¶
　(無忽險/中人)濠水(有二源東源出鍾乳山西源出鏌鋣山/二水至昇髙橋合流至府舊城西南有)¶
　(石絶水謂之濠梁又號石梁河荘子嘗/觀魚於此又東流經新河口入于淮)洛水(自定逺/縣西白)¶
　(望堆流入夀州界屈曲北流八/里至新城村南十五里入於淮)渦水(自黄河東流經/蒙城縣沿懐逺)¶
　(縣東北與淮水合流至臨淮縣蚌阜東入於海唐李/吉甫云濠有渦口之險即此五代時為控扼之地)¶
<pb:KR2k0008_WYG_007-11b>¶
　淝水(源出宿州龍山湖東流至懐逺縣入淮又有東/肥河在夀州城東北西流十里入淮西肥河在)¶
　(下蔡廢城西南境/東流十里入淮)豐水(在霍丘縣西南一十里源出/窮谷舊名窮水今名豐水)¶
　濉水(在宿州北二十里今名小河源出河南/夏邑縣白河東流至清河口入于淮)潁水(舊/自)¶
　(河南項城縣界流入太和潁上等縣經陳州西華境/宋劉敞詩有世亂潁水濁世治潁水清之句本朝洪)¶
　(武八年黄河分決合流經潁州北門外宣徳五/年西北淤塞俗稱小河上通古汴下達淮泗)汝水¶
　(在潁州南一百二十里源發汝州天息山經新/蔡朱皋東流入淮又有小汝水在沈丘廢縣北)黄河¶
　(舊自太和縣界流入經潁州北門城下東流至夀州/正陽鎮注淮正統十二年上流淤塞惟西華境一支)¶
　(入穎合流下/達于淮泗)市河(在舊府城中濠水舊従清/流門外與此河通入于淮)池河(自/廬)¶
<pb:KR2k0008_WYG_007-12a>¶
　(州府界流入厯定逺縣南境/一百四十里北流入於淮)沱河(在五河縣治西北/通虹縣五河口入)¶
　(于/淮)澮河(源出河南永城縣馬長河東流厯/宿州南境至五河縣西北入于淮)漴河(在五/河縣)¶
　(東南二里源出南/湖東流入於淮)潼河(在五河縣東北三里通沱河/經天井湖北至虹縣石䃳子)¶
　(入于/淮)&KR1673;河(在霍丘縣東二十五里源自/六安州香河嶺分流入東河)史河(源出河/南光州)¶
　(固始縣界經霍丘/縣北境入于淮)汴河(自宿州流入虹縣至泗州東/西兩城之間入于淮隋大業)¶
　(中開道又/名通積渠)直河(在泗州東北二十里宋崇/寧間開由汴河達于淮)新河(在盱/眙縣)¶
　(彭城鄉宋發運使蒋之竒開浚以避淮流之險又霍/丘縣北二十五里亦有新河宋宣和前不通舟楫建)¶
　(炎後湍流衝激河岸漸廣遂名何宋英/詩自従二水分新舊南北烟波各自愁)得勝河(在天/長縣)¶
<pb:KR2k0008_WYG_007-12b>¶
　(北七里舊傳漢髙祖自将兵擊/淮南王英布獲勝於此因名)赤欄浦(在盱眙縣城/南舊於浦上)¶
　(作赤欄/橋因名)洪澤浦(在盱眙縣北三十里舊名破釡澗隋/煬帝幸江都經此時亢旱至則遇雨)¶
　(下水泛遂/更今名)明月湖(在舊府城東/南北通淮河)萬安湖(在虹縣宋朱/弁詩離汶未)¶
　(踰千里道渡淮/先泛萬安湖)萬嵗湖(在盱眙縣西二里方圓三十/里昔周世宗駐蹕於此民皆)¶
　(呼萬嵗/因名)塔影湖(在泗州西北四十里日照/龜山寺塔影落於此因名)西湖(在潁/州西)¶
　(北二里長十里廣二里景象甚佳宋晏殊歐陽/修蘇軾相繼為守皆嘗宴賞于此題詠甚富)鳯凰¶
　池(在舊府城西北隅相傳嘗有鳳凰宿/於此又定逺縣治東亦有鳳凰池)蓮花池(在舊/府城)¶
　(西門外/通逺坊)飲犢池(在夀州城西南隅漢時苗/為縣長時留犢飲水之所)曲陽池(在/定)¶
<pb:KR2k0008_WYG_007-13a>¶
　(逺縣/治西)安豐塘(在壽州南安豐廢縣即芍陂也楚相孫/叔敖所築與陽泉陂大業陂並灌田可)¶
　(萬頃漢王景魏鄧艾宋/長沙王義欣皆嘗修之)清陂塘(在潁州南一百五十/里灌溉民田為利甚)¶
　(博/)龍井(在舊府城開元寺中又䝉城縣西四十里/亦有龍井又名聖水井嵗旱禱雨輒應)五¶
　眼井(在府西南隅初淤塞洪武/間復浚治之水甚甘美)八角井(在八公山上/又山海經註)¶
　(夀春有九井汲/一井諸井皆動)聖母井(在盱眙縣龜山寺中俗𫝊/泗州僧伽降水母於此)羅¶
　漢井(在盱眙縣先福寺又有/羅漢泉在寳積山下)蘆龍井(在天長縣東二/十里相傳古有)¶
　(異人汲水用蘆化/龍於井中故名)乳泉(在府西二十五里棲巖/寺味清美為靈泉之亞)靈泉¶
　(在府西南六十里識者謂視惠山/谷簾幾可無愧唐元桓作靈泉賛)真珠泉(在夀州北/三里世傳)¶
<pb:KR2k0008_WYG_007-13b>¶
　(淮南王煉丹之所旱暵不竭每聞/人聲則珠泉湧集或呼為噉泉)咄泉(在夀州東北/一十里其泉)¶
　(一無波浪若人至其傍大呌即大湧小/呌即小湧咄之則湧彌甚一名𤣥女泉)白龜泉(在荆/山東)¶
　(南宋蘇軾詩龜泉木/杪出牛乳石池漫)漢泉(在定逺縣西五十里世傳/楚漢屯兵漢兵渇因大呼)¶
　(泉遂出其旁又有楚泉其流稍微宋/吕夷簡詩地與分雙派天方鬬二雄)玻璃泉(在第一/山崖下)¶
　(有石龍虎口中噴水注/石池中宋張耒有詩)磬泉(在盱眙縣古離宫西南/杜家山側有石刻曰磬)¶
　(泉俗名七眼泉又縣西二/十里魚勒村有清眼泉)乗龍洲(在舊府城北二十/里淮水中周世宗)¶
　(征濠夜遣兵持炬乗槖駞絶淮濠/兵驚以為鬼乗龍也因以名洲)邵陽洲(在舊府城/東北八十)¶
　(里淮水中魏云英圍鍾離梁命/韋獻救之夜趨於此截洲為城)荆山堰(在舊鍾離縣/西八十里梁)¶
<pb:KR2k0008_WYG_007-14a>¶
　(天監中築壅淮水以灌夀陽又舊招信縣/西北六十里有浮山堰乃周時修築者)¶
土産墨(府及舊/城俱出)雲母石(雲母/山出)磬石(磬石/山出)都梁香(都梁山/出夲澤)¶
　(蘭草也以/山得名)紫色艾　石斛(俱夀/州出)鶴　苜蓿(泗州/出)白魚¶
　(淮水/出)¶
公署英武衛(在定逺縣北/四十五里)飛熊衛(在定逺縣東北五/十里俱洪武十一)¶
　(年/建)夀州衛(在夀州城内舊為安豐衛洪武三年/改守禦千户所十三年改夀州衛)泗州¶
　衛(在泗州城東北隅/洪武十三年建)宿州衛(在宿州城内稍西洪武/十年建守禦千户所永)¶
　(樂七年/改為衛)潁川衛(在潁州城西北/隅洪武元年建)武平衛(在亳州城内/稍北舊為熊)¶
<pb:KR2k0008_WYG_007-14b>¶
　(韜衛洪武二/十二年改建)潁上守禦千户所(在潁上縣城西/洪武元年建)¶
學校鳳陽府學(在府治西南本中都國子監舊基/洪武二十七年始自舊城移建於)¶
　(此景泰二年及/成化中俱重建)夀州學(在州治西元泰定間建本朝/洪武三年重建正統七年重)¶
　(修/)泗州學(在州治西元至治間建本朝洪/武三年重建景泰元年重修)宿州學(在州/治東)¶
　(元泰定間建本朝洪武三/年重建正統七年重修)潁州學(在州治南土城内/洪武十年建正統)¶
　(七年及成化/五年俱重修)亳州學(在州治西南舊縣學在州東洪/武五年建𢎞治中陞州學正徳)¶
　(中遷/于此)鳳陽縣學(在縣治東南洪武十三/年建正統十四年重建)臨淮縣學(在/舊)¶
　(府城内本府學舊基洪武二十七年移府學於/新城始自塗山門内移建於此正統五年重修)懐逺¶
<pb:KR2k0008_WYG_007-15a>¶
　縣學(在縣治東南洪武三/年建正統六年重脩)定逺縣學(在縣治東南洪/武三年建正統)¶
　(二年/重脩)五河縣學(在縣治西北洪武三/年建景泰五年重修)虹縣學(在縣治/東洪武)¶
　(三年建正統/七年重修)霍丘縣學(在縣治東洪武五年/建宣徳五年重修)蒙城縣學¶
　(在縣治東南洪武四/年建正統七年重修)盱眙縣學(在縣治西洪武五年/建景泰二年重修)¶
　天長縣學(在縣治東洪武十五/年建正統七年重修)靈璧縣學(在縣治東/洪武二年)¶
　(建二十六/年重修)太和縣學(在縣治東南洪武五年/建正統十四年重修)潁上縣¶
　學(在縣治西洪武四年始自縣城南/門外移建於此正統十四年重脩)¶
書院崇聖書院(在第一山舊傳西漢孔安國父子相繼/為臨淮守後人因建書院于此上有先)¶
<pb:KR2k0008_WYG_007-15b>¶
　(聖燕居/殿遺趾)西湖書院(在潁州西湖之濵宋歐陽修守潁/樂其風土晚年終老于此遂築書)¶
　(院本朝洪武/間淪于河)獨山書院(在府治東南獨山麓嘉/靖初御史張維恕建)¶
宫室開國元勲閣(在府治西南本朝洪武八/年為開國功臣徐達等建)含桃閣(在/府)¶
　(之舊濠州廨宋祥符中梅詢為守吕夷/簡為倅相得甚歡以此為憇宴之地)皷樓(在府中/雲霽街)¶
　(東/)鐘樓(在雲霽街西俱本/朝洪武八年建)清淮樓(在府舊濠州治後/子城上唐建張&KR0971;)¶
　(詩觀魚惠子臺蕪没夣蝶荘生冡木秋/惟有清淮供四望年年依舊背城流)望仙樓(在舊/府城)¶
　(内市樓東唐藍采和/仙去人於此樓望之)觀風樓(在舊府城本麗譙門樓/宋郡守樊仁逺改今名)¶
　太清樓(在亳州宋真宗幸亳/建此樓以尊事老子)望先樓(在宿州城北三/十五里元劉湛)¶
<pb:KR2k0008_WYG_007-16a>¶
　(建此樓以/望先塋)同樂樓(在盱眙縣舊軍治又有淮山/樓亦在軍治皆宋時所建)大饗¶
　堂(在亳州魏文帝幸譙父老於帝故宅立大/饗碑曹植文梁鵠書鍾繇篆時稱為三絶)静正堂¶
　(在府舊濠州治堂後/又有清風堂皆宋建)思賢堂(在府舊濠州治東北隅/宋建有南華堂與此相)¶
　(接/)聚星堂(在潁州治宋歐陽修守/郡日建有聚星堂集)會老堂(在潁州宋/蔡寛夫詩)¶
　(話歐陽修與趙槩同在政府相得懽甚後相繼謝事水/歸槩單騎過修于汝隂時年幾八十留踰月日游汝)¶
　(之隂因名其堂修詩公能不/逺来千里我病猶能釂一鍾)威信堂(在府舊濠州治/宋淳熙間郡守)¶
　(王囘陛辭上曰守邊之道/無出威信二字因以名堂)澄碧堂(在亳州宋宇文虗/中知亳州時建嵗)¶
　(旱蝗虗中禱而得/雨嘗宴于此堂)翠屏堂(在旴𣅿縣起秀亭前宋陸/游記方國家承平時邊郡)¶
<pb:KR2k0008_WYG_007-16b>¶
　(游觀有雅歌之堂萬栁之亭而翠/屏之盛又非萬栁雅歌之所可及)枕淮亭(在府舊濠/州治子城)¶
　(上宋建舊名望/淮後易今名)四望亭(在舊府城本唐刺史劉嗣之/建李紳記云雲山左右長淮)¶
　(縈帶下遶清淮旁闞城邑紳短小後人因名短李亭/宋蘇軾詩頽垣破礎没柴荆故老猶言短李亭敢請)¶
　(使君重起廢落/霞孤鶩换新銘)藏春亭(在府舊濠州治子城東/北隅宋郡守樊仁逺建)翛然¶
　亭(在府舊濠州治倅㕔本名觀瀾宋元祐間王雍為/通判有言晉簡文遊華林園謂左右曰會心處不)¶
　(必在逺翛然臨水便有濠/濮間趣雍喜遂易此名)一品亭(在舊府城西南隅/宋王欽若父郁為)¶
　(郡判官作亭天聖初欽若来典郡亭尚/存欽若孫仲徽為守因増大而名之)雙栁亭(在潁/州宋)¶
　(晏殊守郡日嘗手植雙栁至歐陽修為守則雙栁/成隂遂建此亭作詩有樹猶如此我何堪之句)清¶
<pb:KR2k0008_WYG_007-17a>¶
　潁亭(在潁州西湖上宋晏殊建蘇軾嘗與/弟轍别於此有别淚滴清潁之句)起秀亭(在/玻)¶
　(瓈泉上本會景亭也宋郡守吳説改曰淮山偉觀王/渥復易名東南起秀章綱記云鬱鬱葱葱之氣萃於)¶
　(東南而東南之秀實起於此/後有石壁刻名人詩甚多)浮空亭(在浮山頂上宋/建蘇軾詩人言)¶
　(此地是鰲宫升降隨波與海同共/坐船中那得見乾坤浮水水浮空)繡谷亭(在盱眙縣/舊崇福寺)¶
　(凡五亭曰託根曰竹荘曰香雪曰杏/村因其有梅竹荼䕷紅杏而榜之也)慶豐亭(在夀州/古安豐)¶
　(驛下瞰/芍陂)莊周臺(在舊府城東門内開元寺後亦名逍/遥臺唐刺史梁延嗣所築仍置祠刻)¶
　(像於/其上)觀魚臺(在府舊鍾離縣西南七里昔荘子與惠/子遊於濠梁之上荘子曰鯈魚出遊従)¶
　(容是魚樂也惠子曰子非魚安知魚之樂荘子曰子/非我安知我不知魚之樂宋蘇軾詩欲将同異較錙)¶
<pb:KR2k0008_WYG_007-17b>¶
　(銖肝膽猶能楚越如若信萬/殊歸一理子今知我我知魚)春申臺(在夀州城内東/北隅相傳楚春)¶
　(申君黄歇所/築遺跡猶存)鳳凰臺(在夀州城南門之左相/傳嘗有鳳凰至因名)讀書臺¶
　(在夀州南隠賢鎮董李二/生所居之地臺基猶存)鬬鷄臺(在夀州東北一十/里俗傳昔有二金)¶
　(鷄鬬/於此)八角臺(在亳州東南三里舊傳魏曹/操所築嘗大饗軍士於此)都梁臺(在/旴)¶
　(𣅿縣西南三里相傳隋/煬帝所築遺址尚存)八仙臺(在盱眙縣東三里上/有八仙坐石下有神)¶
　(仙洗腸池宋米芾詩山徑重重鎻緑苔松花曽/見幾番開神仙費盡招呼力那得休官一個来)義臺¶
　(在定逺縣東二十里五代時有梅氏宗族聚/居岡下鳴鼓會食南唐李主為築臺以表之)判虎臺¶
　(在定逺縣治後相傳宋包二為縣令虎/傷人捕虎繫于臺前石判之其石猶存)秋風臺(在亳/州城)¶
<pb:KR2k0008_WYG_007-18a>¶
　(中/)看花臺(在秋風臺北俱元萬户張柔/所築為息遊之所遺址尚存)髙唐館(漫叟/詩話)¶
　(濠州西有此館俗以為楚之髙唐也宋閻欽愛詩/借問襄王安在哉山川此地勝陽臺葢言其非耳)水¶
　館(舊志在濠州唐張祐詩髙閣去煩燠客心遂安舒/清流中浴鳥白石下游魚秋樹色彫翠夜橋聲搗)¶
　(虗南軒更何待/坐見玉蟾蜍)¶
闗梁銅城鎮(在天長縣西北四十五里漢吳/王濞即大銅山鑄錢後因名鎮)連珠寨(在/夀)¶
　(州城北五里山腰有石甃大路遺/迹尚存周世宗攻夀州屯兵於此)鳳陽橋(在洪武門/外亦名鳳)¶
　(凰/橋)大通橋(在府東南一十里洪武/三年勅造賜名大通)東湖橋(在府左甲/第門外稍)¶
　(東去城/一十里)西湖橋(在後右甲第門稍/西去城一十二里)昇仙橋(在舊府城/撒金街東)¶
<pb:KR2k0008_WYG_007-18b>¶
　(南旁有酒樓相傳藍采和登樓而/飲乗雲仙去今橋石上足迹猶存)望仙橋(在舊府城/崇儒坊相)¶
　(傳藍采和登仙時人/聚此橋望之故名)廣運橋(在舊府城塗山門外洪/武三年勅造賜名廣運)¶
　通會橋(在泗州城内/西街跨汴河)永濟橋(在宿州北二十五里舊/名符離橋亦名埇橋)¶
　七星橋(在潁州南鄉五/十里形似北斗)九虹橋(在臨淮縣西南七里/橋有九梁望之若虹)¶
　迎安橋(在臨淮縣東/二十里元造)紅心橋(在臨淮縣東南六/十里旁有馬驛)曲陽¶
　橋(在定逺縣治/西攀桂坊)順陽橋(在定逺縣/南門外)太平橋(在定逺縣/東六十里)¶
　(洪武八年/勅造賜名)闤闠橋(在虹縣治南宣化坊跨/汴河乃民物輳集之處)洪澤橋(在/旴)¶
　(𣅿縣孝/弟鄉)寳積橋(在盱眙縣治北以寳/積山水通其下故名)廣化橋(在蒙城/縣北三)¶
<pb:KR2k0008_WYG_007-19a>¶
　(十里跨/淝河)九里橋(在亳州西/九里溝)¶
寺觀大龍興寺(在盛家山南本朝洪武初勅建有御/製碑及御書第一山三大字刻于碑)開¶
　元寺(在舊府城東門内又名莊臺寺唐/開元間建本朝洪武十五年重建)大聖寺(在泗/州治)¶
　(西即古香積寺也唐龍朔間建本朝永樂初重建又/懐逺縣治南亦有大聖寺宋雍熙間建本朝洪武五)¶
　(年重/建)報恩寺(在夀州治東宋天聖間/建本朝洪武中重建)聖果寺(在宿州/城東北)¶
　(宋治平間建本/朝洪武初重修)資福寺(在潁州土城西南宋/建本朝洪武中重修)棲巖寺¶
　(在鳳陽縣西二十五里寺有石室/宋髙宗嘗頒御書于此兵燹不存)羅漢寺(在天長縣/治東唐貞)¶
　(觀間建本朝/洪武初重修)上龜山寺(在盱眙縣治西南宋天禧/間建本朝洪武間重修)咸¶
<pb:KR2k0008_WYG_007-19b>¶
　平寺(在亳州北門内舊名/崇因寺宋改今名)禪窟寺(在定逺縣西北三/十里舊名虎窟寺)¶
　(永樂四/年重修)福昌寺(在霍丘縣治西北宋治平/間建本朝洪武中重修)西寺(在定/逺縣)¶
　(治西舊名西祥寺宋咸淳/間建本朝永樂七年重修)聖夀寺(在五河縣治西宋/徳祐間建本朝洪)¶
　(武間重建又靈璧縣治東北亦有/聖夀寺元建本朝洪武初重修)慈氏寺(在蒙城縣/治東南舊)¶
　(為院元建本朝洪/武中重建改為寺)釋迦寺(在虹縣治東南/二里洪武中建)龍興寺(在/穎)¶
　(上縣北門外/洪武中建)瑞巖菴(在盱眙縣治西其石巖中有穴/出泉清泠可飲巖下有小石池)¶
　(以畜水有瑞巖泉三篆/字刻于石元余闕有詩)通真觀(在舊府城南即唐藍/采和昇仙之地有碑)¶
　(刻采和踏踏歌于上元至治間/建尋燬本朝洪武六年重建)𤣥妙觀(在泗州城中/宋咸淳間建)¶
<pb:KR2k0008_WYG_007-20a>¶
　(本朝洪武/中重建)迎祥觀(在潁州治南元泰定間/建本朝洪武間重建)慶真觀(在/蒙)¶
　(城縣治東元至順間建/本朝正統三年重建)天静宫(在亳州東一百二十/里老子所生之地後)¶
　(人建宫以尊奉之元至順/三年重建張起巖撰碑)玉清萬夀宫(在亳州治北/街之東相傳)¶
　(為曹操/故宅)¶
祠廟禹廟(在塗山絶頂昔禹會諸侯於此後人立廟相/傳禹以六月六日生本朝命有司是日奉祭)¶
　(百姓皆/至焉)西楚霸王廟(在定逺縣西六十里相傳項/羽敗還至此後人為立廟)魏¶
　武帝廟(在亳州東祀魏武帝操宋穆修/作記州東五里又有魏文帝祠)單父侯廟(在/壽)¶
　(州南祀宓子賤俗傳子賤為魯使吳/而卒於此宋封單父侯有墓號青塜)老子祠(在亳州/老子所)¶
<pb:KR2k0008_WYG_007-20b>¶
　(生之地後人為立祠漢/桓帝嘗命邊韶為文)莊子廟(在蒙城/縣西北)孫叔敖廟(在/夀)¶
　(州南芍陂上叔敖相楚築芍/陂功徳及民故立廟祀之)九江王廟(在夀州安豐/故縣東南八)¶
　(十里祀漢九/江王英布)馬將軍廟(在旴𣅿縣東南八十里相傳/漢馬援行軍至此後人立廟)¶
　(祀/之)陳思王廟(在夀州南祀魏/陳思王曹植)鄧公廟(在夀州南芍陂/上又泗州白水)¶
　(坡上亦有廟俱祀魏鄧艾/艾嘗於此置屯田故祀之)忠顯廟(在夀州子城内即/宋武帝内殿基南)¶
　(唐劉仁贍守夀州/死節後人為立廟)黒水将軍廟(在舊府城臨淮門外/宋嘉定間郡守柴將)¶
　(軍鑄鐵像刻云濠州之北淮河之邊于/汝鎮守億千萬年本朝洪武間重建)顯濟王廟(在/相)¶
　(山神姓字莫詳代加封襃凡祈禱/輒應自洪武初州奉春秋二祭)靈佑祠(在朱山祀/漢朱買臣)¶
<pb:KR2k0008_WYG_007-21a>¶
　(宋縣令舒煥具靈應之迹會民/列状請封號賜曰靈祐之神)中都城隍廟(在留守/司後本)¶
　(朝洪武/五年建)甓山祠(在泗州西甓山舊傳隋有趙徴君/者於此讀書後人慕其行為立祠)忠¶
　義祠(在舊府城西宋嘉定間金人攻城路鈐石吳統/制韓仔秦允以所部血戰死之後人為立祠)¶
　功臣廟(在中都城隍廟西本朝洪武五/年建祀開國功臣常遇春等)瞿相公廟(在/縣)¶
　(西南二十里/洪武六年建)¶
陵墓十王四妃墳(在府西北二十五里有白塔在焉十/王本朝夀春霍丘安豐蒙城下蔡六)¶
　(安寳應来安都梁英山王也四妃夀春王妃劉氏霍/丘王妃翟氏安豐王妃趙氏蒙城王妃田氏也洪武)¶
　(間修建祠祭署世掌祀事又有曹國長公主墳在旴/𣅿縣靈蹟鄉太原長公主墳在旴𣅿縣太平鄉二墳)¶
<pb:KR2k0008_WYG_007-21b>¶
　(亦洪武/中所修)楊王墳(在盱眙縣西南八十里太平鄉王姓/陳縣人本朝外戚洪武三年修學士)¶
　(宋濂撰/神道碑)徐王墳(在宿州北七十里閔子鄉王姓馬州/人本朝外戚洪武四年於墳前建廟)¶
　(永樂九年重建立華表柱嵗時/有司祭祀設墳户九十餘家)滁陽王墳(在左甲第/門外王姓)¶
　(郭名子興定逺縣人元末率義兵/保障鄉曲有功於民本朝封王)東甌王墓(在府西/北三十)¶
　(里王姓湯名和鳳陽縣人/國初累立戰功追封王爵)安平侯墓(在懐逺縣西九/十里侯姓李名)¶
　(逺國初以/功封侯)霍叔冡(在霍丘縣淮水岸上霍叔名處/周公弟也封霍丘其冡在焉)徐¶
　君冡(在泗州東北一百二十里安河西岸有土類臺/昔吳延陵季札帶劍贈徐君已死掛於徐君冡)¶
　(上樹而去/相傳即此)宓子賤冡(在夀州南六十里舊有碑云子/賤為魯使呉死於道因葬焉)¶
<pb:KR2k0008_WYG_007-22a>¶
　甯戚冡(在宿州西一百九十里戚齊人嘗/飯牛車下扣角而歌後為齊相)伍奢冡(在亳/州東)¶
　(南八十里春秋楚平王處太子/建於城父伍奢傅之有冡在焉)倚相冡(在夀州南五/里俗稱相王)¶
　(冡倚相楚左史/能讀墳典者)范蠡冡(在蒙城縣西六十里蠡仕越/既滅呉遂乗舟入湖海而去)¶
　(卒𦵏/於此)莊子冡(在舊府城開元/寺後即逍遥臺)㢘頗冡(在八公山下頗/戰國時趙將)¶
　甘羅墓(在潁上縣東五/十里羅秦卿)陳勝墓(在丘疃山麓勝秦末/起兵稱楚王後為荘)¶
　(賈所殺漢髙帝為/置守冡三十家)虞姬墓(在定逺縣南六十里俗稱/嗟虞墩又靈璧縣東二十)¶
　(三里亦有墓相傳靈璧𦵏其身定逺𦵏其首宋蘇軾/詩帳下佳人拭淚痕門前壮士氣如雲蒼黄不負君)¶
　(王意只有虞/姬與鄭君)英布墓(在安豐故縣東八十五里舊/有碑云漢九江王英布墓)劉¶
<pb:KR2k0008_WYG_007-22b>¶
　安墓(在夀州安漢淮南/王也廟亦在焉)竇融墓(在霍丘縣西成家/阜融東漢安豐侯)張¶
　元伯墓(在盱眙縣東二十里張范荘元伯/名郡嘗與山陽范式期鷄黍會者)桑維翰墓¶
　(在盱眙縣招隠洞北維翰當石晉亡時為張/彦澤所害契丹耶律徳光還其尸𦵏於此)王欽若¶
　墓(在府舊鍾離縣西五里欽/若宋相獨山在其墓之前)李敏墓(在潁州西瓦店/敏官尚書洪武)¶
　(中勅/𦵏)郁新墓(在臨淮縣東新官/尚書永樂初賜𦵏)顧佐墓(在臨淮縣/佐官尚書)苗¶
　衷墓(在定逺縣清澄灣龍岡之/原衷官少保天順中勅𦵏)¶
古蹟當塗城(在塗山北麓下即古塗山氏之國漢為縣/属九江郡武帝封魏不害為當塗侯即此)¶
　蓼國城(在夀州南安豐鄉故皋陶國杜預曰安/豐桐邑有蓼城漢有蓼縣屬六安國)相城¶
<pb:KR2k0008_WYG_007-23a>¶
　(在虹縣西北即商之先相土所居/宋共公徙都於此漢沛郡治相)徐城(在泗州北五/十里古徐國)¶
　(也/)胡城(在潁州城西北二/里即春秋胡子國)義城(在泗州西北四十里/晉置義城縣屬淮南)¶
　(郡或以為管/鮑讓金之地)鍾離城(在舊府城東六里晉縣属淮南/郡隋置鍾離郡於此土人呼為)¶
　(魯城又有廢魯城在/旴𣅿縣南三十里)荆山城(在鍾離廢縣西八十/三里梁魏戰爭時築)東¶
　陽城(在盱眙縣東七十五里秦縣陳/嬰為東陽令即此晉属臨淮郡)濟隂城(在旴𣅿/縣西五)¶
　(十八里劉宋泰始初築置淮隂/郡後廢唐初置濟隂縣尋省)陽城(在宿州南秦縣/陳勝生于此漢)¶
　(屬汝南郡後/為岑彭封邑)東城(在定逺縣東南五十里項羽敗走/東城即此漢置縣属九江郡東漢)¶
　(滕撫傳隂陵人徐鳳反攻燒東/城或云東城廢縣在和州境)隂陵城(在定逺縣西/北六十里漢)¶
<pb:KR2k0008_WYG_007-23b>¶
　(書灌嬰追項羽失道即此縣屬九江郡晉属淮南宋/梅詢詩龍虎相馳逐干戈事戰爭千重漢圍合一夜)¶
　(楚歌聲又云失道欺田父窮途遇/灌嬰天亡終不悟覽古一傷情)曲陽城(在定逺縣/西北九十)¶
　(五里秦縣漢屬九江郡又有西曲陽故城/在夀州東北八十三里晉縣屬淮南郡)山桑城(在/蒙)¶
　(城縣北三十七里漢縣属沛郡光武封王常為山/桑侯即此晉隋属譙郡今城内有亭基陵阜髙峻)細¶
　陽城(在潁州西北四十/里漢縣屬西南郡)慎縣城(在潁上縣西北漢縣/属汝南郡晉属汝隂)¶
　(郡/)考城(在懐逺縣東南四十五里/本漢考城縣遺址尚存)僮城(在虹縣東北/七十里漢潼)¶
　(縣也又有僮都城在縣北縣/一百二十里即漢之取慮)三牛城(即舊府城有三石/牛葢郡介淮濠多)¶
　(水災牛土畜故以厭之宋郡守梅詢嘗夢三牛鬭於/庭有人稱相公来上謁及梅得濠州則廨有三石牛)¶
<pb:KR2k0008_WYG_007-24a>¶
　(既而吕夷簡来/為倅恍如夢中)公路城(在舊府城東又有城在旴𣅿/縣境亦名公路相傳皆袁術)¶
　(所/築)淮陽城(在泗州故徐城東北一百/五十里晉義熙中置郡)青岡城(在夀州/西二十)¶
　(五里晉謝𤣥等/禦秦軍時所築)龍亢城(在懐逺縣西北八十五里漢/為縣属沛郡晉属譙郡北齊)¶
　(置郡/於此)閭城(在定逺縣西北一百五十里相傳後/魏太武南征時築梁於此置西沛郡)新城¶
　(在宿州北境本北/齊所置睢南郡)吳城(在泗州舊徐城北三十里陳/將吳明徹於此置髙平郡隋)¶
　(廢/)清丘城(在潁州東五十六里隋大業間/置縣屬汝隂郡唐武徳間廢)任城(在潁/州治)¶
　(北陳将任蠻奴於潁水/北岸築城以圍汝隂)淮陵城(在盱眙縣舊招信縣/西北二十五里漢為)¶
　(縣晉属/臨淮郡)睢陵城(在盱眙縣唐武徳/初所置縣尋廢)石梁城(在天長縣/北二十五)¶
<pb:KR2k0008_WYG_007-24b>¶
　(里後周/時築)渦口城(在懐逺縣東北一十五里今名□城/唐自貞元後渦口對岸置兩城即此)¶
　(刺史常帶/兩城使)下蔡城(在夀州北三十里漢為縣属沛郡/隋属汝隂郡其城周世宗築遺址)¶
　(尚/在)廢臨濠郡(隋志梁於定逺置此郡/齊改曰廣安隋初廢)廢陳留郡(在安/豐縣)¶
　(東北五里梁置郡及縣隋廢/郡改縣曰潁陽唐省入汝隂)廢九江郡(隋志於定逺/縣下載云北)¶
　(齊廢為曲陽/縣縣亦尋廢)廢雩婁縣(在霍丘縣西南八十里春秋/楚人侵吳及雩婁即此漢為)¶
　(縣属廬/江郡)廢城父縣(在亳州東南七十里春秋陳之夷/邑亦曰城父漢属沛郡晉屬譙郡)¶
　(隋属亳州元廢為/村有文廟碑存)廢夀春縣(在夀州西四十里秦置/漢為九江郡治晉隋為)¶
　(淮南郡治内有/楚王祭淮壇)廢符離縣(在宿州北二十五里秦/置漢属沛郡晉屬沛國)廢¶
<pb:KR2k0008_WYG_007-25a>¶
　蘄縣(在宿州南四十六里秦/置漢屬沛郡晉屬譙郡)廢臨渙縣(在宿州西南/九十里本漢)¶
　(銍縣屬沛郡晉属譙/郡梁改臨渙隋因之)廢義成縣(在霍丘縣北四十/里漢置属沛郡)廢¶
　安豐縣(在夀州南六十里漢属六安/國隋屬淮南郡今為安豐鄉)廢譙縣(在亳州/城漢属)¶
　(沛郡晉為譙郡治隋因之唐為亳州附郭/有尉廨碑存已上二縣俱漢置本朝省)廢招信縣¶
　(在旴𣅿縣西六十里本後/周招義縣宋改曰招信)郪丘(去潁州治八里魏安/釐王時秦拔郪丘漢)¶
　(置新郪縣属汝南郡章帝時/徙宋公於此今呼為潁陽城)流星園(在亳州天静宫/南碑云有星突)¶
　(流于園老子因而降誕即/此元有聖母殿遺趾尚存)漆園(在定逺縣東三十里/相傳即荘生為吏之)¶
　(處又山東曹/縣有漆園城)夢蝶巷(在舊城夢蝶坊荘周云周夢為/蝴蝶栩栩然蝴蝶也俄然覺則)¶
<pb:KR2k0008_WYG_007-25b>¶
　(蘧蘧然周也不知周之夢為蝴蝶與蝴蝶/夢為周與後人因名其地為夢蝶巷云)垂花塢(在/舊)¶
　(府城逍遥臺南上有樛藤垂花唐刺史獨孤及愛之/命以名作詩云紫蔓青條覆酒壺落花時與野風俱)¶
　(歸来自負花前醉/笑向游魚問樂無)垓下(在虹縣西五十里漢兵圍/項羽垓下大敗之即此)奕¶
　壇(在府東北一十六里有石臨河刻成棋/局又鑿窊可置棋子上刻爛柯二字)韓信壇(在/泗)¶
　(州東南七里/有壇基存)龍鳳磚(在舊府城開元寺南唐主李昇/微時嘗寓寺中故寺有潜龍殿)¶
　(而磚/尚存)金梭堆(在夀州東一十里俗傳淮南王/遺金於此人多於雨後得之)¶
名宦周孫叔敖(戰國時為楚令尹嘗作芍陂/大興水利夀人至今徳之)漢孔安國¶
　(臨淮太守以詩書/教化一郡稱治)路温舒(臨淮太守/多著異蹟)蕭咸(睢陽泗水/内史所居)¶
<pb:KR2k0008_WYG_007-26a>¶
　(有政/績)王嘉(鴻嘉中為九江/太守治甚有聲)薛宣(臨淮太守/政教大行)何武(沛郡/太守)¶
　(善聲/著聞)侯霸(淮平令政理有能名逮王莽敗保國自守/卒全一郡更始初遣使徴之百姓號哭遮)¶
　(道曰願乞復留朞/年使者具以狀聞)朱暉(臨淮太守好節槩有所拔用/皆勵行士吏人畏愛為之歌)¶
　(曰强直自遂南陽朱季/吏畏其威人懐其惠)虞延(建武初細陽令每嵗時/伏臘輒休遣徒繫各使)¶
　(歸家莫不感其/恩徳應期而還)許慎(沛縣長嘗作説文解/字十四篇傳于世)馬宫(九江/太守)¶
　(有治聲召/為大司徒)時苗(夀春令令行風靡始之官乗黄特車/嵗餘牛生一犢逮去曰犢是淮南所)¶
　(生非我有也/留之而去)宋均(九江太守郡多虎暴數為民患均/務退奸貪進忠善去檻穽虎自東)¶
　(游度/江去)盧植(熹平中九江蠻反四府選植才/兼文武拜九江太守蠻冦賔服)何比干(汝/隂)¶
<pb:KR2k0008_WYG_007-26b>¶
　(縣決曹掾平活數/千人時號何公)宋登(汝隂令為政明能號稱神父/後卒于家汝隂人配社祠之)¶
　孫堅(盱眙丞又徙下/邳丞所在有稱)三國盧毓(魏譙郡太守文帝以/譙舊鄉大徙民充之)¶
　(以為屯田而譙土地磽瘠百姓困/窮毓上表徙民於梁國就沃衍)鄭渾(魏下蔡長時/天下未定民)¶
　(皆剽輕不念産殖渾課使/耕桑兼開稻田民以豐給)王棊(魏明帝時安豐太守/為政清嚴有威惠明)¶
　(設防備敵/人不敢犯)鄧艾(仕魏屯田于芍/陂人蒙其利)徐邈(魏譙郡相有/政績著稱)晉¶
　王渾(以安東将軍鎮夀陽不尚刑名/處斷明允虗懐接納士悦附之)鄧殷(汝隂太守/先是夢行)¶
　(水邊見一女子猛獸從其後占曰水/邊女汝字獸守也當作汝隂果然)南北朝劉湛(宋/武)¶
　(帝以其子義康為豫州刺史留鎮夀陽以湛/為長史義康弱年未親政府州事悉委湛)沈璞(宋/元)¶
<pb:KR2k0008_WYG_007-27a>¶
　(嘉末盱眙太守魏大武南侵與臧質共守旴𣅿太武/攻之三旬弗克而去質使上露布璞固辭歸功于質)¶
　沈慶之(宋元嘉末以南兖/州刺史鎮旴𣅿)張冲(南齊旴𣅿太/守美聲著聞)昌義之¶
　(梁天監中以北徐州刺史鎮鍾離魏元英来侵晝夜/攻城戰日數十合魏軍死者與城平會援兵至魏軍)¶
　(遂/敗)夏侯亶(梁南豫州刺史夀久罹兵荒百姓多/散亶輕刑薄賦務農省役人户充復)李崇¶
　(後魏将守夀春十年常養壮士數千/人冦来無不摧破鄰國謂之門虎)隋趙軌(夀州總/管長史)¶
　(芍陂舊有五門堰蕪穢不脩軌勸課吏人/更開三十六門灌田五千餘頃人賴其利)元胄(濠豫/二州)¶
　(刺史翼亮隋室𢎞濟/王基有佐命之勲)唐盧祖尚(高祖時為夀州/都督有能名)高智¶
　周(髙宗時夀州刺史治尚文雅行所部先見諸生質/經義及為政得失既乃録訟考耕餉勤惰以為常)¶
<pb:KR2k0008_WYG_007-27b>¶
　栁寳積(永徽中潁州刺史修椒陂塘/引潤水漑田二百頃民利之)顔元孫(垂拱間/為濠州)¶
　(刺史有文名即/杲卿之父也)蘇晉(泗州刺史以仁恕為政吏民/信服久之父老解職歸養)韋¶
　知人(泗州刺史政尚平易/以恤民為務有治聲)李岵(潁州刺史在郡興/利除害得民歡心)張¶
　公度(夀州刺史有去思/頌大厯間立碑)張鎰(大厯初濠州刺史政條/清簡延經術士講授生)¶
　(徒大厯中條天下牧/守課績鎰理行第一)張萬福(徳宗時李正已反江淮/漕船不敢踰渦口以萬)¶
　(福素有威名拜濠州刺史萬福至濠駐馬/於岸悉發漕船相銜進賊兵睥睨不敢動)李繁(亳州/刺史)¶
　(有機畧遇劇賊為患繁/出兵擒之民用得所)貟半千(濠州刺史不専任吏/以文雅粉澤故禮化)¶
　(大/行)獨孤及(濠州刺史嵗饑鄰郡流亡什四已上而/州人獨安其治因俗為理人用愛戴)劉¶
<pb:KR2k0008_WYG_007-28a>¶
　茂復(濠州刺史政無他門賦無横歛人人知教濠人/多不𦵏茂復下令過期不𦵏者笞之其不能𦵏)¶
　(者以俸/錢與之)楊凝(判亳州増墾田决圩/堰築隄防水患訖息)李則(定逺尉假領/他縣令嚴而)¶
　(行富豪併貧民之産而不/税者盡以法治貧民用安)羅珦(夀州刺史後刺廬州/其徳政碑曰夀春距)¶
　(廬江三百里公嘗牧守兹郡夀人/望而愛之赤幃即路夀人自理)侯固(大中間濠州/刺史奏乞増)¶
　(植桑無加税刻/石定逺縣門)鄭惲(下蔡長至縣奪民漁/獵之具使務耕桑)杜慆(泗州/刺史)¶
　(龎勛反攻城或勸出家屬慆曰死生與将士共之賊/易慆馳勇士欲入封府庫慆陽出迎勞伏甲士皆殱)¶
　(焉被圍凡十月拊循將士皆殊/死戰賊累攻不克卒定一州)五代王祚(漢潁州刺/史均部内)¶
　(税租補實流徙及䟽導通商/渠湮塞以通舟楫郡無水患)司超(周時為宋宿亳二/州遊奕巡檢使改)¶
<pb:KR2k0008_WYG_007-28b>¶
　(宿州固鎮守禦都指揮使移屯/潁州下蔡鎮屢與淮人戰有功)朱景(楊吳霍丘守将/梁遣兵襲之為)¶
　(景所敗初梁兵渡淮表識其可渉之津景宻/徙表於深處梁兵望表而涉溺死者大半)郭全義¶
　(南唐濠州觀察使有能名子廷謂仕為濠州/監軍後加本州團練使周師兩至不能下)江夢孫¶
　(南唐天長縣令民有爭馬訟久不決夢/孫令縱馬於郊馬奔入主家其訟遂決)劉仁贍(南唐/清淮)¶
　(軍節度使鎮夀州周師攻圍久不能下既而南唐割/地於周而仁贍獨堅守其子崇幸其父病謀出降仁)¶
　(贍命斬之病甚其副使以城降仁贍是日卒世宗因/移城下蔡而復其軍曰忠正軍曰吾以旌仁贍之節)¶
　宋叚思恭(知泗州太祖嘗面諭之曰卿在泗州/百姓稱仁雍熙中知夀州克著勤蹟)王郁¶
　(為濠州判官将死告家人曰吾厯官逾五十年慎/於用刑活人多矣後必有興者其孫欽若果大顯)朱¶
<pb:KR2k0008_WYG_007-29a>¶
　昻(知泗州嘗聚淮水流尸三千為冡瘞之有戍/卒謀亂昻誅其首惡凡支黨詿誤者悉貰之)王審¶
　𤦺(為中正軍節度在鎮八年為政寛簡/嵗得租課量入為出未嘗有所誅求)韓丕(端拱中/知濠州)¶
　(雖不優於吏事能以清/介自持時稱其長者)楊覃(淳化中同判夀州廵撫/使潘慎脩上其政績有)¶
　(詔嘉奨就/命知州事)李迪(真宗時知亳州亡卒羣剽城邑發兵/捕之久不得廸至悉罷所發兵隂聴)¶
　(察知賊區處部勒驍/鋭士擒賊斬以徇)俞獻卿(安豐縣尉有僧貴寧積/財甚厚其徒殺之詣縣)¶
　(紿言師出遊矣獻卿曰吾與寧善不告而去豈有/異乎其徒色動因執之得其所瘞屍一縣大驚)崔¶
　立(知安豐縣大水壊期斯塘立躬督繕/治踰月而成政以循稱後又知濠州)畢士安(知潁/州有)¶
　(治政以嚴/正見稱)王旦(通判濠州以賢達著名弟/旭亦嘗知潁州卓有政績)喬惟岳(真/宗)¶
<pb:KR2k0008_WYG_007-29b>¶
　(時知夀州表陳彭年/通判州事甚有治聲)李若谷(知夀州豪右多分占芍/陂陂皆美田夏雨溢壊)¶
　(田輒盜決若谷擿冐占田者逐之每/決輒調瀕陂諸豪使塞堤盜決乃止)栁植(知潁州後/又厯知壽)¶
　(亳州所至官舍蔬果亦不/妄採家無長物時稱其㢘)張知白(知亳州守道徇/公當官不撓)蔡¶
　齊(知潁州卒于官故吏朱寀至潁吏民見寀泣指其/所嘗更厯施為曰此蔡使君之迹也其仁恩如此)¶
　陳堯佐(知夀州嵗大飢出俸米為糜粥食/餓者吏人悉獻米至振數萬人)夏竦(知潁/州以)¶
　(不苛為政革去前弊人甚徳之又知亳州/立保伍法有政聲盜賊不發田里晏然)晏殊(知潁/州以)¶
　(政事聞於一時公餘手不釋卷/時邵亢為推官殊諉之以事)段少連(仁宗時知蒙/城縣通敏有)¶
　(才遇事無大/小決遣如流)陳希亮(知宿州跨汴為橋水與橋爭常/壊舟希亮始作飛橋無柱以便)¶
<pb:KR2k0008_WYG_007-30a>¶
　(往来詔賜縑以褒之仍下其/法自畿邑至泗州皆為飛橋)尹洙(通判濠州元祐間/通判王雍刻石題)¶
　(名記之議者謂/倅㕔多賢達云)宋庠(以使相判亳州/以慎靜為治)宋祁(知夀亳二/州用經術)¶
　(飾吏事臨訟/以平恕決之)陳執中(以使相判亳州/人莫敢干以私)蘇頌(知潁州通/判趙至忠)¶
　(本邊徼降者所至與守競頌待之以禮且盡誠意至/忠感泣曰身雖夷人然見義則服平生説服者惟公)¶
　(與韓魏公耳後又/厯知亳濠二州)張昷之(淮南提刑知亳州楊崇勲/恃恩為不法誣蒙城知縣)¶
　(王申罪械送獄昷之㢘得寃/状乃出申配姦吏若干人)魏琰(知夀州盜殺寺童/子有司執僧笞服)¶
　(琰㢘其非罪命脱械縦去一府/爭以為不可後數日得真盜)李防(知宿亳二州好/建明利害所至)¶
　(必有/論奏)連庶(知夀春縣興學校尊禮秀民以/勸其俗開瀕淮田千頃縣大治)楊察(景祐/中通)¶
<pb:KR2k0008_WYG_007-30b>¶
　(判宿州後又厯知潁夀二/州遇事明決勤於吏職)趙抃(通判泗州州守昏不/事事監司欲罷之抃)¶
　(左右其政守得以善/罷又嘗攝知濠州)趙賀(通判宿州後又知濠夀州/所至吏事精明下不敢欺)¶
　劉渙(仁宗時為潁上令以剛直不能事上官棄去/家于廬山之陽歐陽脩髙其節作詩以美之)吳¶
　奎(至和中知夀州専以仁恕及民事/至立㫁吏民惜其去久而思之)包拯(定逺令政/績彰聞又)¶
　(知天長縣有訴盜割牛舌者拯使歸屠牛鬻之尋有/告私屠牛者拯曰何為割牛舌而又告之盗色變遂)¶
　(引/伏)李先(淮南轉運使夀春民陳氏施僧田其後貧弱/往丏食僧所而僧逐之取僧園中筍遂執以)¶
　(為盜先詰其由奪/田之半以還之)傅楫(攝知天長縣發摘/𨼆伏姦猾屏跡)張燾(淮南/轉運)¶
　(使泗州水城且壊燾/悉力營護詔寵其勞)朱景(知夀州嵗飢亟發廩振給/勸富者出穀所活數萬城)¶
<pb:KR2k0008_WYG_007-31a>¶
　(西居民三千室建請築外郭環入/之公私稱便子光庭亦嘗知亳州)朱夀隆(知宿州宿/多劇盗至)¶
　(白晝被甲剽攻郡縣不能制夀/隆設方畧耳目捕斬千餘人)蘇軾(知潁州嘗乞賞/汝隂尉李直方)¶
　(捕賊功不報會郊恩當/轉官即奏移以賞之)韓晉卿(神宗時知夀/州奏課第一)葉康直¶
　(知亳州通濬積潦/民獲田數十萬畝)豐稷(蒙城簿每事據正以誠/意賛其官長未嘗立異)傅求¶
　(通判泗州淮水溢毁城朝廷遣中使護築絶淮取土/求相度汴隄旁有高埠夷之得土載以回舟省工費)¶
　(殆半尋擢/知宿州)馬從先(知宿州宿素難治従先厚賞以求/盜禁屠牛鑄錢嚴甚大水發廩振)¶
　(流亡全活數十萬後又/知夀州其治一如宿時)石揚休(知宿州究心民事未/嘗有睱常曰吾茍偷)¶
　(安一日則訟事/必聚受害衆矣)吕公著(通判潁州郡守歐陽修與為/講學之友後知是州民愛戴)¶
<pb:KR2k0008_WYG_007-31b>¶
　(之子希純亦/嘗知是州)燕肅(知潁州精於刻漏時刻不差/有善政臨去吏民莫不攀戀)尤蔣¶
　堂(知泗州事剛柔並用無/急遽之政田里帖然)富紹庭(知宿州紹庭故相/弼之子能以善政)¶
　(繼其/家法)陶令(靖康間知旴𣅿縣徽宗南幸以南山有十/景欲臨幸詔所在清道令辭以非浃旬可)¶
　(辦上嘉其/直而止)曽悟(靖康初為亳州土曹金人破州被執/悟抗辭慢罵衆刅劘之妻孥同日被)¶
　(害/)徐端益(虹縣尉張邦昌偽詔至縣令以下迎/拜宣讀如常式獨端益不拜而走)康允¶
　之(建炎中知夀春府有賊萬餘人攻/城允之率軍民固守賊解圍去)孫逸(知濠州建/炎間閭勍)¶
　(奉兩京祖宗神御至逸不開門勍告之故/逸乃朝服率属吏遥拜勍不能奪而去)畢再遇(知/盱)¶
　(眙軍金人大入冦/再遇屢擊敗之)吳說(紹興初知盱眙軍奏乞禁止/採&KR1173;高宗謂貧民以此為生)¶
<pb:KR2k0008_WYG_007-32a>¶
　(乃詔官司不得採/&KR1173;而民間従便)國鳳卿(紹興初通判濠州金人圍/城守棄城去鳳卿抗敵不)¶
　(屈而/死)夏俊(紹興中盱眙縣尉金人入冦俊與士人胡/昉部八十四人夜攻泗州金守棄城遁俊)¶
　(入城撫勞詔/俊就知泗州)劉錡(以東京副留守抵順昌守臣陳規/得報金兵已入東京錡即鑿舟沈)¶
　(之示無去意屢率衆極力與戰/殺其衆五千金人大敗而遁)汪若海(紹興中通判/順昌府金人)¶
　(奄至劉錡衆不滿三萬遣人丐援於朝無敢/往者若海毅然請行朝廷從之金兵果敗去)王霆(初/守)¶
　(濠州節浮費糴粟貴馬以備不虞尋差知安封軍臣/上言王霆在濠人甚安之不宜輕易詔再任職事修)¶
　(舉/)鄭絪(通判夀春府先是金人遣完顔林持檄来撫/諭絪縛林送于朝率軍守禦制置使劉錡言)¶
　(其忠改/知府事)周淙(紹興末守濠梁淮楚舊有並山水置寨/自衛者淙為立約束結保伍金主亮傾)¶
<pb:KR2k0008_WYG_007-32b>¶
　(國犯邊民賴以全/活者不可勝討)王阮(孝宗時知濠州請復曹瑋方/田修种世衡射法日講守&KR0640;)¶
　(與邊民親訪北境事宜/終阮在濠金不敢南侵)李祥(濠州録事參軍安豐守/臣冐占民田訟屢改而)¶
　(不決監司委/祥卒歸之民)黄幹(通判安豐軍淮西帥司檄鞫和州/疑獄幹委曲審問無所得一夜夣)¶
　(井中有人明日呼囚詣之曰汝殺人投之/井我悉知之矣囚遂驚服果於廢井得屍)趙士嶐(淮/西)¶
　(兵馬鈐轄駐夀春賊丁一箭以衆来攻三旬/不退士嶐選壮士數百出其不意擊走之)楊照(濠/州)¶
　(将官金人圍城急照躍上角樓刺敵執旗者洞腹而/死照俄中流矢卒有統領丁元者遇金人十八里洲)¶
　(勉其徒毋負國一/舟二百人皆鬭死)杜杲(知定逺縣會李全犯邊擢知/濠州制置大使趙善相謀復)¶
　(盱眙宻訪杲卒/用其䇿成功)李庭芝(淳祐中為兩淮制置司參議/官與賈似道議柵清河五河)¶
<pb:KR2k0008_WYG_007-33a>¶
　(口増淮南烽一百二十繼知濠州/復知荆山以&KR0640;淮南皆切中機會)元張晉亨(以萬户/戍宿州)¶
　(分兵列營於汴隄南北屯田種藝期年皆獲其/利子好古繼其職訪民瘼革吏弊立為條約)梁瑞¶
　(懐逺縣尹温雅㢘慎上下翕然敬憚之/鼎新學舎及去士子刻石以紀其徳)歸𤾉(至順初/同知潁)¶
　(州事鉏奸擊强人/不敢以年少易之)張孚(虹縣尹興學化民時/俗丕變邑人徳之)余闕(元/統)¶
　(初同知泗州事為政/嚴明宿吏皆憚之)梁思温(靈璧縣尹為政/循良有去思碑)連九鼎¶
　(鍾離縣尹六事/具備以㢘勤稱)本朝車誠(洪武初潁上知縣守職㢘/謹以誠信治民政化大行)¶
　(尋以績最/陞知光州)李偉(洪武中知臨淮縣在任亷慎有為勤/於撫字民賴以安永樂初以政績著)¶
　(聞厯陞光/禄寺卿)朱儼(洪武末知鳳陽縣在任能革/宿弊為政有方民咸徳之)方素易¶
<pb:KR2k0008_WYG_007-33b>¶
　(洪武中旴𣅿知縣在任㢘謹有善政朝廷嘉之/賜璽書鈔錠衣服等物以旌其能遷知金華府)楊鏞¶
　(永樂初懐逺知縣以㢘謹自持勤於政/務尋陞忻州知州百姓攀留不能釋)楊浩(永樂中/鳳陽知)¶
　(府處已無私馭下有道/闔郡之人咸仰賴之)石佩(宣徳間知泗州勤勸課/興孝友九載考績民赴)¶
　(闕借留加參議銜復任九/年有古循吏風  南畿志)楊瓚(正統中知鳳陽府㢘/潔公勤入覲賜襲衣)¶
　(宴勞志/南畿)孫景明(正統間知潁州興學校嚴禮祀/以㢘靜牧民得為治體南畿志)李敏¶
　(正統末同知鳳陽府㢘潔慈惠/累官南京户部尚書  南畿志)張智(景泰間知定逺/縣課士勸農政)¶
　(教大行部使上其績賜/璽書旌異  南畿志)何源(天順間知鳳陽府亷能剛/果軍民畏愛  南畿志)馮¶
　良(天順間定逺訓導嚴條約先/徳而後藝士風一變南畿志)白玉(成化初以都督/同知守備鳳陽)¶
<pb:KR2k0008_WYG_007-34a>¶
　(嘗修葛陂興水利在官無一亳/妄取軍民思慕之不置南畿志)張黻(成化間知宿州/秉公持正吏畏)¶
　(民懐陞去行李/蕭然  南畿志)王子澄(𢎞治初天長教諭以學行稱/躬訓迪諸生連舉進士去後)¶
　(科則不若之/矣  南畿志)蔣賢(正徳間任靈璧主簿流賊侵冦賢/率民兵禦之被執不屈遂為所害)¶
　(事聞廕子/  南畿志)張鑰(正徳間由都御史謫知泗州以㢘明/稱捍淮水禦流賊尤有功  南畿志)¶
流寓彭祖(古陸終氏第三子籛鏗也自堯厯夏殷封/於天彭嘗𨼆於雲母山服雲母夀八百嵗)莊¶
　周(宋蒙人嘗與惠子觀魚於濠梁之上今靈/璧潼山有荘子後族中率有善𤣥談者)王質(河/汾)¶
　(人文中子四世孫唐時僑居淝水上無進取意與/游者激之使求發聞因決䇿而西官至御史中丞)高¶
　乾(本燕人五代時李景據江南潜結契丹嵗遣單使/徃復乾父霸将契丹命以乾従行使景方至江左)¶
<pb:KR2k0008_WYG_007-34b>¶
　(諜間北使與中夏構隙遂殺霸居乾濠州乾在濠/生三子尋挈族歸宋給田亳州蒙城因土著焉)郭¶
　延澤(本徐州人好學博通典籍仕宋累官國子博士/咸平中以虞部貟外郎致仕居濠州城南有小)¶
　(園以自娱其詠牡丹千/餘首聚圖籍萬餘卷)歐陽修(本宋廬陵人初知潁/州因災傷奏免黄河)¶
　(夫萬餘人修陂水以通西湖民得其利皇祐初自維/揚来潁樂其風土慨然有終老之意致仕遂家焉)¶
　劉攽(本臨江人厯官中外喪父時歐陽修守潁攽徃/依之與修賡詠攽詩有云羈鳥能擇木游魚知)¶
　(赴淵卜居幸樂/國負郭依良田)王萬(世家婺州父游淮間萬因生長/濠州少忠伉有大志究心當世)¶
　(急務宋嘉定中登進士累官通判鎮江府時金初滅/當路多知其人豪也咨問者旁午萬謂當急為自治)¶
　(之規累遷至知平江/府以太常少卿致仕)¶
<pb:KR2k0008_WYG_007-35a>¶
人物周管仲(春秋時潁上人少與鮑叔牙為友鮑叔知/其賢薦於齊桓公既相齊遂富國彊兵攘)¶
　(夷狄尊周室九合諸侯一匡天下孔子曰㣲管仲吾/其被髮左袵矣許其有仁者之功所著有管子書八)¶
　(十六/篇)卞和(春秋時楚人嘗於荆山得玉璞獻之厲王/以為詐刖其左足武王即位復獻之又以)¶
　(為詐刖其右足及文王即位乃抱璞泣王使人問之/曰臣非悲刖寳玉而題之以石真士而名之以詐所)¶
　(以悲也王使玉人琢之/果得玉封零陵侯不就)列國甘茂(下蔡人為秦左相/秦王嘗使之約魏)¶
　(以伐韓宜陽茂恐王聴讒見疑王遂與之/盟于息壤卒拔宜陽後復仕齊為上卿)秦甘羅(茂/之)¶
　(孫年十二事秦相吕不韋秦欲使張唐相燕唐不肯/行羅説而行之乃使羅於趙趙王郊迎割五城以廣)¶
　(河間羅還報秦封羅為上/卿復以茂之田宅賜之)陳勝(陽城人嘗與人傭耕/曰茍富貴無相忘傭)¶
<pb:KR2k0008_WYG_007-35b>¶
　(者笑曰若為傭耕何富貴也勝曰燕雀安知鴻鵠之/志哉遂舉兵稱扶蘇項燕自立為将軍後為其御所)¶
　(害/)陳嬰(本東陽令史居縣中素信謹東陽少年殺其/令欲立嬰為王嬰母謂曰自我為汝家婦未)¶
　(聞汝先有貴者今暴得大名不祥/不如有所属嬰乃止後相楚懐王)漢武涉(盱眙人有/口辨項羽)¶
　(使往説韓信以三分天/下鼎足而立信不従)陳萬年(沛郡相人性㢘平内/行修飭以高第入為)¶
　(右扶風遷太僕丙吉嘗薦/於宣帝後至御史大夫)召信臣(九江夀春人以明/經甲科為郎遷上)¶
　(蔡長視民如子後為南陽太守為民興利其化大行/號曰召父詔賜黄金四十斤遷河南太守治行常為)¶
　(第一復増秩賜金竟寧/中徴為少府列於九卿)薛廣徳(沛國相人嘗以魯詩/教授楚國龔勝龔舎)¶
　(師事焉以蕭望之薦累官至御史大夫廣徳温雅有/醖藉及為三公直言諌諍後乞骸賜安車駟馬黄金)¶
<pb:KR2k0008_WYG_007-36a>¶
　(而歸縣其安/車傳子孫)陳咸(萬年子為郎有異材抗直數言事/元帝時擢御史中丞累官冀州刺)¶
　(史後為尚書王莽専政即乞骸骨去三子參豐欽悉/令解官嘗戒子孫曰為人議法當依於輕雖有百金)¶
　(之利慎勿與人重後/莽再徴竞稱疾不起)郭憲(宋公人少師事東海王仲/子時王莽専政召仲子憲)¶
　(諌曰不宜賤道畏貴及莽篡位拜憲郎中賜以衣服/憲焚之而逃光武時徴拜博士遷光禄勲嘗以諌諍)¶
　(不合伏地不拜帝曰嘗聞闗東觥/觥郭子横真不虚也子横憲字)梅福(九江夀春人/少學長安明)¶
　(尚書穀梁春秋為郡文學補南昌尉上書言事及王/莽専政福一朝棄妻子去人傳以為仙其後人有見)¶
　(福於會稽者變姓/名為吳市門卒云)桓譚(沛國相人父成帝時為大樂/令譚以父任為郎因好音樂)¶
　(徧習五經能文章尤好古學光試即位拜議郎上疏/陳時政帝欲以䜟決疑譚極言非經帝怒出為六安)¶
<pb:KR2k0008_WYG_007-36b>¶
　(郡丞譚著書言當世行事/號新論又有賦誄書奏)桓榮(沛郡龍亢人少學長/安精力不倦建武中)¶
　(拜議郎授太子經累遷太子少傅賜以輜車乗馬榮/大會諸生曰今日所䝉稽古之力也明帝即位尊以)¶
　(師禮拜為五更子郁敦重篤學以尚/書教授門生常數百人官至侍中)張酺(汝南細陽/人自少力)¶
　(學不怠顯宗開四姓小侯學酺以尚書教授論難當/上意除為郎令入授皇太子經侍講率有勁正之辭)¶
　(累官至/司徒)衛宏(東海泗人仕為議郎少嘗従九江謝曼/卿受毛詩作詩序後更受古文尚書於)¶
　(杜林為作訓㫖時濟南徐巡師事宏亦以儒顯由/是古學大興宏又作漢舊儀四篇載西京雜事)趙¶
　孝(沛國蘄人時兵荒人相食弟禮為餓賊所得孝聞/之即詣賊曰禮痩不如孝肥賊驚異並放還鄉顯)¶
　(宗聞其行拜/諫議大夫)召馴(九江夀春人少習韓詩以志義聞/鄉里稱之曰徳行恂恂召伯春馴)¶
<pb:KR2k0008_WYG_007-37a>¶
　(字伯春肅宗朝拜左中郎将入授/諸王經帝嘉其義學恩寵甚崇)范遷(沛國相人有/清行仕為漁)¶
　(陽太守以智略安邊匈奴不敢入界及在公輔有宅/數畝田不過一頃復推與兄子其妻謂曰君有四子)¶
　(而無立錐之地可餘奉禄以為後世業遷/曰吾備位大臣而蓄財求利何以示後世)徐防(沛國/銍人)¶
　(舉孝㢘為郎禮貌矜嚴顯宗異之特補尚書郎職典/樞機周宻畏慎和帝時拜司空上疏言五經宜為章)¶
　(句以悟後學/累官至太尉)杜宻(潁川陽城人為人沉質為司徒胡/廣所辟遷北海相宦官子弟為令)¶
　(長姦惡者輒按捕之行春到高宻見鄭𤣥知其異器/即召署郡職後拜太僕黨事既起免歸本郡與李膺)¶
　(俱坐而名行相次/故時人稱李杜焉)桓典(榮𤣥孫舉孝㢘為郎靈帝朝/拜侍御史常乗驄馬京師畏)¶
　(憚語曰行行且止避驄馬御史三遷至羽林中郎将/弟彬為尚書郎與蔡邕齊名邕論序其志以為有過)¶
<pb:KR2k0008_WYG_007-37b>¶
　(人者四乃樹/碑而頌焉)陳寵(咸曽孫父躬事光武為廷尉寵明/習家業肅宗初為尚書是時承永)¶
　(平故事吏尚嚴切寵上䟽請濟之以寛是後人俗和/平屢有嘉瑞後厯三郡三卿所在有跡官至司空寵)¶
　(雖𫝊法律而兼通經書/奏議温粹號為稱職)陳忠(寵子明習法律用心寛/詳三遷廷尉政有聲稱)¶
　(安帝初立數上薦𨼆逸及直道之士常作縉紳先生/論以風上寵信之偏屢上疏言多切直累官至尚書)¶
　(令/)范滂(汝南細陽人少厲清節舉孝㢘光禄四行時/冀州飢荒盜起滂為清詔使登車攬轡慨然)¶
　(有澄清天下之志及至州境守令望風解印綬去後/以鉤黨坐繫既釋復見收母曰汝今得與李杜齊名)¶
　(死亦何恨滂跪受教/再拜而辭聞者流涕)施延(沛國蘄人明五經星官風/角家貧嘗詣海鹽任作半)¶
　(路亭以養母時馮敷為督郵至知其賢者下車謝使/入亭請與飲食脱衣與之餉錢不受順帝初徴拜太)¶
<pb:KR2k0008_WYG_007-38a>¶
　(尉/)華陀(譙人遊學徐土兼通經史曉養性之術年且/百嵗猶有壮容人以為仙舉辟皆不就精於)¶
　(方藥處劑不過數種心識分銖不假稱量針藥所不/及者因刳割腹背㫁截腸胃除其疾而縫之傅以神)¶
　(膏即愈曹操苦頭風召陀針之/隨手而瘥後召不至竟為所害)三國曹植(譙人操次/子十餘嵗)¶
　(善屬文操視其文曰汝倩人邪植跪曰言出為論下/筆成章顧當靣試柰何倩人操甚異之植任性而行)¶
　(不自雕勵封陳/王薨謚曰思)夏侯惇(沛國譙人嬰之後魏曹操初/起惇為裨将尋領東郡太守)¶
　(屢従征伐有功文帝時拜大将軍惇/性清儉有餘財輒以分施卒諡忠侯)劉曄(淮南夀春/人許邵嘗)¶
　(稱其有佐世之才廬江界有山賊守險衆謂不可伐/曄以為可卒如所度其他料敵制勝無不中明帝時)¶
　(進爵東亭侯曄在朝畧不交接或問其故荅曰僕在/漢為枝葉於魏備腹心寡偶少徒於宜未失也卒謚)¶
<pb:KR2k0008_WYG_007-38b>¶
　(景/侯)夏侯淵(惇族弟従曹操征討有功拜征西将軍淵/之従子尚領荆刺史文帝與之親友尚子)¶
　(𤣥左右勲業/官顯於時)許禇(譙國人身長八尺餘腰大十圍勇/力絶人曹操壮之拜都尉従討袁)¶
　(紹累拜振威将/軍卒諡壯侯)陳矯(東陽人魏明帝時為尚書令帝/嘗至尚書門矯跪曰陛下欲何)¶
　(之帝曰欲案行文書耳矯曰此臣職分非/陛下所宜臨也帝乃命回車其直亮如此)嵇康(其先/本上)¶
　(虞人姓奚以避怨徙譙家于銍之嵇山因命氏焉康/逺邁不羣與魏宗室婚拜中散大夫不就嘗彈琴詠)¶
　(詩以自足後以譛被害兄/喜有當世才厯太僕宗正)魯肅(呉臨淮東城人家富/於財周瑜嘗徃見之)¶
　(且求資粮肅有米兩囷囷三千斛乃指一囷與之後/仕吳累戰功為横江将軍肅為人方嚴雖在軍陣手)¶
　(不釋卷又善/談論属文)蔣欽(九江夀春人給事吳孫䇿為右護/軍累功遷盪冦将軍初欽屯宣城)¶
<pb:KR2k0008_WYG_007-39a>¶
　(徐盛收欽屯吏表斬之盛常畏欽/害已而欽每稱其善論者美焉)薛綜(沛郡竹邑人/仕吳為五官)¶
　(郎中除合浦交阯太守官至太子少傅所著詩賦論/難凡數萬言子瑩孫皓時領少傅又為左國史與華)¶
　(覈等共/撰吳書)吕範(汝南細陽人少為縣吏從孫䇿攻討有/功拜裨将軍領彭澤太守遷平南將軍)¶
　(屯柴桑權都武昌拜範建威将軍/領丹陽太守治建業終大司馬)丁奉(吳廬江安豐/人少以驍勇)¶
　(為小将屢立戰功孫亮即位為冠/軍将軍後遷大将軍領徐州牧)胡質(楚國夀春人/性沈實内察)¶
　(仕魏為頓丘令平反獄情累遷征東将軍假節青徐/諸軍事備禦有方海邊無事卒贈陽陵亭侯謚曰貞)¶
　晉胡威(質子父子俱以清慎聞威厯安豐太守後入/朝武帝問曰卿孰與父清對曰臣不如也臣)¶
　(父清惟恐人知臣清惟恐/人不知是臣不及逺也)夏侯湛(譙國人幼有盛才/文章宏富善構新)¶
<pb:KR2k0008_WYG_007-39b>¶
　(詞而美容觀嘗與潘岳同車接茵京都謂之連璧泰/始中舉賢良對䇿中第拜郎中後轉尚書郎出為野)¶
　(王令惠帝即位/為散騎常侍)嵇紹(康子事母孝累官至侍中㑹河/間成都二王舉兵紹従惠帝與)¶
　(王戰于蕩隂侍衛皆潰惟紹以身捍衛遂被害血/濺御衣事定左右欲浣衣帝曰此嵇侍中血勿去)桓¶
　彛(譙國人漢五更榮九世孫性通朗早獲盛名仕為/逡遒令累遷尚書吏部郎後為宣城内史蘇峻反)¶
　(守節而死五子温雲豁秘冲温豪爽有風概姿貌甚/偉哀帝朝以功加大司馬冲淹識有武幹孝武朝為)¶
　(荆州刺史/盡忠王室)嵇含(紹従子好學能文自號亳丘子舉秀/才除郎中惠帝朝為中書侍郎累官)¶
　(至平越中郎/将廣州刺史)曹攄(譙國人調補臨淄令縣有寡婦姑/勸令改適婦守節不移姑愍之宻)¶
　(自殺親黨告婦殺姑攄知其寃辨究得實時稱其明/獄有死囚攄於嵗夕放暫歸家刻日相率而還一縣)¶
<pb:KR2k0008_WYG_007-40a>¶
　(嘆/服)戴逵(譙國人博學能文善鼓琴工書畫性高潔常/以禮度自處深以放達為非道著為論孝武)¶
　(時累徴不就子顒有高名/嘗述荘周大㫖著為論)陳騫(矯子沈厚有智謀為/尚書郎累遷太守並)¶
　(著治蹟後封安國亭侯遷/侍中都督揚州諸軍事)劉翼(淮陵人永昌之亂翼/為衡陽太守起兵期)¶
　(復晉祚力/戰死之)武周(沛國竹邑人仕至光禄大夫子陔及/二弟韶茂皆總角見稱有器望同郡)¶
　(劉公榮見之曰三子國士也陔最優仕至尚/書左㒒射韶至散騎常侍茂至侍中尚書)桓宣(譙/國)¶
　(銍人仕為丞相舍人時張平樊雅負固各據一城元/帝以宣與之同里轉為後㕘軍使就之平雅即遣使)¶
　(隨宣受節制後更宣為都督司梁雍及荆/州之南陽襄陽新野南鄉軍事甚有稱績)劉惔(沛國/相人)¶
　(祖宏宏兄粹弟潢並有名惔少清逺家貧晏如王導/深器之累遷丹陽尹為政清整性好老荘卒於官孫)¶
<pb:KR2k0008_WYG_007-40b>¶
　(綽誄云居官無官官之事處/事無事事之心時以為名言)桓伊(宣族子嘗督豫揚/二州軍事所至撫)¶
　(綏百姓賴焉與謝𤣥共破符堅進號右将軍封永脩/縣侯伊性謙素不伐善音樂有蔡邕柯亭笛嘗自吹)¶
　(之/)隗炤(汝隂人善易臨終書板授妻曰後五年春當/有詔使来姓龔此人負吾金即以此板徃責)¶
　(至期果有龔使至妻齎板往使者惘然良久乃悟取/蓍筮之歎曰妙哉吾不負金汝夫自有金知汝漸困)¶
　(故藏金以待知我善易故書板以寓意耳金五百斤/盛以青甕覆以銅梓在屋東去壁一丈入地九尺掘)¶
　(之如/卜)南北朝夏侯詳(譙人年十六遭父喪哀毁廬墓/三年有三足雀来集後仕宋為)¶
　(新汲令累遷/尚書左僕射)王彭(宋盱眙人父母終貧無以營𦵏鄉/人為助作磚時天旱艱於水彭號)¶
　(天自訴忽泉湧/出𦵏畢而竭)鄭黒(宋夀陽人為豫州刺史時殷琰/叛黒起兵淮上以捍之遷司州)¶
<pb:KR2k0008_WYG_007-41a>¶
　(刺/史)劉瓛(宋沛郡相人惔六世孫䔍志好學五嵗時聞/舅氏讀管寧𫝊欣然聴之曰此可及也兄弟)¶
　(二人共處蓬室怡然自樂聚徒教授/不廢袁粲嘉其清徳薦為秘書郎)劉璡(瓛弟方毅/正直宋泰)¶
　(豫中為明帝挽郎瓛常夜隔壁呼之璡下牀著衣/立然後應瓛怪其久曰向束帶未竟其立操如此)劉¶
　顯(瓛族子六嵗能誦過秦論仕梁為㕘軍俄署法曹/後沈約引為少傅五官約嘗於坐䇿顯十事顯對)¶
　(其/九)裴邃(梁夀陽人時裴叔業以夀陽降魏邃乃自拔/還梁梁以為豫州刺史欲謀夀陽乃以邃督)¶
　(軍北入所至響/應竟破魏軍)隋劉臻(沛國相人舉秀才為邵陵王/東閣祭酒隋高祖初進位儀)¶
　(同三司左僕射臻耽悦經史終日/覃思精於兩漢書時稱為漢聖)唐張路斯(潁上人/年十六)¶
　(中隋明經第仕唐為/宣城令以才能稱)夏侯端(夀州人唐髙祖㣲時與/相友高祖入京師擢河)¶
<pb:KR2k0008_WYG_007-41b>¶
　(南道招慰使𫝊檄州縣次亳州會王世充起道塞無/所歸乃馳節東走世充遣人以吏部印綬召之端即)¶
　(焚書及衣解節毛懐之/間道走歸拜秘書監)劉行舉(盱眙人徐敬業起兵/揚州行舉與楚州刺)¶
　(史李崇福連和嬰城不/従敬業敗拜遊擊将軍)李敬𤣥(亳州譙人該博羣籍/尤善於禮髙宗在東)¶
　(宫以馬周薦為崇賢館侍讀累官中書令封趙國公/儀鳳初拜洮河道大總管與吐蕃戰敗貶揚州長史)¶
　(卒謚文憲撰次禮論/及他書數十百篇)董召南(夀州安豐人苦學讀書/𨼆居行義事親以孝聞)¶
　(韓愈嘗作董生行以送之有云嗟哉/董生孝且慈人不識惟有天翁知)龎嚴(夀春人舉/賢良第一)¶
　(嘗權京兆尹强幹不/阿後為翰林學士)李興(安豐人父死廬墓孝誠洞/達廬上産紫白芝二本醴)¶
　(泉湧出栁宗元/為作孝門銘)何武(夀州人嘗被誣枉至州投石自/明守釋之未㡬冦起即請子守)¶
<pb:KR2k0008_WYG_007-42a>¶
　(曰此真畢命之秋也命領偏裨入摐陽不/意伏盜發叢翳間兵盡駭潰武獨鬬死)裴懐古(夀/州)¶
　(夀春人清介審慎仕為監察御史多所平反累官左/威衛大将軍韓琬稱其馭士信臨財㢘為國名将云)¶
　李紳(敬𤣥曽孫為人短小精悍詩最有名時號短李/元和初補國子助教擢翰林學士與李徳裕元)¶
　(稹同時號為三俊累官/至同中書門下平章事)五代楊師厚(潁州斤溝人梁/時累立戰功為)¶
　(天雄節度使太祖與晉戰河北乃為招討使悉領勁/兵朱友珪欲圖之召計事其吏勸勿行師厚曰吾不)¶
　(負梁今雖往無如/我何乃朝京師)張存敬(譙郡人為人剛直有膽畧/仕梁為将累遷䕶國軍留)¶
　(後徙宋州刺/史卒贈太傅)徐懐玉(亳州焦夷人仕梁為将累功遷/保大軍節度使為人雄豪勇敢)¶
　(戰陣所至克㨗/為時名将云)馬嗣勛(濠州鍾離人為人才武有辨/仕梁為宣武軍押衙屢立戰)¶
<pb:KR2k0008_WYG_007-42b>¶
　(功卒贈/太保)朱漢賔(亳州譙人為人有膽力仕梁為指揮/使累遷昭逺軍節度使為政能守法)¶
　(好施惠人頗愛之卒/贈太子少傅謚貞惠)宋尹拙(潁州汝隂人性純謹博子/通經史舉三史官至國)¶
　(祭酒通判太常禮院宋初改工部尚書太子詹/事判大府寺卒年八十一子季通國子博士)李谷¶
　(潁州汝隂人厚重剛毅言多詣理舉進士從事華秦/二州晉天福中擢監察御史累官開府儀同三司進)¶
　(封趙國公宋建/隆初卒贈侍中)丁罕(潁州人以應募補衛士累遷指/揮使淳化中為澤州團練使知)¶
　(霸州河決以私錢募築民咸徳/之後拜宻州觀察使徙貝州)張綸(潁州汝隂人太/宗時擢荆湖提)¶
　(點刑獄厯知辰渭州遷江淮發運副使權知泰州復/逋户二千六百民為立生祠後又知府瀛滄潁州綸)¶
　(有才畧所至興利/除害有循良之政)高瓊(濠州人乾之子少勇鷙太宗/召置帳下及即位擢御龍直)¶
<pb:KR2k0008_WYG_007-43a>¶
　(指揮使積戰功累官保大軍節度鎮州都部署真宗/時為并代都部署有政績終檢校太尉瓊不識字而)¶
　(曉達軍政/善訓諸子)高繼勲(瓊子真宗時為益州兵馬都監厯/知數州累遷建雄軍節度使繼勲)¶
　(性謙謹有機畧善撫御士卒在蜀有威名子遵甫官/至北作坊副使遵甫女為英宗皇后神宗即位追封)¶
　(繼勲康王遵甫/亦追封楚王)閻日新(宿州臨渙人真宗時為供奉/官遷文思使多所建白累官)¶
　(坊州刺史知渭州兼涇原路駐/泊鈐轄終昭州團練使知單州)張傅(亳州譙人進士/及第真宗時知)¶
　(拳符縣累官工部侍郎傅七為監司所至審覈簿書/句擿姦隠州縣憚之傅曰奚為我憚哉吾所以事事)¶
　(致察者正所以愛州縣也吏不敢慢/則州縣不復犯法矣人亦以為然)魯宗道(亳州譙/人舉進)¶
　(士為定逺尉真宗時為諭徳上嘗遣使召之宗道方/與鄉人飲于酒肆使者曰即上訝来遲何辭以對宗)¶
<pb:KR2k0008_WYG_007-43b>¶
　(道曰第以實告飲酒人之常情欺君臣子之大罪使/者如其言上嘉其忠實仁宗時拜㕘知政事務抑僥)¶
　(倖時皆憚之目為魚/頭㕘政卒諡簡肅)王臻(潁州汝隂人始就學能文/辭中進士為大理評事知)¶
　(舒城縣累遷龍圖閣待制權知開封府以右諫議大/夫權御史中丞多所建明臻剛嚴善決事所至有風)¶
　(迹子仲言克紹家學/有揮塵録玉照志)吕夷簡(夀州人進士及第通判/濠州知開封府治嚴辨)¶
　(真宗識姓名於屏風仁宗時累官同中書門下平章/事進昭文館大學士手䟽陳八事語甚切以使相出)¶
　(判陳州後再相進位司空封許國公卒諡文靖自仁/宗初立太后臨朝十餘年天下晏然夷簡之力為多)¶
　(有集二十卷子公綽公/弼公著公孺皆有名)髙覿(宿州蘄人舉進士為嘉/興縣主簿通判泗州詔)¶
　(定南塲茶法覿多所建明累官集賢院學士/進給事中知單州子秉常梓州路轉運使)朱夀昌¶
<pb:KR2k0008_WYG_007-44a>¶
　(天長人以父㢲䕃補官累調州縣通判陜州荆南知/岳閬州所至有善政夀昌母劉氏㢲守京兆時出之)¶
　(母子不相聞者五十年夀昌行四方求之不置熙寧/初棄官求之得於同州迎以歸由是孝聞天下後累)¶
　(官至司/農少卿)許遵(泗州人第進士又中明法擢大理詳斷/官知長興縣及宿州登州後判大理寺)¶
　(熙寧間出知夀州又知潤州提舉/崇福宫致仕累遷至中散大夫)李犍(招信人累官/國子博士嘗)¶
　(著易/説)楊介(盱眙人善醫著傷/寒論脉訣行於世)吕公著(夷簡子幼嗜學/至忘寝食夷簡)¶
　(器之曰他日必為公輔寓居洛陽舉進士累官御史/中丞元祐初拜尚書右僕射兼中書侍郎與司馬光)¶
　(同心輔政後進司空/卒贈申國公諡正獻)常秩(潁州汝隂人以經術著稱/士論歸重熙寜初詔郡以)¶
　(禮敦遣始詣闕神宗問曰先朝累命何為不起對曰/先帝亮臣之愚故得安閭巷今陛下嚴詔趣迫故不)¶
<pb:KR2k0008_WYG_007-44b>¶
　(敢不来數求去不許累官/至寳文閣待制兼侍讀)曹潁叔(亳州譙人進士及/第累官右司郎中)¶
　(陜西都轉運使自慶厯鑄大鐵錢行陜西民盜鑄不/已潁叔請罷鑄諸郡鐵錢以三鐵錢當銅錢之一従)¶
　(之進龍圖閣學/士知永興軍)高遵惠(瓊之孫從王遵裕以戰功累/官龍神都指揮使知熙州遵)¶
　(惠生以䕃入官熙寧中試經義中選累官户部侍郎/以龍圖閣學士知慶州方宣仁后臨朝繩檢族人一)¶
　(以法度乃舉家事付遵惠/遵惠躬表之人無間言)魯有開(宗道從子好禮學/通左氏春秋以䕃)¶
　(入官知韋城縣後厯知衛冀洺滑州所至有循良之/政熙寧行新法王安石問江南如何有開曰新法行)¶
　(未見其害當/在異日也)苗時中(其先自壼闗徙宿州以䕃主寕/陵簿有善政熙寧中為梓州轉)¶
　(運副使韓存寳討蠻軍行時中以粮道逺創為摺運/法食以不乏遷闗東轉運使加至寳文閣待制終户)¶
<pb:KR2k0008_WYG_007-45a>¶
　(部侍/郎)魏瓘(夀春人知廣州會城頽圮為之申請經理/既築土得一小石碣云委於鬼公役夫持)¶
　(以告瓘曰事之/興廢亶非偶然)張整(亳州酇陽人初補供奉官為利/文州都巡檢使厯涇原真定京)¶
　(東環慶鈐轄莅軍嚴明哲宗嘗訪於輔臣召之/對擢為龍神衛四廂都指揮使官至威州刺史)孫暉¶
　(霍丘人少負義氣靖康之亂率淮民團結保䕶鄉井/賴之擢招信尉建炎中金人将渡淮暉率射士民兵)¶
　(禦之會大霧金人莫測多寡相持踰半/日暉且戰且却城陷竟死於敕書樓)李稹(泗州臨/淮人幼)¶
　(明敏篤學靖康初補迪功郎湖南向子諲使督犒師/銀兩數百艘自淮趨濟卒以計達高宗大悦曰得一)¶
　(士如獲拱璧豈特軍餉而已累官户部貟外郎秦檜/當國稹丐祠奉親十九年不仕母卒廬墓有白鷺朱)¶
　(草之祥後厯知數州以寳文閣學/士致仕卒諡忠襄有臨淮集十卷)王希吕(宿州人南/渡後寓居)¶
<pb:KR2k0008_WYG_007-45b>¶
　(嘉興乾道中進士授秘書省正字厯兵部吏部尚書/以端明殿學士知紹興府希吕天性剛勁遇利害無)¶
　(所回䕶惟是之從居官/廉潔歸老至無屋可廬)魏把(夀春人紹興中舉進士/知宣州涇縣錢端禮薦)¶
　(其才召為大府寺主簿孝宗時遷宗正少卿使金通/問克尊國體比還累遷至㕘知政事右僕射兼樞宻)¶
　(使淳熙中/卒諡文節)劉位(招信人知滁州節制徐泗二州軍事/金人南伐位屢敗之金遣使誘之位)¶
　(斬其使後出戰中流矢没於陣贈/建寧軍節度使建廟滁陽號光烈)董槐(濠州定逺人/廣顙豐頤美)¶
　(髯少喜言兵既而折節為學嘉定初登進士調靖安/主簿累官右丞相兼樞宻使為政務大體茍可以利)¶
　(國家知無不為進封許國公一日将暮值天雷雨大/作槐起衣冠而坐為諸生説兑謙二卦畢遂卒諡文)¶
　(清/)王惟忠(鍾離人軍興據韭山為寨依附者萬餘人/金人以孫興知濠州屬縣皆聴惟忠獨不)¶
<pb:KR2k0008_WYG_007-46a>¶
　(從後仕至/左軍統領)牛富(霍丘人勇而知義為侍衛馬軍司統/制戍襄陽移守樊城累戰不為衂城)¶
　(破率死士百人巷戰遇民居燒絶街道以頭觸柱赴/火死贈靜江軍節度諡忠烈裨将王福曰将軍死國)¶
　(事吾豈宜獨/生亦赴火死)姜才(濠州人貌短悍知兵善騎射為通/州副都統與元兵屢戰屢勝復守)¶
　(揚州元将使人招之才曰吾寧死豈作/降将軍邪後以疽發不能戰被執死之)鞏信(安豐軍/人為荆)¶
　(湖都統沈勇有謀本𨽻蘇劉義部曲文天祥開督劉/義以信等借天祥官至江西招討使招淮士數千自)¶
　(隨天祥趨永豐大兵追其後信戰於方石嶺中數矢/傷重不能戰自投崖石而死贈清逺軍承宣使立廟)¶
　(旌/之)金魏全(夀州人泰和中宋李爽圍夀州刺史徒單/羲募兵徃斫爽營全在選中為爽兵所執)¶
　(爽曰若為我罵金主免死全至城下/反罵宋主爽殺之金贈宣武将軍)武禎(宿州臨濠/人深數學)¶
<pb:KR2k0008_WYG_007-46b>¶
　(金正大初徴為司天臺管勾時久旱禎忽謂其友王/鉉曰今日早歸恐為雨阻既而平地雨注二尺人皆)¶
　(嗟/異)元孟祺(宿州符離人幼敏悟善騎射早知問學辟/掌書記㢘希憲等器重之薦為國史院編)¶
　(脩官一時典册多出其手巴延南伐祺賛畫大計酬/應剖決畧無疑滯累官至提刑按察使卒諡文襄)¶
　張紹祖(潁州人讀書力學以孝行聞特授河南路學/教授至正中奉父避兵山間賊至将殺其父)¶
　(紹祖泣曰吾父耆徳善人請殺我以代父且若等非/父母所生乎何忍害人父賊怒以戈擊之戈應手挫)¶
　(鈍因相謂曰此真孝/子不可害乃釋之)李黼(潁州人父守中為工部尚/書黼泰定中以明經魁多)¶
　(士累官宣文閣監書博士兼經筵官數與勸講每以/聖賢心法為言至正中江南冦起出守江州路總管)¶
　(捍賊有功詔為行省㕘政賊大至城陷巷戰叱曰殺/我無殺百姓與從子秉昭皆罵賊而死諡忠文兄冕)¶
<pb:KR2k0008_WYG_007-47a>¶
　(居潁亦/死於賊)杜昌(鍾離人長身多力至正間首以義兵應/募有功授金虎符為義兵萬户卒軍中)¶
　(嘗圖其/形上之)曹彦可(亳州人至正間妖賊起里中皆不知/書者羣趨彦可家以刀斧迫之寫旗)¶
　(彦可唾曰我儒者知有君父寧死耳豈/為汝寫旗者邪遂遇害事聞諡節愍)馬希先(懐逺/人舉)¶
　(鄉貢前夕夢靈槎賦已而果然/後廬祖父母父母墓凡九年)劉通(亳州譙縣人家/貧業農母卜氏)¶
　(好聲樂每眩技者以簫鼓至門必令娯侍或自歌舞/以悦母心卜氏目失明通誓斷酒肉禱之三十年不)¶
　(懈卜氏年八十五忽/復明事聞褒美之)張旺舅(霍丘人幼失父母陳氏/居貧守志旺舅九嵗賣)¶
　(餳以養及長母病無貲命醫惟日夜痛哭禮天求代/未幾遂愈又自以生業微不能多給竟不娶以終母)¶
　(年縣令言/於朝旌之)本朝馬公(宿州閔子鄉人素剛直重然諾/愛人喜施即孝慈高皇后父也)¶
<pb:KR2k0008_WYG_007-47b>¶
　(洪武初追/封為徐王)郭子興(濠州定逺人其先曹州人父郭公/善星厯子興兄弟三人皆以貲産)¶
　(豪里中元末兵起子興乃散家財隂結豪傑攻拔濠/城據之自稱元帥為人勇悍善戰而性悻直不能容)¶
　(物卒以憤恨終洪/武初追封滁陽王)徐達(鳳陽人長身偉貌直元季兵起/乃仗䇿来歸留置麾下久之)¶
　(察其智慮材略超衆命為鎮撫位諸将上征討四方/摧強撫順輔成大業累官中書左丞相封魏國公達)¶
　(言簡慮精令出不二偏裨以下敬若神明小心慎宻/謙謹若不能言及受命征討必致成功凡下城邑未)¶
　(嘗妄殺卒追封中山王諡/曰武寧孫景昌封定國公)常遇春(懐逺人性剛毅膂/力絶人初為羣雄)¶
　(劉聚所得度聚無成乃率衆来歸従征所至克捷運/籌決勝之方皆不學而能嘗攻采石屢出竒以挫元)¶
　(兵扼江之勢尋守溧陽攻建康又從征克陳友諒擒/張士誠取中原功居多焉累官至中書右丞相封鄂)¶
<pb:KR2k0008_WYG_007-48a>¶
　(國公卒追封開/平王諡忠武)李貞(臨淮人為人孝友謙約初避兵/淮東後居守倉卒遇變有戡定)¶
　(功洪武初以姻聨戚里拜駙馬都尉/封曹國公薨追封隴西王諡恭獻)李文忠(貞子生/十二嵗)¶
　(母公主薨國初以甥為至親賜姓擇師教之初以舍/人領軍南征北討皆與有功封曹國公復李姓文忠)¶
　(器量沈閎智力過人臨戰必身先士卒及戰勝必以/功推下及釋兵家居一循禮度恂恂若儒者及薨追)¶
　(封岐陽王/諡武靖)沐英(定逺人八嵗遭兵亂父母殁國朝憐/其孤幼賜姓子之年十八授帳前都)¶
　(尉尋陞指揮使屢従征討有功洪武初詔復其故姓/封西平侯英沈毅有智量好賢禮士馭卒伍尤有恩)¶
　(意奉命討平雲南諸夷留鎮其地英宣布威徳結以/恩信得其懽心朝廷無西南之憂及卒夷人為之流)¶
　(涕罷市追封黔/寧王諡昭靖)鄧愈(虹縣人器量宏偉沈毅簡重元/季兵起来歸従定金陵有功累)¶
<pb:KR2k0008_WYG_007-48b>¶
　(官至御史大夫封衛國公愈臨大敵而不懼有大功/而不矜好賢下士寛惠愛人嘗厯鎮廣徳宣徽嚴饒)¶
　(撫南昌襄陽所至明立賞罰撫以恩信八/州之人至今徳之追封寧河王諡武順)湯和(鳳陽/人剛)¶
　(毅有智畧元末兵起率子弟歸附從征渡江領兵征/伐所至克㨗累功官至御史大夫封中山侯加封信)¶
　(國公卒追封東/甌王諡襄武)胡大海(虹縣人身長鐵面智力過人/國初仗䇿来歸遂居前鋒攻)¶
　(拔諸州屢建竒功累陞僉樞宻院事行軍不妄殺人/不虜婦女不燬廬舍故所至悦附諸暨州嘗被圍大)¶
　(海率兵救之賊将勢蹙求解許之或曰彼猾賊難信/不如擊之大海曰言出而背之不信既縦而擊之不)¶
　(武竟引兵還以江南分省㕘知政事守婺/州值苗軍謀亂被害追封越國公諡武順)趙徳勝(臨/濠)¶
　(人勇敢有氣節國初詣和陽歸附従征渡江克太平/下建康取鎮江皆有克捷功累官至元帥守洪都陳)¶
<pb:KR2k0008_WYG_007-49a>¶
　(友諒攻城徳勝中流矢/死追封梁國公諡武桓)郭子興(臨濠人生有膂力善/騎射初從郭元帥起)¶
　(兵尋来歸附從師渡江定金陵攻常宣諸州破陳友/諒於鄱陽湖屢建竒績克定西伐西蜀征甘肅皆與)¶
　(有功封鞏昌侯卒追/封陜國公諡宣武)耿再成(泗州五河人國初歸附/從征渡江多著勞績累)¶
　(陞樞宻院判官守處州苗軍元帥李祐之等叛再成/聞亂即上馬收兵不及迎賊罵曰賊奴國家何負汝)¶
　(乃敢反因被害/追封髙陽郡公)呉良(鳯陽定逺人初名國興後賜今/名器貌雄偉性剛直與弟禎俱)¶
　(有勇力元季歸附屢立戰功命為指揮使鎮江隂時/張士誠據姑蘇良繕城池利器械部伍整肅號令嚴)¶
　(明士誠畏威不敢闖其境洪武初封江隂侯命討廣/西蠻夷之亂數月間盡平其地卒追封江國公諡襄)¶
　(烈弟禎封/靖海侯)繆大亨(定逺人初起義兵為元攻濠弗克/元兵潰散大亨獨率其衆二萬從)¶
<pb:KR2k0008_WYG_007-49b>¶
　(元将屯横澗山固守月餘乃率衆降自是從征屢有/功命同僉樞宻院事守江淮總制軍民為政寛簡人)¶
　(皆悦之及卒朝廷遣人祭其墓曰繆将軍平/生端直在諸将中未嘗有過今不見矣惜哉)曹良臣¶
　(夀州安豐人元季兵起良臣聚鄉里立堡以禦外侮/約束嚴明無敢違其令者後率所部来附受命為江)¶
　(淮行省平章政事從大軍取河北入元都攻永平其/功居多後從徐達擊敗元将王巴拜于定西封宣寧)¶
　(侯既平蜀又從李文忠進兵鄂勒歡/河與敵戰没追封安國公諡忠壯)郭英(臨淮人有/膂力善騎)¶
　(射國初從征渡江取金陵以謹重見信任又從征偽/漢戰鄱陽湖下武昌及從徐達取中原克元都定隴)¶
　(右山後諸處繼平南溪峒諸蠻累功封武定侯復同/傅友徳平北方英為将善撫士卒人多用命大小百)¶
　(餘戰刀箭瘢被體若刻畫然英毅之氣瀕老不衰/居家善事親尤喜觀書卒追封營國公諡威襄)茅¶
<pb:KR2k0008_WYG_007-50a>¶
　成(定逺人國初勇将攻張士誠/戰死於蘇州追封東海郡公)張赫(臨淮人少有勇/畧元季兵亂率)¶
　(衆来附從征渡江屢建勲勞授福州衛指揮使後以/平海洋倭冦功陞都督僉事督遼東海運封航海侯)¶
　(卒年九十追封/恩國公諡荘簡)陳徳(鳳陽人歸附從征累功封臨/江侯卒追封把國公諡定襄)花¶
　雲(懐逺人體長大面鐵色驍勇絶人既歸附将兵略/地屢建竒功陞行樞宻院判守太平陳友諒来攻)¶
　(雲被執怒罵奮躍而起縛皆絶奪守者刃連斬賊五/六人賊衆怒縛雲叢射之至死罵不絶口追封東丘)¶
　(郡侯雲被執妻郜氏赴水死子煒始三嵗婢孫氏抱/匿之渡江因潰卒爭舟捽孫氏及兒投江中孫氏抱)¶
　(兒附一斷木入蘆渚中采蓮實啗之七曰不死有老/父呼令俱行送至朝老父不見煒既長命為水軍衛)¶
　(指揮/僉事)李新(鳳陽人國初歸附擢管事千户以功/累陞中軍都督府僉事封崇山侯)王簡¶
<pb:KR2k0008_WYG_007-50b>¶
　(夀州人國初来歸從師渡江招降決戰征討四方/屢著勲績官至都督僉事卒追封霍山侯諡忠毅)王¶
　真(夀春人少英邁國初以武功累官廣西都指揮使/在鎮軍民輯睦號為稱職卒贈都督同知追封臨)¶
　(沂侯諡/桓義)張銓(定逺人國初以從征功累陞指揮僉事/繼以取中原破諸州下濟南征西蜀功)¶
　(累陞都督僉事後以再/征雲南有功封永寧侯)安然(潁州人洪武初為起居/注厯任浙江河南布政)¶
　(司㕘政尋陞山東布政使未幾召為御史/大夫官至四輔每論事賜坐多所裨益)潘毅(臨濠/人國)¶
　(初從征十有五年破荆楚将諸山冦轉戰吳越從徐/達北伐皆與有功拜虎賁衛指揮使再從西征道卒)¶
　(追封榮陽/伯諡曰武)李敏(潁州人洪武初為工部尚書尋陞江/西行省㕘知政事復轉工部尚書賜)¶
　(以浙江田土/卒遣官祭𦵏)胡海(定逺人慷慨有大志國初從征每/戰以身先士卒敗元将賈魯授萬)¶
<pb:KR2k0008_WYG_007-51a>¶
　(户繼以克㨗諸州擒元帥唐隆等陞指揮使留鎮益/陽後又以征湖廣廣西平雲南功封東川侯充征南)¶
　(将軍平九溪諸蠻冦歸老于家子斌龍虎衛指揮/使征雲南中流矢卒贈都督同知觀尚南康公主)甯¶
　正(夀州人國初累功至右/軍左都督平羌將軍)李恪(鳳陽人國初從征渡/江累功至後軍都督)¶
　(僉/事)陳春(夀州人洪武中累功/至右軍都督僉事)高銘(鳳陽人國初仗戈/来從授百户陞千)¶
　(户洪武初以從征日久多著勞績命子/亮襲職特授銘中軍都督僉事致仕)張耀(夀州人/從義兵)¶
　(元帥陳埜先領兵屯建康之殷巷天兵克殷巷耀始/歸附命與諸将子同入侍衞累立戰功陞神策衛指)¶
　(揮使洪武初從李文忠與北兵/戰没賜𦵏于江寧縣獅子塘)唐鐸(鳳陽人重厚慎/密國初隨侍左)¶
　(右厯任副都御史兵部刑部尚書太子少保僚属數/以事連鐸上重其徳皆釋不問嘗稱之曰鐸自友及)¶
<pb:KR2k0008_WYG_007-51b>¶
　(臣三十餘載交不知變色口不出/惡聲及卒遣官䕶喪卹賻甚厚)吕本(夀州人初仕/元為元帥府)¶
　(都事國初歸附為中書掾史累陞太常/司卿卒賜𦵏鍾山之隂女為皇太子妃)郁新(臨淮人/洪武中)¶
　(以才能舉授户部主事累陞侍郎新長于/訾筭奏事稱㫖秩滿陞尚書卒賜祭𦵏)鄒魯(盱眙/人洪)¶
　(武中以聰明正直舉授河内縣簿尋以事降為會稽縣/典史耆民奏其㢘能遂陞知縣既而廣寧衛鎮撫趙)¶
　(興以公事至縣為人請求魯執法不從興遂誣奏逮/至刑部事直上嘉其有守特陞為大理寺丞賜鈔襲)¶
　(衣/)郝致才(濠梁人深明醫術國初因其用藥有驗召/為太醫院判後請老以其子又傑為院吏)¶
　單安仁(鳳陽縣人洪武初入仕克效勤勞又嘗/從征有功累官至兵部尚書卒賜𦵏祭)金純¶
　(泗州人由太學生擢吏部文選郎中有能聲薦陞江/西布政司㕘政召為刑部侍郎尋陞禮部尚書轉工)¶
<pb:KR2k0008_WYG_007-52a>¶
　(部又轉刑/部致仕)朱濬(夀州人父伯賢為長史有輔導功濬/以父䕃補官厯陞北京刑部尚書勤)¶
　(能著稱三子/皆為顯官)吳斌(霍丘人由太學生擢刑部主事持/法不撓朝廷重之累陞都察院左)¶
　(都御/史)陳居敬(蒙城人由太學生厯官/勤能累陞户部右侍郎)桂滿(臨淮人由/鄉舉厯官)¶
　(才能過人累陞都/察院左僉都御史)欒世英(潁州人洪武初入仕厯任/不怠官至四川布政使)¶
　沈士温(臨淮人早以才能擢秦州衛知事/勤於職務累遷浙江右布政使)章順(潁上/人以)¶
　(隠士召用厯官勤慎累陞河/南布政使尋調廣西有惠政)楊冀安(靈璧人洪武初/入仕厯遷工部)¶
　(侍郎有聲/卒賜𦵏祭)張泌(潁州人洪武中由太學生授兵科給/事中和易謹厚勤於職事陞都給事)¶
　(中再陞光禄寺卿為光禄二十餘年於御膳必躬視/精潔其祭享宴會必豐潔馭下以寛處事以公衆咸)¶
<pb:KR2k0008_WYG_007-52b>¶
　(服之及卒特賜祭𦵏泌容貌豐偉識達大/體後吏部每奏除光禄官必思得人如泌)經濟(濠州/人為)¶
　(鄉里耆老國初車駕至濠賜濟等宴謂曰諸父老皆/吾故人豈不欲朝夕相見然吾不得久留此父老歸)¶
　(宜教導子弟為善立身孝弟勤儉養生父老等亦/宜厚自愛以樂高年濟等頓首謝皆懽醉而去)陳¶
　亨(夀州人勇敢善騎射國初從征渡江以功累陞後/軍都督僉事仍掌北平行都司事後從軍平内難)¶
　(鏖戰壩上乗勝而南至白溝奮擊/衝陣以疾卒追封涇國公諡襄敏)朱能(懐逺人父亮/國初渡江從)¶
　(征積功至燕山中䕶衛千户能嗣其職沈毅有智略/從師平内難降强撫順屢建勲勞封成國公永樂初)¶
　(進太子太傅安南叛率師討之以疾卒于龍/州卒之日将校皆流涕追封東平王諡武烈)劉才(霍/丘)¶
　(人國初從征開創後從靖難俱有功為人悃愊/無華不為苟合亦不苟詆訾累爵至廣恩伯)李逺¶
<pb:KR2k0008_WYG_007-53a>¶
　(懐逺人沈毅有膽力善騎射從軍靖難累功封安平/侯征北方突陣力戰馬蹶被執罵不絶口而死追封)¶
　(莒國公/諡忠壯)孫巖(鳳陽人少挾智勇國初從征渡江授百/户調燕山右䕶衛靖難之時命守通州)¶
　(城孤而敵攻之急巖隨機應敵卒保無/虞封應城伯卒追封應城侯諡威武)周長(天長人/善騎射)¶
　(居燕山中護衛従軍靖内難戰白溝東昌/藁城皆與有功卒追封菜陽伯諡忠毅)張勇(夀州/人年)¶
　(壯有膂力洪武初從父興起行伍以功授燕山左護/衛指揮僉事後靖難兵起勇復從興在行陣為肘腋)¶
　(每戰克㨗興嘗單騎追敵身被數創/傷重勇繼領其衆以功封安鄉伯)趙彛(虹縣人洪/武初由虎)¶
　(賁右衛百户以沙漠築城功陞永平衛指揮僉/事後以從靖内難功累陞都指揮使封忻城伯)景福¶
　(臨淮人洪武中為會州衛指揮同知後從/靖内難積功至右軍都督僉事卒賜𦵏祭)崔聚(懐逺/人從)¶
<pb:KR2k0008_WYG_007-53b>¶
　(靖内難以功累陞薊州衛指揮使扈從北伐敗邊冦/陞河南都指揮僉事又陞左軍都督僉事征交趾力)¶
　(戰而/死)皇甫斌(夀州人任遼海衛指揮同知為人忠勇/有智略遇警急不避險艱身先士卒適)¶
　(有冦犯邉領軍禦之至宻城東峪與冦遇交戰自旦/及晡斌氣愈鋭戰愈力以矢盡死子弼從戰以身衛)¶
　(父亦死事聞/詔褒恤之)張思恭(蒙城人永樂中累官北京刑部/右侍郎馭下嚴恪吏畏服之嘗)¶
　(出鎮能謹邊/防人稱其才)袁容(夀州人永樂中為駙馬都尉儀容/端謹進封廣平侯卒追封沂國公)¶
　(諡忠/穆)宋晟(定逺人永樂中以靖難功累陞右都督進/封西寧侯子琥瑛俱為駙馬都尉襲侯爵)¶
　(瑛於正統中率兵征邊冦没/於陣追封鄲國公諡忠順)張信(臨淮人永樂中以/靖難功累官都督)¶
　(僉事進封隆平侯為人智勇出衆/能效忠勤卒追封鄖國公諡襄僖)費瓛(定逺人謀勇/過人永樂中)¶
<pb:KR2k0008_WYG_007-54a>¶
　(從征有功累陞左都督/宣徳初進封崇信伯)張貫(靈璧人由大學生厯職/勤能永樂中累遷順天)¶
　(府尹卒/于官)王綗(定逺人性至孝母病躬侍湯藥母没哀/毀水漿不入口三日既𦵏不茹葷飲酒)¶
　(廬墓三年事聞/旌其門曰孝行)王質(太和人永樂中由鄉舉授南陽/縣訓導以才學卓異拜監察御)¶
　(史清謹老成薦陞四川參政愈勵前志出巡不食肉/人呼為青菜王厯遷山東右布政使未幾召為户部)¶
　(右侍郎尋陞刑部/尚書復轉户部卒)朱勇(能子性至孝居喪哀毁人不/能堪永樂五年襲父公爵厯)¶
　(掌帥府兵政宣徳中以征沙漠功加太子太保正統/初復敗北兵進太保後提兵禦敵没於陣追封平隂)¶
　(王諡武愍勇脩幹魁顔望之森然善騎射待/士卒有恩尤重文士工大書縉紳咸推重之)苗衷(定/逺)¶
　(人永樂中登進士第二擢翰林院編修屢典文衡預/修實録正統初用楊士竒薦為經筵講官學術醇正)¶
<pb:KR2k0008_WYG_007-54b>¶
　(士林推重厯陞兵部侍郎兼本院學士入内閣與機/務進兵部尚書景泰初致仕卒年八十贈少保諡文)¶
　(康/)年富(懐逺人永樂中舉鄉試累陞陜西右參政興/學勸農尤嫉贜吏遷河南右布政撫定流民)¶
　(數十萬皆為編户進左副都御史巡撫大同覈實軍/功爵賞無濫召為户部尚書夙夜不懈以國計為已)¶
　(任尋卒諡恭/定  南畿志)卜謙(潁上人領永樂辛夘鄉薦授工科/給事中嘗從皇太孫南京監國忠)¶
　(于輔導值内外艱廬墓側六載宣徳間直文華殿陳/事大見嘉納陞陜西僉事尋陞山東副使䟽時事忤)¶
　(近倖謫陜西㕘議民聞謙至歡呼/迎者塞途以足疾致仕  南畿志)韓璽(潁州人永樂/中由大學生)¶
　(授給事中選春宫講讀陞山東按察副使宣徳初召/還侍文華殿備顧問以忤權貴遷廣東㕘政考滿致)¶
　(仕室如懸罄/南畿志)李芳(潁上人登進士選庶吉士轉刑科給/事中立朝凛然執法不撓嘗陳前代)¶
<pb:KR2k0008_WYG_007-55a>¶
　(理亂朝廷得失等事上嘉納以忤權貴謫/海鹽丞家居怡然四十餘年卒  南畿志)趙亮(亳州/人以)¶
　(刀筆任慶雲典史督民耕織嵗饑捐俸買榖種給貧/民入覲以賢能聞賜衣一襲鈔百錠陞崇仁知縣盜)¶
　(息民安陞撫州知/府卒  南畿志)陳道(盱眙人為文選主事有聲出知/金華善斷大獄累遷南京刑部)¶
　(尚書志/南畿)劉福(臨淮人任山東兖州府管泉同知河決/張秋以死勤事嚢無餘資今祀于安平)¶
　(鎮志南/畿)王矩(武平衛人母羅氏終廬墓側冬不絮夏不/扇有棠榆生連理枝之異服闋猶衣縞素)¶
　(蔬食二十餘年事/聞旌表  南畿志)蔡興(盱眙人父歿負土築墳廬墓/三年植木成林有鳩鳥營巢)¶
　(之異事聞旌其門大學士/李東陽為作傳  南畿志)李紹賢(盱眙人正徳初舉/進士授行人諌南)¶
　(巡忤㫖杖于闕/庭死  南畿志)¶
<pb:KR2k0008_WYG_007-55b>¶
列女范滂母(細陽人漢建寧中大誅黨人詔下急捕滂/白母曰仲博孝敬足以供養滂從龍舒君)¶
　(歸黄泉存亡各得其所惟大人割不忍之恩勿増感/戚母曰汝今得與李杜齊名死亦何恨既有令名復)¶
　(求夀考可兼得乎滂跪受教/再拜而辭聞者無不流涕)夏侯令女(譙人魏梁相/文寧之女曹)¶
　(爽從弟文叔妻也文叔早死服闋恐家必嫁已乃斷/髮為信後家果欲嫁之令女復以刀截兩耳及爽被)¶
　(誅夫家夷滅已盡文寧冀其意沮㣲使人/諷之令女復以㫁鼻終不改其執義之志)曹氏(臨淮/王宣)¶
　(妻宋建炎中盜馬進掠臨淮宣要曹氏避之曹曰我/聞婦人死不出閨房賊至宣避之曹堅卧不起衆賊)¶
　(刼持之大罵/不屈為所害)鍾離婦(宋紹興間金人來攻城䧟欲驅/之去婦罵曰汝寧殺我必不從)¶
　(賊金人怒斷其臂/婦罵不絶口死之)花夫人(郜氏懐逺人東丘侯花雲/妻陳友諒陷太平雲死郜)¶
<pb:KR2k0008_WYG_007-56a>¶
　(以其子煒囑侍兒孫/氏即以死殉南畿志)杜氏(鳯陽人夫卒于元末杜年/二十三守節育孤洪武十)¶
　(年旌/表)周氏(臨清人詹奎妻年十七適奎奎卒無子家/特貧周守志不二事夫祖母及姑生養殁)¶
　(𦵏惟謹永樂中/旌表  南畿志)劉錫妻張氏(靈璧人錫卒張年二十/有三二子夫兄逐逼改)¶
　(適張剪髮自矢遣子珍就學後舉/鄉貢正統中事聞旌表  南畿志)金源妻盧氏(亳州/人有)¶
　(程義妻何氏景泰中同以/守節受旌表  南畿志)胡氏(五河人年十九夫亡/守節終身天順中旌)¶
　(表其門/南畿志)周鑑妻(官氏虹縣人成化間以守節/事聞旌異其門  南畿志)陳氏(宿州/人方)¶
　(諒妻諒卒陳年十八守節撫養遺腹子/亦尋卒陳守益堅𢎞治中旌  南畿志)方淳妻居氏¶
　(定逺人正徳壬申流冦攻陷定逺居死節一時女婦/死節者計五十六人賊平侍郎叢蘭上其事詔悉旌)¶
<pb:KR2k0008_WYG_007-56b>¶
　(其門志/南畿)王綬妻徐氏(靈璧人正徳辛未流賊猖獗徐/被虜不從被七鎗三箭而死時)¶
　(有李希儒妻張氏赴水死董鸞妻/茅氏攜子女赴井死事聞俱旌表)李驥妻胡氏(太和/人正)¶
　(徳辛未賊攻太和胡不受辱被殺一時同節王/昭妻陳氏李氏女玉蓮後事聞旌之  南畿志)武氏¶
　(武平衛百户穆榮妻武適榮未朞而寡所親勸之他/醮武持刀刎頸血濺滿衣家人救之得不死年九十)¶
　(餘卒志/南畿)雙貞女(不知其姓盱眙何雄育為已女正徳/辛未嵗饑雄欲鬻于娼以賈厚利二)¶
　(女知之一夕以巾聨兩臂投淮河而死志/嘉靖初詔立廟祀之賜額雙節  南畿)宋氏(亳庠生/毛繼妻)¶
　(繼卒宋矢志不二持夫之書籍衣服于靈所侍奉如/生孀居三十六年以禮自防蓬首垢面足迹不外出)¶
　(部使者書貞節二字/以榜其門  南畿志)¶
<pb:KR2k0008_WYG_007-57a>¶
仙釋吕真人(有道士投宿曹三香店三香有惡疾道士/以筯針其股曰回心回心既出見户外有)¶
　(皂角大樹枯死已久遂以粒藥投於竅中以泥緘之/須㬰失道士所在翌日皂角復生枝葉敷榮三香疾)¶
　(亦愈遂為建/祠於郡東北)藍采和(唐末人嘗飲于鍾離市橋酒樓/乗雲仙去莫知所終嘗作歌曰)¶
　(踏踏歌藍采和人生能幾何紅顔三春樹流年一擲/梭古人混混去不返今人紛紛来更多朝騎龍鳳到)¶
　(碧落暮㸔桑田生白波長景凝/暉在烟際金銀宫闕髙嵳峩)僧伽(葱嶺北人唐龍/朔中東遊長安)¶
　(南至臨淮宿賀𤣥濟家謂𤣥濟曰此故寺也𤣥濟因/捨宅為寺掘地得石刻果齊香積寺基中宗召見賜)¶
　(號國師及滅度後大著/靈異土人呼為大聖云)劉大師(舊傳唐憲宗時有劉/大師者騎白馬行村)¶
　(落中不知所従来人有病與藥輒愈一日従鄉人鄭/氏乞地為室未可俄入林中趺坐而逝衆異之即其)¶
<pb:KR2k0008_WYG_007-57b>¶
　(地為/寺)志言(夀春人自言姓許落髪東京景徳寺相貌/竒古語笑無度時從屠酤遊飲啗無所擇)¶
　(衆以為狂然事多前知宋仁宗嗣未立黙遣内侍至/志言所志言書有十三郎字人莫測何謂後英宗以)¶
　(濮王第十三子入繼衆始悟嘗有具齋薦繪者并食/之臨流而吐化為小鮮羣泳而去言将死作頌仁宗)¶
　(命以真身塑像置寺中人見/額上有光就視之得舍利)¶
　¶
　¶
　¶
　明一統志卷七¶
