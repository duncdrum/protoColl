# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.946853
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0008_WYG_051-1a>¶
欽定四庫全書¶
　明一統志卷五十一¶
　　　　　　　　　　　　　明　李賢等　撰¶
　　廣信府(東至浙江衢州府常山縣界一百二十五里西至/饒州府安仁縣界二百里南至福建建寧府崇安)¶
　　　(縣界一百六十里北至饒州府樂平縣界一百六十/里自府治至南京一千八百四十里至京師五千里)¶
　　　(糧十三萬/三千石零)¶
建置沿革禹貢揚州之域天文斗分野春秋戰國迭為¶
　吳楚之地秦属九江會稽二郡漢為豫章郡之餘汗¶
<pb:KR2k0008_WYG_051-1b>¶
　縣及會稽郡之大末縣地晉宋及隋屬鄱陽東陽二¶
　郡唐析衢之玉山常山饒之弋陽及撫建二州地置¶
　信州𨽻江南西道五代時楊吳南唐繼有之宋以信¶
　州𨽻江南東路元改置信州路𨽻浙江行省本朝改¶
　為廣信府𨽻江西布政司領縣七¶
　上饒縣(附郭本漢豫章郡鄱陽縣地孫吳置上饒縣/晉省宋復置隋省唐復置𨽻饒州以其在饒)¶
　(州之上故名尋省入弋陽乾元初復置為信/州治宋元仍舊本朝因之編户一百八里)玉山縣¶
　(在府城東一百里本隋東陽郡之信安縣地唐初為/常山湏江及弋陽三縣地證聖初析置玉山縣以縣)¶
<pb:KR2k0008_WYG_051-2a>¶
　(有懷玉山故名初屬衢州後改屬信州/宋元仍舊本朝因之編户五十七里)弋陽縣(在府/城西)¶
　(一百二十里本漢豫章郡餘汗縣地孫吳折置葛陽/縣晉屬鄱陽郡隋改為弋陽以地有弋水故名唐初)¶
　(屬饒州後改屬信州宋元仍/舊本朝因之編户五十二里)貴溪縣(在府城西一百/九十里本漢餘)¶
　(汗縣地隋為弋陽縣地唐永泰初置貴溪縣以縣在/湏溪口故名𨽻信州宋元仍舊本朝因之編户八十)¶
　(四/里)鉛山縣(在府城南八十里本唐撫建二州地後析/上饒弋陽五鄉置為塲南唐始置鉛山縣)¶
　(屬信州以山產銅鉛故名宋初以縣直𨽻京師後/復𨽻信州元陞為州本朝復為縣編户五十七里)永¶
　豐縣(在府城東南四十五里本唐饒州上饒縣地乾/元初析置永豐縣屬信州以縣有永豐山故名)¶
　(元和中省入上饒縣宋復置元/仍舊本朝因之編户五十二里)興安縣(在府城西八/十一里本上)¶
<pb:KR2k0008_WYG_051-2b>¶
　(饒弋陽貴溪之餘鄙嘉靖/中置為縣編户三十一里)¶
郡名上饒(唐/名)¶
形勝地控閩越引二浙隠然為要衝之會(宋韓元吉/修城記)川¶
　源夐遠關防襟帶(寰宇/記)當吳楚閩越之交為東南望¶
　鎮(宋李彌大/法海院記)山水之秀甲諸郡(元袁桷/梅亭記)¶
風俗土風貧薄(唐白居易詩地僻山深古/上饒土風貧薄道程遙)文風日盛(郡/國)¶
　(志/)安土重業(貴溪/縣志)嗇陋改習(永豐縣志古雖嗇陋然/有柳渾賢令倡之於前)¶
　(張叔夜忠臣陶之於/後故郡民頓改前習)矜謹節義(元袁桷梅亭記其俗/多刻厲自奮矜謹節)¶
<pb:KR2k0008_WYG_051-3a>¶
　(義/)¶
山川茶山(在府城北唐陸鴻漸嘗居此號東岡子刺史/姚驥嘗詣其所居鑿沼為溟渤之狀積石為)¶
　(嵩華之形後隠士/沈洪喬葺而居之)龜山(在府城西南五里勢如龜有/諺云水打烏龜山信州出狀)¶
　(元宋徐元/杰應之)南屏山(在府城東南五里環拱秀麗可愛/下有東獄廟及祥符景德二寺)¶
　石橋山(在府城西二十里山半有巖洞遠望如月又/名月巗其上平坦如橋宋朱喬年詩鑿透巉)¶
　(巖不記春山腰千古掛氷輪元趙孟頫詩月巖/如偃月風泉麗晴雪仙境在人間真成兩奇絶)銅山¶
　(在府城南四十五里有井泉廣丈餘一石倒/墜如蓮花覆蓋天欲雨井中即有白霧上騰)靈山(在/府)¶
　(城西北六十里山有七十二峯蓋郡之鎮山也道書/為第三十三福地上有龍池多珍木竒卉産水晶其)¶
<pb:KR2k0008_WYG_051-3b>¶
　(東北峰梃立孤石高百餘丈西峰絶頂有葛仙壇遺/址宋韓元吉詩諸峰七十二磊砢畧可推定知水晶)¶
　(宫悶藏神所司葛仙煉丹成空聞/龍化陂遺體被山川勝槩無乃私)水南山(在玉山縣/南二里一)¶
　(名武安山清秀/卓拔其巔有塔)太甲山(在玉山縣北二十五/里上有商太甲廟)齊峯山¶
　(在玉山縣南三十五里元魏𤣥德居/此善製墨至今業墨者墨有齊峰字)龍泉山(在玉山/縣西八)¶
　(十里有/泉不竭)三清山(在玉山縣北一百里與懷玉山並峙/有羽化壇晉葛洪與德興李尚書修)¶
　(煉處山巔有老子宫又有金沙水玉洞/靈濟廟羅漢洞李尚書鐵爐諸奇勝)懷玉山(在玉/山縣)¶
　(北一百二十里一名玉斗南唐時縣令楊文逸嘗夢/一羽衣自稱懷玉山人來謁未幾其孫億生山有法)¶
　(海院宋李/彌大有記)龜峯山(在弋陽縣南二十五里有三十二/峯植立如笋峭不可攀中有一峯)¶
<pb:KR2k0008_WYG_051-4a>¶
　(如龜又有蜃樓能吐納雲氣可為晴雨之驗宋謝枋/得詩三十二峯峯最高脚踏高處真人豪近觀靈山)¶
　(亦培塿俯視/彭蠡無波濤)軍陽山(在弋陽縣南三十里一名君陽/唐貞元中其山産銀乾符後不)¶
　(復有李翺詩有怪峯/直聳似華山之句)金鳯山(在弋陽縣南三十里/山有奇石迴旋如鳯)寳¶
　峯山(在弋陽縣南三十五里廣袤數百里白雲吐吞/瀑泉清響中有石亭高七十餘丈傍有石橋長)¶
　(五十/餘丈)搗藥山(在弋陽縣東一百三十里上/有搗藥石臼傍有井泉甘美)三峯山(在/貴)¶
　(溪縣南二里三峯相並東連玉/表巖西接五面山南北孤絶)五面山(在貴溪縣西/南五里東連)¶
　(三峰山南一峯屹立削成五面元趙孟頫詩洞中/即仙境洞口是桃源何殊五陵路鷄犬自成邨)自¶
　鳴山(在貴溪縣西五十里上有湖天欲雨則水湧其/聲如雷故名元張留孫言山神有靈狀請崇顯)¶
<pb:KR2k0008_WYG_051-4b>¶
　(之至大中封真/君袁桷有記)象山(在貴溪縣西南七十里初名應/天山宋儒陸九淵嘗讀書於此)¶
　(以山形如/象更今名)鬼谷山(在貴溪縣南八十里道家第十五/洞天山有蘇秦臺張儀井世傳鬼)¶
　(谷子嘗/居此)龍虎山(在貴溪縣西南八十里山峯峭拔兩/石對峙如龍昻虎踞道書為第三十)¶
　(二福地乃漢張道陵脩煉之所飛昇臺遺址尚存下/有演法觀古松夾道今道陵裔世襲真人居之宋江)¶
　(萬里詩鑿開風月長生地占却烟霞不老/身虚靖當年仙去後不知丹訣付何人)徴君山(在/貴)¶
　(溪縣南八十里十四代真人/張子明隠此屢徴不起故名)龍窟山(在貴溪縣北八/十里山有龍井)¶
　(有龍窟寺/歲旱禱焉)銅寳山(在鉛山縣治西南石竅中湧泉侵/鐵可為銅天久晴有礬可拾一名)¶
　(七寳/山)鉛山(在鉛山縣西南七里舊名桂陽山又名楊/梅山其山産銅鉛南唐嘗置鉛塲於此)¶
<pb:KR2k0008_WYG_051-5a>¶
　鵝湖山(在鉛山縣北一十里山之上有湖生荷舊名/荷湖山後有龔氏畜鵝於此故又名鵝湖唐)¶
　(王駕詩鵝湖山下稻粱肥豚柵鷄塒半掩/扉桑柘影斜春社散家家扶得醉人歸)葛仙山(在/鉛)¶
　(山縣西七十里吳葛𤣥修煉於此上有煉丹臺及龍/井井傍有試劔石元胡汝為詩白雲紅霧鎖仙扉古)¶
　(木蟠空鸛鶴飛丹室草湮/翁子去經床香緲道人歸)永豐山(在永豐縣西/南二十五里)鶴山¶
　(在永豐縣西三十里/上有龍池其水色碧)靈鷲山(在永豐縣東三十五里/山石秀潤樹木環密上)¶
　(有光相洞幽/深不可窮)雨石山(在永豐縣東南四十里歲旱禱/雨多應山西有巖其石如螭盤)¶
　(虎踞鶴立/鸞翔之狀)六石峯(在永豐縣東六十/里與三巖山相對)逍遙峯(在貴溪/縣南七)¶
　(十里晉許遜煉丹處元趙孟頫詩兹石足逍/遙下可坐百人豈徒木石居且與猿鶴隣)南巖(在/府)¶
<pb:KR2k0008_WYG_051-5b>¶
　(城南一十里一名盧家巖巗傍巨石北向其下寛平/可坐舊為郡人遊賞之所今南巖僧院在焉宋晁補)¶
　(之韓元吉/皆有詩)洞巖(在玉山縣北三十五里林壑掩映巖/石竒秀溪水流出其聲清壯越溪行)¶
　(數里舊有軒曰尤美取醉/翁亭記林壑尤美之義)結鬚巖(在三清山俗傳晉/李尚書與葛洪脩)¶
　(煉時尚書結鬚/渡此巖因名)長廊巖(在貴溪縣南二里相傳漢王/表修煉之所有煉丹井洗藥)¶
　(池飛昇臺元趙孟頫詩修巖如長廊下/有流泉注山中古仙人步月自來去)龍口巖(在貴/溪縣)¶
　(南二里峭石壁立飛泉二道瀉下如龍口噴涎趙孟/頫詩峭石立四壁寒泉飛兩龍人間苦炎熱仙山已)¶
　(秋/風)徐巖(在貴溪縣南三里宋徐紹景讀書處其地林/深水遠洞穴幽䆳有巨石平坦突出山側如)¶
　(月攀蘿可/登以望遠)仙巗(在貴溪縣南去龍虎山二里峯巒削/立高出雲表巖石䆻空多洞穴房屋)¶
<pb:KR2k0008_WYG_051-6a>¶
　(牕牖床榻倉廪棺槨雞犬禽鳥之狀共二十四巖宋/白玉蟾題仙機巖詩云織就霓裳御冷風玉梭隨手)¶
　(化成龍天孫歸去星河畔滿洞白雲機杵空王文卿/題轆轤巖詩天上霞開金井曉山中風引玉繩秋長)¶
　(江萬古吸不盡斷/岸夕陽飛白鷗)鬼谷洞(在鬼谷山其洞幽黑入必/以燭䢛迴四里可容數千)¶
　(人旁有一洞洞口狹小相傳昔有人入其/中迤邐漸遠見人物廬舍儼然如人世)風洞(在貴/溪縣)¶
　(南五十里嘗有風氣嘘吸趙孟頫詩石壁何/崆峒中有風冷然安知列禦寇不向此中仙)水簾洞¶
　(在貴溪縣南八十里洞中可容數千人洞口泉水懸/崖而下趙孟頫詩飛泉如玉簾直下數千尺新月懸)¶
　(簾鈎遙遙/掛空碧)緝女石(在府城西三十五/里類工女之形)神石(在弋陽縣/東南横出)¶
　(大溪捍截東流縣治頼此/無衝潰之患故以神名)上饒江(在府城北上流會/諸溪水下經弋陽)¶
<pb:KR2k0008_WYG_051-6b>¶
　(貴溪流入/饒州府境)弋陽江(在弋陽縣東二十里又名弋溪源/出靈山西流入葛溪相傳昔有弋)¶
　(獵者居其側或云有大石面如鐫弋字因名宋梅堯/臣詩縣前奇哉一江水日暮風吹碧鱗起客恨征塵)¶
　(忽如洗不用/金箆刮眸子)宋溪(在府城西八十里源出靈山西流/入上饒江唐天寳間有宋氏居溪)¶
　(之傍/因名)櫧溪(在府城西一十里源出靈山西/流入上饒江岸多櫧木故名)玉溪(在玉/山縣)¶
　(東五里因懷玉山為名水有二源合/流十餘里會淪溪水入上饒縣境)沙溪(在玉山縣/西三十里)¶
　(下流入/上饒江)明溪(在弋陽縣西二十里下流入葛溪/本名弱水唐刺史孫成改今名)葛溪¶
　(在弋陽縣東七十里源出靈山合晚/港水下流經薌溪入饒州府鄱江)薌溪(在貴溪縣/南一名貴)¶
　(溪上流即/上饒江也)永平溪(在永豐縣東四十五/里下流合永豐溪)永豐溪(源自/福建)¶
<pb:KR2k0008_WYG_051-7a>¶
　(建寧府界流經永豐/縣界下流合玉溪)信義港(在弋陽縣東二十里源/出福建邵武府下流入)¶
　(葛溪其傍土地/膏沃人多信義)君遷潭(在府城西南四里义名五龍/潭舊經云每郡守解任去嘗)¶
　(於潭上祖/餞之故名)落馬潭(在玉山縣北五十/里源出三清山)重潭(在弋陽縣/西南二里)¶
　(下通/葛溪)鍾石灘(在府城西八十里/灘畔有巨石如鍾)南池(在府治内相傳/故州學之泮池)¶
　墨池(在府治南舊傳嘗有仙人/於池内洗筆其水常黑)義泉井(在貴溪縣南/七十里當入)¶
　(閩要路行者至此多渴里人徐氏鑿井引/泉作亭其上真人張宇初題曰義泉井)聖井(在龍/虎山)¶
　(山有三井一在山半一/在絶頂相傳有龍居之)三台井(在貴溪縣南一百里/其井三級相連水源)¶
　(不/竭)石井(在鉛山縣北四里井上石文隠起錯鏤垂下/如蓮花倒生其水清泠甘美溉田數百畝始)¶
<pb:KR2k0008_WYG_051-7b>¶
　(名玉洞泉又名碧玉泉/慈濟泉宋洪芻有記)仙井(在葛仙山頂元陳衡作/葛仙翁祠碑云病飲則)¶
　(念旱禱/則霖)一滴泉(在南巖之西自石竇中出四時不竭/味甚甘美宋朱熹詩一竅有靈通地)¶
　(脉半空無/雨滴天漿)華峰龍泉(在玉山縣南一十五里有龍潜/焉歲旱輒禱於此元韓澄詩名)¶
　(齊西嶽聳蒼𡨕神/物潛藏地有靈)寒泉(在玉山縣東三十五里水甚/清冽元徐興善詩冷沁雲根)¶
　(漾素/秋)¶
土産銀(弋陽玉山/縣出今無)銅(弋陽鉛山/二縣出)鉛(鉛山/縣出)鐵(玉山貴溪弋/陽三縣俱出)¶
　(有塲久罷惟上饒/縣永樂鄉塲尚存)瓷器(弋陽縣/出有窰)葛粉(各縣/出)¶
公署廣信守禦千户所(在府治/東北)鉛山守禦千户所(在縣/治西)¶
<pb:KR2k0008_WYG_051-8a>¶
　(俱洪武/元年建)¶
學校廣信府學(在府治東宋景德間建本朝/宣德初及𢎞治中俱重建)上饒縣學¶
　(在府治東北宋淳祐間/建夲朝洪武初重建)玉山縣學(舊在縣治東元大/德間徙建於縣治)¶
　(南本朝永/樂間重建)弋陽縣學(在縣治東宋紹興間/建本朝洪武初重建)貴溪縣學¶
　(在縣治東宋慶厯間建本朝洪武初重建/尋圯於水徙縣治西宣德丁未仍遷於此)鉛山縣學¶
　(舊在縣治東宋紹定初徙於縣治/西真德秀有記本朝洪武初重建)永豐縣學(在縣治/東宋熈)¶
　(寧間建本/朝重建)興安縣學(在縣治南/嘉靖中建)¶
書院稼軒書院(在鉛山縣南二里宋辛棄疾讀書/處初名瓢泉書院後以其號名)端明¶
<pb:KR2k0008_WYG_051-8b>¶
　書院(在玉山縣治東宋端明殿學士汪應辰講/學處元監縣夀安始建書院蘇天爵記)象山¶
　書院(在象山宋陸九/淵講學之所)鵝湖書院(在鵝湖山下宋朱熹/與陸九淵相會講道)¶
　(於/此)疊山書院(在上饒縣南安輯鄉/宋謝枋得講學之所)桐源書院(在貴溪/縣西一)¶
　(十里宋國子學録高可/仰建以教鄉之子弟)藍山書院(在弋陽縣水南地/元初張卿弼隠居)¶
　(教授於此來學者甚衆其門人楊應桂/申益章為作書院以處之虞集有記)劉氏義學(在/玉)¶
　(山縣順成鄉宋邑人劉允迪割田立屋聘知名之士/以教族子弟及鄉人之願學者朱熹記畧云今士大)¶
　(夫或徒步至三公然一日得志則高臺深池撞鍾舞/女所以自樂其身者惟恐日之不足雖廪有餘粟府)¶
　(有餘錢能毋為州里灾害則足矣固未暇以及人也/如劉侯者身雖寵而官未登六品家雖温而産未能)¶
<pb:KR2k0008_WYG_051-9a>¶
　(千金顧其所以用心者乃如/此是則可謂賢遠於人矣)¶
宫室翠微樓(在府治内宋慶元/間知州趙伯璝建)江山勝覽樓(在龍/虎山)製錦¶
　堂(在玉山縣治内宋令張得象有善政既去人思之/乃取楊億送得象詩縣齋製錦留遺愛之句名其)¶
　(堂/)經綸堂(在鉛山縣南三十五里崇夀院宋龎籍侍/其父格為是邑征官嘗寓學於此後籍為)¶
　(相邦人因舊/舘為是堂)谷隠堂(在玉山縣南二十里宋尚書郎/東萊吕丕問居此取其舊堂名)¶
　(以名之其猶子居仁詩客中不/顧生事窘所至有堂名谷隠)歸雲堂(在玉山縣境/宋汪應辰詩)¶
　(浮雲本無心人心逐雲去/更作歸雲堂雲歸竟何處)翕和堂(在玉山縣宋理宗/御書扁以賜邑人)¶
　(韓祥/兄弟)四賢堂(在鵝湖山祀宋朱熹吕/祖謙及陸九淵兄弟)駐雲堂(在鉛山/縣東二)¶
<pb:KR2k0008_WYG_051-9b>¶
　(里宋白/玉蟾記)兩賢堂(在府城西北三里宋咸淳間建兩賢/謂中書舍人吕居仁禮部侍郎曾逮)¶
　(也韓元/吉記)思黙堂(在上饒縣宋徐元杰夢神人繫二犬/過堂下初未知何祥是歲登第文有)¶
　(黙思黙通云者有司以為神語乃悟黙於字為黑犬/復用之繫二犬之徴也元時其孫子竒建是堂韓性)¶
　(有/記)芳潤堂(在懷玉山之陽元鄭伯飛建取陸機文賦/語堂前池上有亭曰若舟堂左有樓曰覽)¶
　(輝王沂記云觀其堂知其學於文觀其/亭知其志於用觀其樓知其審於出處)一杯亭(在府/城南)¶
　(南臺之左宋趙汝愚為郡未踰年政成惠洽郡人於/城南祥符寺傍建祠設像為之祝夀汝愚因觴客於)¶
　(中命撤其像戯名曰一杯亭/取且盡生前酒一杯之義)天開圖畫亭(在玉山縣/治南宋邑)¶
　(人韓祥築以山/水若圖畫故名)黄公亭(在玉山縣南二里宋縣令黄/衮有政績既去民築亭繪像)¶
<pb:KR2k0008_WYG_051-10a>¶
　(祀之朱文公書/榜徐文卿記)君子亭(在玉山縣南二里宋直龍圖/閣趙𤾉字乂若嘗居此吕頥)¶
　(浩以書寄信州守連南夫曰趙乂若父子皆士林宿/望治封有賢人君子可厚加禮後人因取其語名之)¶
　梅亭(在弋陽縣南山之陽元時隠士陳德/文教授鄉里築亭扁今名袁桷有記)南臺(在府/城南)¶
　(宋郡守趙/汝愚建)跨鶴臺(在南臺側宋知州王自中得/白鶴庵故址築臺臨之故名)素華¶
　臺(在龍虎山下元陳旅詩白日盡懸文玉樹碧宫還/結水晶牆張伯雨詩内景天光虚白室九秋露濕)¶
　(太清/家)¶
橋梁平政橋(在府城/南門外)櫧溪橋(在府城西/一十里)龍溪橋(在府城/北九十)¶
　(里/)玉蛇橋(在玉/溪上)連城橋(在玉山縣/西二里)沙池橋(在玉山/縣南)蓮¶
<pb:KR2k0008_WYG_051-10b>¶
　湖橋(在弋陽/縣西)上清橋(在貴溪縣治西南跨鑿石小港/宋紹熈中縣令李正通建朱文)¶
　(公有/記)雲隠橋　龍津橋(俱在龍/虎山前)大義橋(在鉛山縣北/又名萬安橋)¶
　鵝湖橋(在鉛山縣北/一十五里)水門橋(在永豐縣/西二十里)永豐橋(在永/豐縣)¶
　(東二十/五里)杉溪橋(在永豐縣/永平鄉)¶
寺觀天寧寺(在府城内吳/周瑜故宅)普寧寺(在玉山縣/南二里)真如寺(在/弋)¶
　(陽縣/治東)白衣寺(在貴溪/縣治東)天王寺(在鉛山縣/鵝湖鄉)明心寺(在永/豐縣)¶
　(永平/鄉)上清宫(在龍虎山漢天師張道陵之後居之唐/名真仙館宋大中祥符間改上清觀政)¶
　(和間賜名上清正一宫神宗嘗賜玉印元大德間賜/名正一萬夀宫本朝洪武永樂間兩奉勑重脩宋洪)¶
<pb:KR2k0008_WYG_051-11a>¶
　(邁有宿上/清宫詩)太𤣥昭真宫(在貴溪縣南漢/王表修煉處)靈陽宫(在弋/陽縣)¶
　(治/北)𤣥妙觀(有二一在府城内一/在鉛山縣鵝湖鄉)福慶觀(在玉山/縣治南)洞𤣥¶
　觀(在永豐縣/迎恩坊)演法觀(漢張道陵/煉丹處)佑聖觀(元揭徯/斯有記)先天¶
　觀(元揭徯斯詩聞說先天觀重重絶/壁環鳥啼青磵裏花落白雲間)繁禧觀(元虞集/有記)¶
　乾元觀(元鄧光/薦有記)北真觀(本朝胡/儼記)真懿觀(已上七觀俱/在龍虎山)¶
祠廟葛仙翁祠(在葛仙山仙翁吳葛𤣥/也嘗修煉於此故祀之)張巡祠(在鉛山/縣南二)¶
　(十里巡/唐忠臣)夏夢龍祠(在玉山縣南二十里夢龍唐進士/官至兵部尚書兄為太保由信安)¶
　(清湖徙居此兄弟能禦/冠既没鄉人立祠祀之)楊光翼廟(在府治東光/翼唐刺史)張抃¶
<pb:KR2k0008_WYG_051-11b>¶
　廟(在鉛山縣治西抃唐封/忠靖威顯靈祐應濟王)威顯廟(在貴溪縣南二十/里祀南唐信州靜)¶
　(邊總轄使司空忠貞公桂卿宋/賜今額黄應龍謝枋得皆有記)雙廟(在玉山永豐二/縣之境宋紹興)¶
　(初知州王自中建以郡人鄭驤張叔/夜先後死節故合祀之朱熹為記)兩先生祠(在府/學東)¶
　(杞宋陳康/伯汪應辰)辛稼軒祠(在鉛山縣南二十里稼軒辛棄/疾也宋咸淳間寓居此既没鄉)¶
　(人感其遺風作堂/祀之謝枋得記)陸象山祠(在貴溪縣三峰山宋儒/陸九淵嘗讀書象山門)¶
　(人立祠祀之本朝重建増其兄九/韶九齡為三先生祠李奎作記)¶
陵墓李愔墓(在弋陽縣治西愔漢車騎/將軍封赭亭侯食邑於是)王貞白墓(在永/豐縣)¶
　(治西有碑刻曰唐校書/郎王有道先生之墓)鄭驤墓(在玉山/縣東)張叔夜墓(在/永)¶
<pb:KR2k0008_WYG_051-12a>¶
　(豐縣靈/鷲山)陳康伯墓(在弋陽縣南二十五里宋孝宗/御書其碑曰旌忠顯德之碑)辛¶
　棄疾墓(在鉛山縣虎頭/門宋勅葬於此)謝枋得墓(在弋陽縣南二十/五里舊在京師文)¶
　(明門外後其子定/之奉柩歸葬於此)渤泥國王叔墓(在府城南三里本/朝永樂十年進貢)¶
　(還國道/卒於此)鄭齡墓(在弋陽縣治西二/十里𢎞治間勅葬)¶
古蹟廢寳豐縣(在弋陽縣境宋淳化中/以寳豐塲置後廢為鎮)石室(在弋陽縣/南六十里)¶
　(昔有張氏隠此琢石為室其形/如囷郡守欲表薦之隠而不見)石皷(在貴溪縣西五/十里石形如皷)¶
　(舊傳皷自/鳴為兵兆)錢倉(在弋陽縣東二十里有石臨水如廩/高數丈號曰錢倉相傳晉太和中有)¶
　(漁人遇石開/其錢自出)雄石鎮(在貴溪縣西廢置不可考今資/國寺僧尚藏文帖陸九淵有䟦)¶
<pb:KR2k0008_WYG_051-12b>¶
名宦唐柳渾(永豐令用重典以威奸暴鋪太和以惠鰥/寡敺除物害消去人隠里閈大變綽有能)¶
　(聲/)楊光翼(肅宗時信州刺史治有/惠愛州人立祠祀之)裴倩(信州刺史復/其庸亡五千)¶
　(户闢其農耕二萬畆代去之日不書於籍曰吾以/恤隠豈當沽美方帥表其行理第一増秩加印綬)孫¶
　成(信州刺史有惠政潤澤及民/郡人請立碑頌德優詔褒美)常曽(信州録事叅軍/韋應物為作古)¶
　(鼎歌云三年紏一郡獨飲寒泉井江/南鑄器多鑄銀罷官無物惟古鼎)蕭定(大厯中信/州刺史勸)¶
　(農均賦逋亡歸户口増時有司/條天下牧守課績定為第一)宋章得象(玉山令在/任有恵政)¶
　(民立祠/祀之)張根(徽州時淮南轉運使以花石綱拘占漕/舟根上言力陳其弊貶監信州酒稅)¶
　王愈(宣和間知信州時盗發清溪入睦歙愈即募士/増埤浚隍脩戰具賊來攻愈擊敗之追奔俘馘)¶
<pb:KR2k0008_WYG_051-13a>¶
　(不可/勝計)李先(知信州治官如家信人目以俚語/曰錯安頭謂其無貌而有體也)董敦逸¶
　(知弋陽縣寳豐銅冶役卒多困於誘畧有/致死者敦逸推見本末縱還鄉者數百人)陳扄(紹興/中通)¶
　(判信州軍士謀欲為亂扄制禦/有方無敢動者後除知州事)沈介(乾道初知信州/時歲饑介賑濟)¶
　(有方民得其所去之日老/椎扶擕隨行涕泣不能捨)徐礐(乾道中永豐令縣有/烏石灘險惡募人疏)¶
　(鑿之遂平其勢值歲饑礐平其榖價且勸民出粟/賑濟之盗賊猶起礐殺其首惡者一人衆頼以安)張¶
　子顔(乾道中知信州知閭閻隠伏臨事/能斷在任盗賊屛息路不拾遺)葉顒(知貴溪/縣時詔)¶
　(行經界郡議以上中下三等定田稅顒請分/為九等郡守從之令信之六邑以貴溪為式)趙汝愚¶
　(乾道中知上饒縣時逺人貢象所過騷然乃預為條/約遂免苛擾每歲推排物力互相□訴乃下令俾自)¶
<pb:KR2k0008_WYG_051-13b>¶
　(均認無復紛競政成惠/洽郡人德之後知信州)馬子嚴(淳熈間鉛山尉恤民/勤政長於文雅為寺)¶
　(碑隠然有排邪之意為/倉銘藹然有愛民之心)錢象祖(淳熈中知信州大新/學宫一時士習為之)¶
　(丕/變)王自中(紹熈初知信州有文學器識以功名/自期嘗訪求前賢請於朝立廟祀之)曾逮¶
　(上饒尉手植挂於㕔後人懷其德名之曰西/清桂又有松風亭横碧軒儒紳多有題詠)袁甫(提/點)¶
　(饒信刑獄行部問民疾苦薦循良劾姦貪決滯獄嘗/詣學宫講說歲大旱請度牒緡錢以助賑恤疫癘大)¶
　(作剏藥院療之/所活不可數訃)黄衮(玉山令有惠政嘗以檄出民皆/驚憂以為遂去及還老幼歡呼)¶
　(已而任滿留之不獲/乃立祠繪像祀之)石純臣(玉山令不畏高明不侮/細微人不敢干以私凡)¶
　(得訟牒輒以筆抹其/要處故無能為奸者)程逈(知上饒縣政寛而明令簡/而信綏强扶弱導以恩義)¶
<pb:KR2k0008_WYG_051-14a>¶
　(積年仇訟一語解去猾吏姦民皆感激悛悔/賔禮賢士隠德潛善皆表而出之以勵風俗)李由(玉/山)¶
　(令以直道自任不受請托民有所訟不拘早暮到/手即决終日坐㕔重門洞開上下之情無不通者)趙¶
　彦杉(嘉定間貴溪令亷以律己寛以撫民及/代去百姓遮道攀轅請留涕泣送之)趙與懃¶
　(端平初知信州鋤强梗蠲虐征治/河梁新驛舍剗除宿蠧作新學校)趙逢龍(知信州守/已儉約為)¶
　(政務寛恕撫諭惻怛一以天/理民彛為言民以是不忍欺)章鑄(淳祐中知信州創/新學校重脩橋梁)¶
　(惠民之政一時大行委博士考/古今増脩上饒志自撰記文)葉匪躬(永豐令政績/甚彰縣之東)¶
　(懽陂久廢匪躬復興/築之至今民頼其利)曾從龍(宋末知信州盡心民事/有戍卒行掠州境從龍)¶
　(置於法索得婦人衣/命梟於市境内肅然)元盧天祥(至元中守信州興學/校崇詩書延儒生論)¶
<pb:KR2k0008_WYG_051-14b>¶
　(理致刻六經圖/於石立兩廡下)林興祖(至正初知鉛山州除豪民積/年之害有惠政聲譽籍甚元)¶
　(時循吏興/祖為首)辜中(至正中永豐令專尚德化不施刑罰/百姓晏然民愛之如父母治行第一)¶
　(邑人立生祠/刻石記之)荆思温(至正中玉山尹有善政/澤民秩滿民勒石頌德)夀安(至/正)¶
　(中玉山尹創立書院以絃誦為教在任/未久百廢具興後領兵討賊死於難)宋詳(至正間/永豐尹)¶
　(興學校務農桑築陂防旱鄱陽冦至率兵/禦之民頼以安及代去父老勒石頌德)于大本(信/州)¶
　(路總管賊犯信州大本以土兵備禦城破被執至蘄/水見賊偽主釋縳命以官大本痛罵不屈遂遇害)¶
　本朝朱陵(洪武初玉山知縣時兵革之後四顧蕭然/陵夙夜勞心於養民之政於是逃散者爭)¶
　(先歸業然後漸興/百廢人以為難)徐中(洪武間廣信知府持已亷潔/措置有方嚴課生徒務臻成)¶
<pb:KR2k0008_WYG_051-15a>¶
　(效民嘗病涉脩橋以便之至今郡/人談前守之賢必以中為首稱)徐良弼(洪武初貴/溪知縣時)¶
　(承平未久百姓離散良弼日勤憂恤民漸復業時賦/外多雜科乃具申民瘼不從輒至府頓首涕泣言之)¶
　(獲免民/頼以安)方𢎞道(洪武初同知廣信府有善政及民以/績最擢陞郎中事載彰善癉惡録)¶
　(省/志)袁泰(洪武間任鉛山丞清慎愛民邑頼/以安且崇文術興舉學校  省志)張迪(洪武/間由)¶
　(御史知弋陽縣亷明仁愛吏畏民懷後因坐前任事/被逮縣父老等千餘人詣闕乞宥得還任  省志)¶
　鄭庸(永樂初知鉛山亷介不阿措置有法宿奸巨豪/肅然畏服民皆信之有所事輒以手札召之無)¶
　(後期/者)朱原貞(永樂中廣信府同知嘗督修宫宇民懷/其德樂於趨事修學舍勉生徒倡立郡)¶
　(邑題名碑自為之記卒於官郡/人無少長奔走流涕而送之)錢性(知廣信府法制/詳明禮教興舉)¶
<pb:KR2k0008_WYG_051-15b>¶
　(民不敢犯永樂丙申郡大水發公帑以賑昏/墊全活者甚衆民到於今頌之不衰  省志)徐仕宗¶
　(知貴溪縣時邑圯於水夙夜經畫脩治一新累年逋/負奏析布絹田地坍决疏除稅糧歲饑甚捐俸倡義)¶
　(賑恤之全活無算民戴其德任滿無老穉爭赴告/留事聞特加禄秩治縣至今人稱其賢云  省志)林¶
　端(知玉山縣亷介有為愛民如子雖嚴謹不容私謁/而常愛接賢士耆老相詢問是以閭閻無有能遁)¶
　(其情者/  省志)吳潤(宣德間任廣信知府宅心平恕/政尚簡約民咸德之  省志)謝琛(正/統)¶
　(間上饒知縣耿介有/守平易近民  省志)李文殊(正統間廣信知府亷靜/寡慾政簡民安致仕去)¶
　(囊槖罄如至今郡/人有餘慕  省志)鄧顒(正統間知永豐縣鼎新文廟/作興士類勸農桑興水利捕)¶
　(殺强冦遇害民咸哀之肖像於城隍廟/祀焉事聞贈光禄卿諡恭毅  省志)姚堂(景泰間/知廣信)¶
<pb:KR2k0008_WYG_051-16a>¶
　(府政尚簡易民以安業嘗録郡之先賢為立祠肖/像置祭田訪其後以奉祀事人是以賢之  省志)陶¶
　鎔(天順間知永豐縣政尚平易而務抑强梗民畏而/懷之殁於官室如懸罄幾不舉其喪人無遠近爭)¶
　(泣賻焉/  省志)金銑(天順間廣信知府文章博洽政事/通敏凡百廢悉舉而新之  省志)吳澮¶
　(天順間知弋陽縣亷介不阿絶私謁政以/得民心為本入覲錫錦衣一襲  省志)任泰(成化/間知)¶
　(上饒縣學優才贍為政得大體不事苛屑在任三年/愛民養士百廢具舉以治行徵卒於官人咸惜其用)¶
　(之不盡/  省志)陳惠(成化間廣信知府外和内剛惟以愛民/為本嘗舉右族公正耆士十六人優禮)¶
　(之與謀郡政未踰年政平訟理所侍惟二僕疾卒民/哀之如父母殯殮無所資十六人為治其喪以歸)¶
　(省/志)謝士元(成化中知廣信府剛明果决令在所必行/時永豐坑盗猖獗親率民兵禦之身被重)¶
<pb:KR2k0008_WYG_051-16b>¶
　(創而不顧卒靖大難政先革弊無所撓於勢貴尤以/振作斯文為己任增學舍五十餘間暇則課試諸生)¶
　(在任四年境内乂寧/士風丕變  省志)張昺(成化間知鉛山縣亷仁公/勤通敏練達鋤强去邪邑)¶
　(用大治/  省志)葉贄(𢎞治初廣信知府有大度政令嚴明而/行之以寛恕一時奸屏訟清四封内晏)¶
　(然志/省)丁璣(由進士中書任遷廣信通判以風節自持/政以敦化善俗為務甘澹泊終始不渝後)¶
　(以憂去/  省志)張汶(𢎞治初由舉人任上饒縣學教諭恬雅/鎮靜有古人風士子咸率其教語後進)¶
　(必先器識校文主理勝奬勤警怠/規條嚴密而人無間言  省志)卞諶(廣信推官行/端才敏政舉)¶
　(刑清庭無留獄民有撥/雲見青天之頌  省志)汪瀅(知玉山縣寛簡宜民清/苦著節每食虀粥而已)¶
　(嘗公出刻期未回妻子絶糧/丞聞饋以米力郤之  省志)朱嘉會(以御史出知廣/信府時桃源盗)¶
<pb:KR2k0008_WYG_051-17a>¶
　(熾大兵駐郡城百姓騷然嘉會撫綏經畧省科徵簡/徭役懲惰吏事理民安秩滿考績父老號泣而别)¶
　(省/志)曹琥(同知廣信府堅忍清苦逆濠取茶芽及中/官索方物皆力抗之民頼以甦息  省志)孫¶
　景雲(知玉山縣以亷能稱政繢荗著未幾卒於官妻/鍾氏自縊從之有司奏旌其節人謂景雲刑家)¶
　(之化云/  省志)¶
流寓陸羽(唐復州竟陵人詔拜太子文學徙太常太祝/不就寓居信州城北號東岡子性嗜茶環植)¶
　(數畆著茶經三篇/後人祀為茶神)吳勔(唐元和間由水曹入翰林年/四十即致仕初自延陵遷濮)¶
　(陽後樂貴溪山水之秀遂居焉/好學善文後友人薦之不出)桂卿(自睦州徙貴溪/仕南唐官至銀)¶
　(青光禄大夫上/柱國進司空)龎籍(武城人宋大中祥符間侍其父/為鉛山稅官嘗肄業於觀音山)¶
<pb:KR2k0008_WYG_051-17b>¶
　(崇夀院院有經/綸堂畫像於中)應舜臣(婺州人後徙居貴溪登宋慶/厯進士官至太常少卿三司)¶
　(判官極言新法不便/忤王安石出知洪州)李彌大(蘇州人宋崇寧進士履/行端方為一世之傑累)¶
　(官至工部尚書後以顯謨閣學/士致仕卜居於信之懷玉山)韓元吉(開封人維之/子宋南渡後)¶
　(寓居上饒號南澗先生仕至吏部尚書師事尹焞與/朱文公相善得吕祖謙為壻師友淵源為諸儒所推)¶
　(敬著愚戅録周/易繫辭等書)辛棄疾(歴城人號稼軒宋紹興間金/主亮南冦棄疾為義士耿京)¶
　(奉表來通高宗授以天平軍掌書記未幾京被殺棄/疾遂留家鉛山之期思渡累平劇賊歴官兵部侍郎)¶
　(樞密都承㫖卒家無餘財僅遺平生/詩詞雜著書籍而已德祐初諡忠敏)晁謙之(澶州人/渡江親)¶
　(族離散謙之乃極力收恤因居信州仕宋官/敷文閣學士卒葬鉛山鵝湖子孫因家焉)周聿(青/州)¶
<pb:KR2k0008_WYG_051-18a>¶
　(人徙居上饒宋紹興間召對陳經綸匡濟策稱㫖/累官刑户部侍郎所著有春秋大義易說等書)鄭¶
　望之(彭城人徙上饒少有文名宋靖康初再使金營/後累官至吏部侍郎以徽猷閣直學士致仕弟)¶
　(資之亦居溪南/仕至吏部侍郎)尹穯(兖州人宋建炎間自北歸南徙/居懷玉山後徙上饒愽學有文)¶
　(孝宗賜進士出身累官殿中/侍御史後遷至諌議大夫)陸九淵(撫州金谿人徙/居貴溪之象山)¶
　(與門人彭世昌等創齋舍以待四方學者來者輻凑/學者稱為象山先生又嘗在鵝湖寺與兄九齡及朱)¶
　(熹吕祖謙相聚論議/後人為立四賢堂)¶
人物唐方竦(弋陽人景雲初進士累官鸞臺侍郎開元/中封禪為禮儀使容止閑雅𤣥宗嘆其知)¶
　(禮封雲/亭侯)吳武陵(貴溪人勔子元和初進士仕為太學/博士後出為韶州刺史卒柳宗元賢)¶
<pb:KR2k0008_WYG_051-18b>¶
　(其為人嘗曰武/陵剛健士也)王貞白(上饒人乾寧初進士仕為校/書郎未幾退居田里工於詩)¶
　(有靈/溪集)宋余安行(弋陽人所居有巖如月號石月先生/歴官朝議大夫性篤孝親喪廬墓名)¶
　(其亭曰無盡以著孝思所/著有至言春秋傳諸集)葉虞仲(玉山人通判江州/持身甚亷歐陽脩)¶
　(嘗有書與相徃來其邦人有解官歸者遽斥田數十/頃以誇虞仲虞仲笑曰吾貧甚不能辦此請以二十)¶
　(櫃書/當之)許幾(貴溪人少以諸生謁韓琦於魏琦勉入太/學擢第知南陵縣還民之託僧尼為姦者)¶
　(數百人以寳謨閣待制知鄆州梁山濼多盗幾籍十/人為保使晨出夕歸否則以告輒窮治無脫者幾有)¶
　(吏幹善理財嘗四/入户部官至尚書)沈邈(弋陽人舉進士踈爽有治才/慶厯初為侍御史時吕夷簡)¶
　(罷相輔臣皆進官邈極論無功濫授爵及夏竦/為樞密使又論其狡譎累官刑部郎中知延州)劉煇¶
<pb:KR2k0008_WYG_051-19a>¶
　(鉛山人嘉祐四年狀元祖母没解官行喪禮有諸叔/而嫡孫承重者自煇始嘗買田以贍族人之貧者又)¶
　(結廬以處逺方從學/之士所著有東歸集)余應球(安行子崇寧間進士累/官監察御史知無不言)¶
　(一時利害無不切中官至吏部員外郎後居親喪不/復仕所著有文集奏議又公端公彦亦安行從子俱)¶
　(知名/當世)葉大用(玉山人紹聖間任武職金人侵汴大用/從戰陣於軍前全軀以歸高宗親書拔)¶
　(身歸國節義可尚八字牌面賜之/嘉熈初授西京路兵馬副都監)張憲(道陵之後紹/聖初以武力)¶
　(絶倫中選為博興巡檢募兵復衢州劉光世上其功/拜武義大夫後迎高宗於濟南拜武顯大夫江南東)¶
　(路副總管没於/陣官其二子)鄭驤(玉山人元符進士靖康初知同/州金人奄至或勸之逃避驤厲)¶
　(聲曰吾職在守土有死而已城陷/赴井死詔贈樞密直學士諡威愍)張叔夜(其先開封/人徙永豐)¶
<pb:KR2k0008_WYG_051-19b>¶
　(以䕃為蘭州叅軍畫攻取策遂無羌患歴知濟南斬/羣盗數千進龍圖學士金人南下為都總管率二子)¶
　(伯奮仲熊舉兵勤王與金人轉戰而前至京師簽書/樞密院事不肯署推立張邦昌狀金人怒執至軍中)¶
　(北行不食扼吭而死/紹興初追諡忠文)余堯弼(上饒人政和中進士屢/為丞令不尚威嚴而人)¶
　(皆化其德高宗時為御史中丞知無不言拜簽樞密/院叅知政事尋乞歸家居十有六年不以貴驕鄉里)¶
　張運(貴溪人宣和中擢進士為藍山縣尉有平寇功/累遷通判鼎州張浚平賊楊么運力為多後知)¶
　(達州方大旱入境而雨奏除病民五事歴官大理少/卿刑部侍郎獄為之空金人渝盟遷户部侍郎以專)¶
　(餽餉後以敷文閣待/制奉祠卒贈少師)周世脩(玉山人宣和進士知興/國縣有平盗功簽書建)¶
　(康府後以能應辦諸軍臺監交薦/得對力陳諸將之失職者韙之)陳康伯(弋陽人宣/和中進士)¶
<pb:KR2k0008_WYG_051-20a>¶
　(歴官侍郎尚書紹興中拜左僕射大學士進封福國/公時金人舉兵臨江朝論洶懼康伯屹然不動指授)¶
　(方畧據要害民恃以安有古社稷臣之風及再相制/出中外鼓舞都人懽呼加封魯國公卒贈太師諡文)¶
　(正/)周執羔(弋陽人宣和中舉進士歴治郡縣有古循/吏風官至禮部尚書寳文閣學士立朝無)¶
　(朋比屢上疏勸辨忠邪納諌諍孝宗/嘉納之平生手不釋卷尤通於易)方疇(弋陽人建/炎初進士)¶
　(紹興改元上書言四宜憂十宜行一宜去又言擇宗/室為儲貳除刪定官後為建康通判卒有文集二十)¶
　(卷/)徐人傑(玉山人紹興初進士廷對惟以復仇為言/忤秦檜意遂辭歸後提舉江西茶鹽任滿)¶
　(奉祠平生不治生産及没惟圖書數篋而/已所著有易傳春秋發微及文集數卷)汪應辰(玉/山)¶
　(人五歲知讀書一經目不忘初名洋紹興五年進士/第一賜今名歴官秘書省正字以論和議忤秦檜出)¶
<pb:KR2k0008_WYG_051-20b>¶
　(為建州通判奉祠檜死始還朝累遷權户部侍郎上/書極論足食足兵之䇿後以敷文閣學士帥蜀一道)¶
　(晏然進吏部尚書卒諡文定子逵/繼登進士第仕至端明殿學士)申世寧(鉛山人紹/興六年潘)¶
　(逵兵襲鉛山父愈年七十未及出户遇賊賊意其有/藏金欲殺之世寧年未冠亟引頸願代父死賊感其)¶
　(孝兩/全之)王時敏(上饒人學有淵源兼該體用老於田里/有處士之風著師說及語孟中庸大學)¶
　(說并雜文十卷/朱熹為作墓誌)周欽若(鉛山人累世業儒初有聲三/舍間不就禄仕積書教子病)¶
　(亟索筆書二百餘字戒四子曰吾平日教汝等非為/干禄欲敦義厚俗耳時子幼妻虞藏之及子長出示)¶
　(之諸子感泣白父訓於官給令/守之數世同居慶元中旌其門)陳文蔚(上饒人號克/齋朱熹門人)¶
　(講學鉛山著書立言得其師㫖趣高/風雅操為鄉邦所共仰卒祠於學)詹叔善(玉山人/紹興中)¶
<pb:KR2k0008_WYG_051-21a>¶
　(進士拜奉議郎諸王教授僅滿即求致仕夀皇嘉之/官其子復賜誥有知止足勵士風之語先時叔善築)¶
　(書屋榜曰知止與詔語合人多題詠之又叔/寧叔逈叔法叔羲皆其昆弟俱登進士第)韓大寧¶
　(玉山人紹興中進士有經世志嘗著續百將傳及周/易集註乾道間上書凱切上覽而異之除知德興縣)¶
　(有惠/政)劉允迪(玉山人隆興中進士知德安縣為政一/本於儒術以惠愛得民後居家建義學)¶
　(以教族子弟及鄉人之願學者累官/至朝奉郎叅議沿海制置便軍事)施師點(上饒人/十歲通)¶
　(六經乾道中以臨安教授賜對言細民困窮乞免逋/負詔從之假翰林學士使金於禮有所執金人駭愕)¶
　(後參知政事兼同知樞密院事與周必大恊心輔政/惓惓搜訪人才卒贈金紫光禄大夫所著有文集二)¶
　(十/卷)韓祥(玉山人與弟補同登嘉定進士祥累官侍講/學士中書舍人補累官寳文閣學士兄弟俱)¶
<pb:KR2k0008_WYG_051-21b>¶
　(以德行文章顯名世稱二韓理宗作/詩賜祥又書翕和堂三大字賜之)黄從龍(永豐人/嘉定中)¶
　(進士為郢州推官元兵入襄峴郢當要衝守將潛遁/乃抱印登城大呼兵間曰張巡許遠之事正在今日)¶
　(齧指書死戰報國四/字與子熈力戰而死)趙蕃(其先鄭州人曾祖暘以秘/書少監提點坑冶寓信之)¶
　(玉山蕃以暘致仕恩補官寳慶初以太社令召三辭/不起止於直秘閣致仕蕃性雖寛平樂易而剛介不)¶
　(可奪嘗受/學於朱熹)徐元杰(上饒人紹定五年南省廷對皆第/一為崇政殿說書時權臣遭親喪)¶
　(起復元杰極論其不可命遂寢累遷國子祭酒權中/書舍人廷論無慮数十皆國家大政邊鄙遠慮忽)¶
　(暴疾轉工部侍郎卒時以為中毒詔諡忠愍長子/直方為起居郎兼侍講次子直諒為吏部尚書)徐¶
　宗仁(永豐人淳祐進士歴官國子監主簿開慶初伏/闕上書言悞國之罪不誅則用兵之士不勇累)¶
<pb:KR2k0008_WYG_051-22a>¶
　(遷太府少卿兼侍講徳祐初為吏部侍郎權/禮部尚書衛益王走海上厓山兵敗死焉)謝枋得¶
　(弋陽人號為疊山為人豪爽以忠義自奮寳祐中試/經科除教授德祐初以江西招諭使知信州遣將與)¶
　(元兵戰不利乃變姓名入建寧山中元初大臣屢薦/輒辭有怒者逼以北行至元都問謝太后攢所及瀛)¶
　(國公所在再拜慟哭不食而死妻李氏/擕二子在貴溪山中後被執亦自經死)元祝堯(上饒/人博)¶
　(學能文延祐中進士為江山尹後陞無/錫州同知所著有大易演義策學提綱)張宏綱(貴溪/人早)¶
　(負才學歴官至集賢院大學士榮/禄大夫柱國謚安惠封信國公)本朝龔斆(鉛山人/學問該)¶
　(博徳行篤實洪武初以明經為府學教授御史葉孟/芳高其學行薦至京師遷國子司業尋陞祭酒卒於)¶
　(官/)白天民(鉛山人洪武初以明經為邑庠訓導教人/有方御史葉孟芳薦之曰學精德邁智慮)¶
<pb:KR2k0008_WYG_051-22b>¶
　(過人才堪大用召至京師授廣/東肇慶知府果有政績著聞)陳脩(弋陽人太祖戡/定陳氏脩來歸)¶
　(首授理官講明律令尋遷兵部郎中贊定兵農之政/疲敝復興超拜吏部尚書脩明習經制建官均&KR1348;肇)¶
　(昭代之法/卒於官)何敏中(洪武中以才行卓異任祁門知縣/上書言時政得失朝廷嘉之遣行)¶
　(人賜以樽酒陞徽州府知府/後轉嘉興府所至有政聲)游志遜(上饒人慷慨有/俊才洪武間為)¶
　(廣西興安縣丞入朝應制賦詩最佳擢監察御史舉/劾不避權豪嘗以忠直見稱後拜四川按察司僉事)¶
　楊廣仁(上饒人讀書識大體永樂間為虞城知縣百/廢其興民有火災值風烈弗禁廣仁以誠禱)¶
　(得大雨以熄後又雨潦將傷稼廣仁齋沐禱之雨止/嘗以累繫獄百姓相率詣闕白其寃得釋及卒老穉)¶
　(遮道迎其喪而泣/送之者千數百人)李奎(弋陽人永樂間歴任教官遷/國子監學録正統間拜監察)¶
<pb:KR2k0008_WYG_051-23a>¶
　(御史巡歴有聲尋陞大理寺丞巡撫河南時流民聚/衆頼之以安遷右少卿巡撫畿内諸郡未幾致仕卒)¶
　(居官亷潔優於文學/屢上章疏切於時政)王增祐(貴溪人永樂間進士授/監察御史歴陞僉事副)¶
　(使嘗兩奉敇審録重囚辨死罪以下三百餘人全活訾/者衆進廣西按察使致仕歴官四十餘年善政無可)¶
　(議志/省)吳添麒(弋陽人永樂間進士嘗奉使東魯/閩楚大藩清聲昭著中外  省志)祝同¶
　(玉山人由監生任主事累官河南叅議/以疾致仕召起布政使辭不就  省志)周旭鑑(貴溪/人歴)¶
　(官黄巖知縣鋤强植弱振興士類表倡風俗致瑞麥/駢桑之應累官浙江叅政卒於官民爭先賻奠柩還)¶
　(衆皆縞素送數十/里祠祀焉  省志)胡濬(鉛山人正統末進士歴官杭/州知府亷公有威不畏强禦)¶
　(屬邑富陽新城屢旱亟相視之為開渠築牐引流灌/溉民頼之郡有滯獄悉為剖决治行為天下第一杭)¶
<pb:KR2k0008_WYG_051-23b>¶
　(人至今祀/焉  省志)黄溥(弋陽人正統間進士授御史按歴西/蜀直𨽻諸郡書考得宜振勵有方郡)¶
　(邑有真御史之稱歴陞四/川廣東按察使  省志)吕晟(永豐人景泰辛未進/士歴陞䕫州知府柔)¶
　(順和樂以孝行稱於鄉有司/上其事詔旌其門  省志)高明(貴溪人景泰間進/士拜御史巡按都)¶
　(城及河南直聲振天下累陞南京僉都御史平揚州/鹽寇滅上杭劇盗皆樹奇績致仕卒詔諭祭葬  省)¶
　(志/)王讓(上饒人天順末進士任吏科給事中在諫垣/屢觸忌諱不為禍福怵一時權貴深畏之有)¶
　(希風㫖誣奏之者朝廷反坐之後擢楚雄/知府威惠並洽遠人靡不懷服焉  省志)費瑄(鉛山/人舉)¶
　(進士歴官貴州叅議忠孝睦友出於天性初以主事/治水吕梁見上流有渠合芻土沿渠築堤恒潰民苦)¶
　(征役乃募工改築石堤西則築壩以殺湍悍之勢東/則甃長衢以疏牽挽之壅於是漕兵穪便居民立廟)¶
<pb:KR2k0008_WYG_051-24a>¶
　(祀之/省志)姚明(貴溪人成化間進士授御史嘗出按兩浙/歲饑發京儲以賑或難之明曰為民而死)¶
　(吾不避也竟如請有中貴贈劔既拒之且削其歲餽/金數千兩或危之明曰吾為耳目官敢為身謀耶後)¶
　(陞陜西僉事/卒  省志)婁謙(上饒人成化初進士任御史陞副/使嘗督兩畿陜西學政以躬行實)¶
　(踐為教士類風動時汪直有寵能禍福人謙絶不與/之接直御之使邏校伺察竟莫可問陞四川布政使)¶
　(卒志/省)畢瑜(貴溪人成化初進士改庶吉士歴官工刑/二曹擢山東提學僉事文學操履見重一)¶
　(時卒於官諸生哀之子濟/川第進士官編修  省志)鄭齡(弋陽人登進士拜官/工曹累四川布政使)¶
　(凡秩六進政譽日彰在川督糧餉繕兵甲劇盗野王/剛就擒其績尤偉尋擢都御史巡撫河南振憲度察)¶
　(風俗禮賢愛民顒然中州/之望卒賜葬祭  省志)李鏡(弋陽人登進士歴知/岳州府鋤梗植弱崇)¶
<pb:KR2k0008_WYG_051-24b>¶
　(學博惠築辰陵磯洩水墾田授民以居民深德之名/曰李公隄陞去民不忍捨立生祠祀之後以河南按)¶
　(察轉浙江布政/使卒  省志)汪鳯(弋陽人少治經學為文汪洋渾/厚自成一家登成化乙未進士)¶
　(官刑曹治獄明恕堂司章䟽多所草上出知漳州歴/九載以仁恕稱擢貴州左叅政卒四子俱登進士長)¶
　(僎工部郎中次俊禮部尚/書偉侍郎佃編修  省志)姜綰(弋陽人舉進士拜御/史以直言謫判貴陽)¶
　(尋調慶遠逋寇攻城綰計敗之斬首二百級威震逺/人東蘭皆歸侵地擢副使兵偹柳慶值思恩岑濬之)¶
　(亂仍率兵而一皷俘之用是荒陬向治/以疾歸起為河南按察使卒  省志)費宏(鉛山人/成化丁)¶
　(未進士第一授翰林院修撰靳貴謂其甫弱冠狀元/及第入内閣年四十有五在位多所匡正卒以不合)¶
　(去自國初及今以狀元位宰相年與才俱茂/而又得勇退之義者亦不多得矣  外史)姚文灝¶
<pb:KR2k0008_WYG_051-25a>¶
　(貴溪人成化間進士歴官湖廣提學僉事崇正學黜/浮靡嘗自謂所能者三毁譽不入請託不行賄賂不)¶
　(通而已所著有學/齋稿等書  省志)吕翀(永豐人登進士累官給事中/抗疏忤㫖杖於朝黜歸瑾誅)¶
　(起為雲南僉事四/川副使卒  省志)詹軾(玉山人由進士授行人正德/末以諌南巡受杖而死嘉靖)¶
　(初諭令録其/子  省志)紀鏞(由吏員授福建漳浦縣丞正德丁/丑南靖寇熾鏞率兵與戰斬首數)¶
　(千級乗勝抵其穴因遇害/事聞贈官録其子  省志)¶
列女羅氏(名妙安元弋陽人能諳誦列女傳年二十歸/鄭琪琪家世宦族同居百餘日羅執婦道無)¶
　(間言琪以軍功擢鉛山州判官羅封宜人至正末信/州陷羅取所佩刀淬礪令銛琪問何為對曰時事如)¶
　(此萬一遇難為自全計/耳已而兵至羅自刎死)翁氏(永豐人周德成妻年二/十五撫幼奉姑守節又)¶
<pb:KR2k0008_WYG_051-25b>¶
　(玉山葉德彰妻王氏夫早亡/守節俱洪武間受旌  省志)徐氏(永豐傳彦恭妻年/二十六夫亡無子)¶
　(以姪為嗣生孫姪又亡撫孫守志始/終一節永樂間詔旌其門  省志)劉氏(永豐人鄭/友東妻友)¶
　(東出戍早亡劉年二十五子甫週且兵亂公姑為仇/家所殺以禮葬之守節無玷永樂間詔旌其門  省)¶
　(志/)鄒氏(貴溪萬全保妻年十九全保卒無子水漿不/入口數日既而事舅姑盡孝舅姑卒喪葬如)¶
　(禮孀居一致知縣梁孟嶽以事/聞請旌表未報而卒  省志)羅妙法(千户羅仁女/年十六許配)¶
　(曹氏子徃蘇州道卒遂誓不嫁父母不/能奪老而卒家人繪像祀之  省志)施氏(名貞上/饒王伯)¶
　(剛妻年十九而伯剛卒人或以無子撓之施以死辭/居常閉門一婢相守寂如也撫教繼子輔為增城知)¶
　(縣卒年七十有八/人無間言  省志)鄭氏雙節(上饒人祝氏名臨姑歸/孔貫年二十六而孔貫)¶
<pb:KR2k0008_WYG_051-26a>¶
　(亡劉氏名錦雲歸麒年二十九而麒亡姑婦相/繼守節完璧以終都穆為作雙節婦傳  省志)陳氏¶
　(上饒人歸龔潤潤舉鄉試上春官天順癸卯之變死/焉陳時年少甘貧守節不以無子故異其心  省志)¶
　劉氏(上饒汪芳妻芳廢瘋痿謀更遣之劉泣曰夫貧/且疾妾命也敢不以死從傭紡績以給朝夕正)¶
　(德庚午桃源賊至劉䕶芳不忍去賊欲辱之/不從斬芳首以脅罵聲益厲遂遇害  省志)團氏(上/饒)¶
　(鄭䞇妻桃源賊至團度難兼免使夫畀其姑先走自/負子從之不及被執賊欲汚之紿求緩乃并其子俱)¶
　(赴水死/  省志)朱氏(上饒人歸歐陽福祐年二十三而寡姑/難其少且貧諷使更適矢死不從姑病)¶
　(革刲股療之比卒哭之甚慟遇異人/指以古厝人謂孝感所致云  省志)葉氏(永豐人歸/上饒周瑗)¶
　(年十八夫卒無子嗣其姪誌垂老不渝節操姪婦俞/氏者亦無子早寡清苦守節葉實倡之也  省志)¶
<pb:KR2k0008_WYG_051-26b>¶
　毛氏(玉山詹清妻年二十二清没遺腹生子杓垢容/惡服誓不再嫁姑徐久癱患毛與共寢浣滌檅)¶
　(惡孝謹備/至  省志)張氏(鉛山費珣妻珣領鄉薦未第卒張剪/髮入歛婺居三十餘年節操如一事)¶
　(聞旌表其/門  省志)鍾氏(浙江上虞人玉山知縣孫景雲妻也/𢎞治十五年景雲卒於官鍾哀慟迫)¶
　(切自縊以從提學副使邵寳為/之立亭以紀其事於石  省志)祝氏(鉛山人傅岡妻/傅没祝年二十)¶
　(六姑議欲改嫁祝泣辭甚確姑竟欲奪而嫁之聘至/祝佯為閉門檢飭狀竟赴江抱石而死是秋大旱知)¶
　(縣張昺禱之不應乃集諸耆老問其故有以祝氏節/義告者昺即具牲醴為文親詣死所祭奠是夕大雨)¶
　(祝之死節處水深莫測後湧塞/成洲俗因呼為節婦洲  省志)蔣氏(名善鉛山人適/弋陽蘇榮年二)¶
　(十八夫亡撫孤守節有司/聞於朝旌其門  省志)虞氏(弋陽人李元順妻也/正德壬申流賊剽掠)¶
<pb:KR2k0008_WYG_051-27a>¶
　(元順挈家以逃賊勢迫虞度難免拔簪遺犬曰吾分/死矣决不受辱子為全母計耳果被執且哭且罵聲)¶
　(益厲賊殺/之  省志)危氏(貴溪聞一貫妻正德壬申桃源賊剽/掠危度難免顧謂夫曰禍迫矣夫全)¶
　(老祖我負二子且逃後為賊所執出首飾祈免賊取/之復逼以去危乃罵曰吾儒家婦豈為狗彘從耶賊)¶
　(殺其幼子脅之奮罵愈厲遂/遇害事聞旌其門  省志)丘氏(貴溪人年十四歸/邵節甫八年節以)¶
　(苦學得疾卒丘哀毁欲死慮嗣飬無主乃截髮矢志/年六十三卒祭酒魯鐸挽以詩有泉臺無愧見良人)¶
　(之句/省志)李氏(弋陽人黄觀妻年二十夫喪守節/有司高其行奏請旌表之  省志)¶
仙釋張道陵(漢留侯良八世孫生於天目山學長生之/術退隠於山章帝和帝累召不起久之徧)¶
　(遊名山東抵興安雲錦溪升高而望曰是有異境遂/沂流而之雲錦洞有仙巖焉煉丹其中三年青龍白)¶
<pb:KR2k0008_WYG_051-27b>¶
　(虎旋繞於上丹成餌之時年六十容貌益少又得秘/書通神變化驅除妖鬼後於蜀之雲臺峰昇天所遺)¶
　(經籙符章并印劔以授子孫其四代日盛/復居此山歴代重之今其子孫世襲真人)張留孫(貴/溪)¶
　(人少時入龍虎山為道士有相者謂曰神仙宰相也/元世祖時從天師張宗演入朝世祖與語稱旨留侍)¶
　(闕下世祖嘗親祠幄殿忽風雨暴至留孫禱之即止/授為𤣥教宗師居崇真宫時天下大定與民休息留)¶
　(孫因論治道貴清淨之㫖深契上/衷加號大宗師武宗時陞大真人)自清(宋紹興中居/大山寺其性)¶
　(疎□屢被師責一日謂師曰弟子欲往京都見天子/願假一乘師怒曰糞箕扛汝自清即成一偈云糞箕)¶
　(扛出轎擡回優鉢羅花向日開但願老僧高着眼管/教平地一聲雷遂辭去忽一日乘傳至奉勅重整山)¶
　(門賜號曰/雲風和尚)¶
<pb:KR2k0008_WYG_051-28a>¶
　¶
　¶
　¶
　¶
　¶
　¶
　¶
　¶
<pb:KR2k0008_WYG_051-28b>¶
　¶
　¶
　¶
　¶
　¶
　¶
　¶
　明一統志卷五十一¶
