# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.725076
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十二
<pb:KR2k0008_WYG_042-1a>¶
欽定四庫全書¶
　明一統志卷四十二¶
　　　　　　　　　　　　明　李賢等　撰¶
　　金華府(東至台州府天台縣界三百九十八里西/至衢州府龍游縣界九十里南至處州府)¶
　　　(縉雲縣界一百八十六里北至嚴州府建德縣/界一百一十里自府治至南京一千三百三十)¶
　　　(里至京師四千/五百八十八里)¶
　　　(糧一十七萬/四千石零)¶
建置沿革禹貢揚州之域天文牛女分野春秋時為越¶
<pb:KR2k0008_WYG_042-1b>¶
　西界秦屬㑹稽郡漢為烏傷縣地仍屬㑹稽三國呉¶
　分㑹稽置東陽郡治長山縣晉屬揚州劉宋屬東揚¶
　州梁改置金華郡陳兼置縉州隋廢縉州及金華郡¶
　以地屬呉州尋置婺州治呉寧縣大業初廢州復為¶
　東陽郡治金華縣唐復為婺州天寶初改東陽郡乾¶
　元初復為婺州五代晉時為武勝軍宋仍為婺州淳¶
　化初改軍曰保寧𨽻淛東路元置婺州路本朝改為¶
　金華府領縣八¶
<pb:KR2k0008_WYG_042-2a>¶
　金華縣(附郭本漢烏傷縣地東漢析置長山縣屬㑹/稽郡孫呉為東陽郡治晉以後因之梁於此)¶
　(置金華郡隋初廢郡改縣為呉寧尋改曰東陽後改/為金華縣屬婺州唐改為金山縣神龍初復為金華)¶
　(縣宋元仍舊本朝因之/編户一百八十六里)蘭谿縣(在府城西五十里本/隋金華西部地屬東)¶
　(陽郡唐置蘭谿縣屬婺州宋因之元陞/為州本朝仍為縣編户二百四十一里)東陽縣(在府/城東)¶
　(一百五十里本漢烏傷縣地𨽻㑹稽郡呉𨽻東陽郡/晉以後因之唐為義烏縣地垂拱初析置東陽縣屬)¶
　(婺州五代時錢氏奏改東傷宋復為東陽/元仍舊本朝因之編户一百八十七里)義烏縣(在/府)¶
　(城東一百一十里本漢烏傷縣屬㑹稽郡孫呉以後/屬東陽郡隋屬婺州唐郎縣立綢州又分置華川縣)¶
　(尋廢州省華川入烏傷又改曰義烏縣宋/元仍舊本朝因之編户一百四十一里)永康縣(在/府)¶
<pb:KR2k0008_WYG_042-2b>¶
　(城東南一百一十里本漢㑹稽郡烏傷縣地孫呉分/置永康縣屬東陽郡晉以後因之隋省入呉寧縣尋)¶
　(復置屬婺州唐於縣置麗州尋廢以縣𨽻婺/州宋元仍舊本朝因之編户一百一十六里)武義縣¶
　(在府城西南八十五里本漢烏傷縣地孫呉以後為/永康縣地唐天授初分永康縣西界置武義縣尋更)¶
　(名武成天祐中復名武義宋元/仍舊本朝因之編户九十三里)浦江縣(在府城東北/一百二十里)¶
　(唐為義烏蘭溪兩縣地天寶中分置浦陽縣屬東陽/郡乾元中屬婺州五代時錢氏奏改浦江縣宋元仍)¶
　(舊本朝因之編/户一百二里)湯溪縣(在府城西南五十五里本龍/游東鄙金華西鄙蘭谿南鄙)¶
　(遂昌北鄙成化六年析置/縣治官山編户八十里)¶
郡名東陽(呉以郡在金華山之/南瀫水之東故名)金華(梁名玉臺新詠序/云金星與婺女爭)¶
<pb:KR2k0008_WYG_042-3a>¶
　(華故曰/金華)寳婺(宋淳熈/間賜名)¶
形勝江南劇郡(唐馮伉八詠後序江之南言/劇郡者無出宣城與東陽)東陽多名¶
　山金華為最(唐陸龜/蒙集)山水佳地(唐權徳輿送僧/道依歸婺州序)三洞¶
　雙溪之勝(東陽/志)婺為郎藩地廣力完(宋李惇裕/州學記)¶
風俗君子尚禮庸庶敦龎(隋/志)人性敏柔而慧(宋/志)氣習醇¶
　厚(東陽志宋中興以來躋政府儀禁/從者踵相接風聲氣習一變醇厚)俗勤耕織(東陽/志)¶
　士知所學(宋呂東/莱祠記)¶
山川金華山(在府城北二十里一名長山又名金盆山/越絶曰此山古聖採藥高且神黄初平初)¶
<pb:KR2k0008_WYG_042-3b>¶
　(起於此成仙山之東有卧羊山即初平叱石處旁有/小山名煉丹山山之西有尖峯山孤石特秀狀類芙)¶
　(蓉宋韓元吉詩自笑金華老使君兩仙常約/度層雲駕車尚有雙羝在縱入山前白石羣)銅山(在/府)¶
　(城南二十里一名百沙山此山出銅/東陽記山下有泉色潔白號銅山泉)蘭隂山(在蘭溪/縣西七)¶
　(里一名横山横截二江周十/二里山頂有塔山下有潭)南住山(在蘭溪縣南一/十五里其山自)¶
　(閩中迤邐而來至/此截然而住因名)洞巖山(在蘭溪縣東二十里山間/有巖洞高三尺通金華洞)¶
　(嵗時祈/禱多應)九峯山(在蘭谿縣西南七十里一名風子山/峯巒秀抜昔葛洪來逰丹龜猶在唐)¶
　(徐安貞肄業於此後人號/讀書巖木案石牀尚存)三丘山(在東陽縣南八里/晉殷仲堪嘗登此)¶
　(山郡人愛之若襄人之/於羊叔子因又名峴山)甑山(在東陽縣西南一十里/狀如甑有石壇東晉陳)¶
<pb:KR2k0008_WYG_042-4a>¶
　(安居學/道之所)赤石山(在東陽縣東北一十里上有/赤崖一名孤絶山不生凡木)青臺山¶
　(在東陽縣東二十里突/立如臺山頂有單令巖)鶴巖山(在東陽縣東北二十/七里相傳昔有三白)¶
　(鶴飲泉于此已而翔去尋/其蹤但見三石立巖下)夏山(在東陽縣東南四十/五里四面峭絶山頂)¶
　(有池冬温夏涼嵗旱於此/禱雨山側有夏禹廟因名)天竹山(在東陽縣東五/十里多産脩竹)白¶
　鹿山(在東陽縣東北六/十里山形肖鹿)歌山(在東陽縣東南七十里/上有石室五間可容百)¶
　(餘人山下水通臨海昔人乘舟望見女子於/此汲水登峯而歌蓋神女也今玉女祠尚存)東白山¶
　(在東陽縣東北八十里嶔崟危峭與㑹稽天台/連屬中有水源流入東陽溪西有西白山對焉)大盆¶
　山(在東陽縣東南一百/三十里形如覆盆)雞鳴山(在義烏縣東五里昔/有金雞鳴其上羣雞)¶
<pb:KR2k0008_WYG_042-4b>¶
　(皆鳴因名上有小亭九日邑/大夫畢㑹於此又名登髙臺)石門山(在義烏縣東九/里連山中斷兩)¶
　(石對峙如門/宋陳炳有記)青巖山(在義烏縣南一十里其中高者/曰齊山山下有雙澗南曰前溪)¶
　(北曰梅溪本朝王禕詩幽僻青巖中結屋開荒畦羣/山列左右雙澗鳴東西蕭然守岑寂環堵蓬蒿齊林)¶
　(泉幸清勝吾/將暫𡨕棲)鐵巖山(在義烏縣東南二十里俗名郭/公山極為峻峭山半有水簾下)¶
　(垂數十丈如掛疋練至頂/有曠土百畝三塢一潭)黄蘗山(在義烏縣北二十/里一名黄櫨尖唐)¶
　(初置綢州治此山/下因綢巖為名)雲黄山(在義烏縣南二十五里一/名松山梁傳翕大士於此)¶
　(行道黄雲盤旋其狀如蓋相傳山多𤣥熊赤豹/大士化之後不復出山頂有七佛庵行道塔)石樓¶
　山(在義烏縣東二十八里一名樓山四面孤絶兩山/相峙逺望如浮屠狀西巖層級高下類重樓複閣)¶
<pb:KR2k0008_WYG_042-5a>¶
　(蓋勝絶/之地也)箭山(在義烏縣東北四/十里山多竹箭)蜀山(在義烏縣南四/十里下臨蜀墅)¶
　(塘/)金山(在義烏縣西南四十/五里屹立江流中)清潭山(在義烏縣北四/十五里下有清)¶
　(潭/)龍祈山(在義烏縣北四十八里山之西有水名深/溪自縣北流入浦江嵗旱居民祈禱有應)¶
　來山(在義烏縣南七十里羣山自逺/來至此而止山側有羊印石)三山(在來山東/北三峯巍)¶
　(然聳抜上/有三山廟)金勝山(在永康縣南五里昔人於此/得金勝因名山下有趙炳祠)石城¶
　山(在永康縣南一十四里/遥望山際若石城然)絶塵山(在永康縣東南二/十九里其山嶮巇)¶
　(出/塵)石室山(在永康縣東南三十里縁崖而上南北二/穴相通可容四百人中有石柱又有一石)¶
　(形如/竈)釡歴山(在永康縣南三十五里舊名歴/山孤峯屹立望之如覆釡然)石翁山¶
<pb:KR2k0008_WYG_042-5b>¶
　(在永康縣東四十里上有孤石遥望/如人旁有一石類婦人俗稱石翁婦)青石山(在永康/縣東四)¶
　(十里山色/蒼翠因名)靈巖山(在永康縣東南四十里/巖穴相通靈異可驗)壽山(在永/康縣)¶
　(東四十五里上有瀑布泉溢出兩峯之間濺沫如霧/本朝李曅詩雙澗橋西五老峯分明朶朶翠芙蓉半)¶
　(空絶壁開金像百道飛泉噴玉龍怪石坐來斜聴鳥/曲闌凭處倒㸔松我生自倚凌雲筆不愧山僧飯後)¶
　(鍾/)三峯山(在永康縣東北四十五里南北兩峯高百/餘大中峯高七十丈峭絶之狀異於衆山)¶
　方巖山(在永康縣東五十里有巖如鑿後人於岩畔/架飛甍環以欄楯為逰眺之所本朝徐孟璣)¶
　(詩百折飛橋依日月/一方巍石戴星辰)桃巖山(在永康縣東北五十里/山有石赤白相間狀類)¶
　(桃花元黄溍詩立石平如削飛雲近可梯莫窮千古/勝但惜衆山低靈草經年長珍禽隔樹啼人言舊朝)¶
<pb:KR2k0008_WYG_042-6a>¶
　(士感事/有留題)密浦山(在永康縣東北五十里上有仙壇為/郷人祈禱之所南有水源號花溪)¶
　三石山(在永康縣南五十/五里上有三石壇)書臺山(在武義縣西三里/相傳唐舒元輿讀)¶
　(書于/此)白陽山(在武義縣東七里白雲出岫即雨上有/怪石色隨時變嵗豐則黄歉則黑鄉人)¶
　(以此/占候)翔鸞山(在武義縣西七里世/傳嘗有鸞棲其上)小姬山(在武義縣/東一十里)¶
　(中有溪/號姬水)李公山(在武義縣北一十五里宋/隱士李惠居此人高其志)大家山(在/武)¶
　(義縣西二十里其南有新婦山相向世傳晉張彦卿/女出適累月姑婦併亡有神靈各主一山鄉民禱之)¶
　(輙/應)菊妃山(在武義縣南三十里多/生蘭菊旁有溪號妃水)八素山(在武義縣/北四十里)¶
　(秦末有八士從洛陽來逋/栖于此皆青素冠履因名)龍峯山(在浦江縣治東浦/江倚山為縣此則)¶
<pb:KR2k0008_WYG_042-6b>¶
　(縣治之/輔山也)仙華山(在浦江縣北八里一名仙姑世傳黄/帝少女於此上昇宋方鳯詩邈哉軒)¶
　(轅氏問道由崆峒龍髯一以逺千載悲遺弓猶傳少/女靈錬玉於此宮山林重帝胄香火明民衷我來重)¶
　(懐古攬涕/臨西風)東明山(在浦江縣東下瞰大澤中隱然突/起元時青田縣尉那徳璋嘗於此)¶
　(創精舍以教其族人子弟内有成性/四勿繼善九思四齊宋濓撰精舍記)康侯山(在浦江/縣東南)¶
　(三十五里上有池水/久雨不増甚旱不減)巖坑山(在浦江縣西北五十里/上有水二𣲖東曰巖坑)¶
　(北曰/湖溪)深鳥山(在浦江縣西六十里衆山/之間浦陽江水發源於此)九峯山(在湯/溪縣)¶
　(南十里高數百丈峯巒秀抜巖洞/玲瓏昔龍丘萇酆去奢皆居其下)福民山(在湯溪縣/東南十五)¶
　(里高數百丈峯巒秀峍林木/蓊欎欲逰目騁懐者多登之)西峴峯(在東陽縣南八/里與東峴峯對)¶
<pb:KR2k0008_WYG_042-7a>¶
　(峙宋王槩詩昔日龍山有勝逰也攜濁酒峴峯頭歡/逢重見黄花好醉插都忘白髪羞戴令固嫌無惠愛)¶
　(陶潛應笑未歸休登高此地/成狂賦裁謝當年沈隱侯)雙峯(在義烏縣東南二/十五里龍門山頂)¶
　(兩峯秀抜高插天/表一名筆架峯)太陽嶺(在府城東北五十里/嶺高峻若與太陽齊)西巖¶
　嶺(在東陽縣東三十里夏/山之西高峻多巖石)三十六岡(在浦江縣東三/十五里重巒複)¶
　(嶂高低不齊前後/相屬者三十有六)春草巖(在府城北二十里相傳赤/松子羽化處巖間不生蔓)¶
　(草盡出龍鬚草大者/為虎鬚草可為燈炷)紫微巖(在府城北二十五里巖/有石室梁劉峻棄官舍)¶
　(其下撰類苑一百二十卷/郡人呼為劉先生書堂)鮑令巖(在東陽縣南五里/涵碧亭之上巋然)¶
　(崛起孤高峻抜有石刻鮑令巖三字/以宋縣令鮑極嘗於此脩禊故名)煉丹巖(在義烏/縣南五)¶
<pb:KR2k0008_WYG_042-7b>¶
　(十里葛仙山上相傳/葛洪嘗煉丹於此)覆釡巖(在義烏縣西六十里形/如覆釡四隅孤絶石芒)¶
　(峭發柏竹薈/茂似非人世)寳泉巖(在武義縣南三十里上有方/池甚旱不竭泉甘美宜瀹茗)金¶
　華洞(在府城北三十里即道書第三十六金華洞元/之天其洞有三上曰朝真中曰氷壺下曰雙龍)¶
　(通四明天台諸山元金履祥詩洞府高深對月開長/疑底裏秘龍雷天窻不照人間世限盡逰人自此回)¶
　新洞(在府城東北三十五里宋紹興間一石摧下旁/露大竅風自中出振動山谷洞皆石乳登之若)¶
　(身在瓊樓/銀闕中)上靈洞(在蘭谿縣東二十三里洞有三上/曰白雲中曰紫霞下曰湧雪元呉)¶
　(師道詩清事長為俗累侵靈源悵望一何深空山黄/葉無行跡明月青松自落隂巖古毎懐劉子隱地偏)¶
　(猶欠謝公吟相看倘有飄/然興布韈青鞋約重尋)浦陽江(在浦江縣界源出/深□山及巖坑山)¶
<pb:KR2k0008_WYG_042-8a>¶
　(本呉越三江之一春秋外/傳所謂三江環之是也)天中湖(在府城東三十五/里與黄演松谿諸)¶
　(湖相/映帶)繡川湖(在義烏縣治西廣數百頃羣峯環列粲/如組繡故名本朝王禕詩十里華川上)¶
　(年來足勝逰雨花林下寺風栁驛邊樓漠漠芙/蓉浦依依杜若洲平生身外事未許付沙鷗)上湖¶
　(在夏山絶頂冬夏不/涸久旱禱之必雨)瀫水(在府城東南西/流至蘭谿縣)龍門水(在/蘭)¶
　(谿縣北三十里一名梅溪源出/浦江縣烏蜀山嵗旱禱雨多應)大銅川　小銅川(在/永)¶
　(康縣西北一十七里小銅川/水入大銅川併入武義縣界)梅溪(在府城東北發源/武義縣流入永康)¶
　(溪/)雙溪(在府城南其源有二一出東陽縣大盆山一/出處州縉雲縣與東陽義烏二溪合流故名)¶
　赤松溪(在府城西北自/南流至赤松宮)蘭谿(在蘭谿縣西南三里即/瀫水也以岸多蘭茝故)¶
<pb:KR2k0008_WYG_042-8b>¶
　(名宋楊萬里詩蘭/谿水清千頃强)畫溪(在東陽縣西南三十五里一/名東陽江羣山縈連草木如)¶
　(畫因/名)五雲溪(在義烏縣西北二十五/里源出五雲山入大溪)花溪(在永康縣/東北五十)¶
　(里清淺可愛方春桃/紅李白夾隄如繡)熟溪(在武義縣西南與永康溪/合其水溉田嵗常稔熟)¶
　湖溪(在浦江縣北二十里源出巖坑山/北流抵富陽縣以達於錢唐江)白砂溪(在湯/溪縣)¶
　(南三十里由遂昌縣流入/永康溪中多白砂如霜雪)烏石潭(在永康縣西四十/里赤巖之下廣袤)¶
　(數丈清/澈可鑑)九里潭(在武義縣東南九里晦𡨕之夕鐘聲/隱隱出潭中嘗有漁人入潭捫鐘見)¶
　(之鐘旁有佛廟/嵗旱禱雨於此)五百灘(在府城西五里灘之最大者/俗傳舟行挽縴五百人方可)¶
　(渡唐李白詩聞說金/華渡東連五百灘)石馬澗(在東陽縣東北二十五/里水極清澈昔人於水)¶
<pb:KR2k0008_WYG_042-9a>¶
　(中望見石/馬之形)三泉井(在府城西隅鐵行嶺下相傳井中/有三穴泉溢可畏後人以大石鑿)¶
　(三竅/汲之)四井(在義烏縣舊傳晉郭璞所鑿一曰富井在/繡川門外二曰貴井在東陽門外三曰貧)¶
　(井在縣學西四曰賤井在縣治前四井之稱以泉之/多少清濁為别泉多為富少為貧清為貴濁為賤惟)¶
　(富貴二井/最甘美)大士井(在義烏縣南九里泉甘色碧深弗/及丈相傳傅大士所穿飲之療疾)¶
　(又名善/慧泉)明月泉(在浦江縣西二里其泉視月盈虚為/消長宋政和間知縣事孫潮疏為曲)¶
　(池築亭以/備遊觀)梅花泉(在東明山精舍中有水一泓曰靈/淵淵之東百步許有泉冷然老梅)¶
　(如龍横蹲其/上曰梅花泉)孝感泉(在浦江縣東三十里白麟溪側/宋鄭綺母張性嗜溪水時旱鑿)¶
　(溪數仭而不得泉綺慟哭水/為湧出故名元王理作銘)硯池(在義烏縣學/前上有石橋)金鵞¶
<pb:KR2k0008_WYG_042-9b>¶
　塘(在義烏縣北一十里昔人欲疏此名/塘以通豐江有金鵞飛出而止故)東湖塘(在浦江/縣西南)¶
　(三十五里舊名東湖宋天聖初邑人錢侃所築/大觀間侃之孫工部尚書遹重脩復作記焉)¶
土産銅(金華縣/銅山出)葛紵布　漆　金星草(解丹/石毒)黄連(各縣/出)¶
　玉面貍　竹雞(俱蘭谿/縣出)榧子　膏棗　酒(俱東陽/縣出)紙¶
　(俱永康/縣出)¶
公署金華守禦千戸所(在府治東即元察院舊/地本朝洪武初改建)¶
學校金華府學(在府治西宋慶厯間/建本朝洪武初重建)金華縣學(在府治/西北元)¶
　(至元間建累燬本朝/重建楊士奇作記)蘭谿縣學(在縣治東宋崇寧間/建本朝洪武初重建)¶
<pb:KR2k0008_WYG_042-10a>¶
　東陽縣學(在縣治東南宋慶厯間/建本朝永樂初重建)義烏縣學(在縣治/西南宋)¶
　(慶歴間建紹興間徙縣/北本朝正徳中遷于此)永康縣學(在縣治西宋崇寧/中建本朝正統末)¶
　(重/建)武義縣學(在縣治西宋崇寧中/建本朝洪武初重建)浦江縣學(在縣治/東南宋)¶
　(皇祐間建舊在西南/本朝正徳初徙于此)湯溪縣學(在縣治西北/成化八年建)¶
書院麗澤書院(在府城東北五里宋呂祖謙㑹友講道/於此取易兌象以扁其居嘉熈間賜額)¶
　(麗澤書院元御/史王龍澤記)月泉書院(在浦江縣西二里宋咸淳/間知縣王霖龍搆精舍於)¶
　(泉上元改/為書院)四賢書院(在府城中元時江浙省建以祀/郡儒何基王柏金履祥許謙)¶
　横城義學(在東陽縣南一十五里宋景定五年邑人/蔣沐建延師以訓四方來學之士元至正)¶
<pb:KR2k0008_WYG_042-10b>¶
　(間沐四世孫大同/重脩學者益衆焉)¶
宮室八詠樓(在府治西南隅舊名元暢樓南齊太守沈/約建有登臺望秋月㑹圃臨春風秋至愍)¶
　(衰草寒來悲落桐夕行聞夜鶴晨征聴曉鴻解佩去/朝市被褐守山東八詠詩宋郡守馮伉更此名唐嚴)¶
　(維詩明月雙溪水清風八詠樓少年為客處今日送/君逰崔顥詩梁日東陽守為樓望越中緑窗明月在)¶
　(青史古人空宋李易詩千古風流八詠樓江山留/與後人愁水通南國三千里氣壓江城十四州)明¶
　月樓(在府治東取嚴維明/月雙溪水之句為名)面香閣(在東陽縣西北隅/宋紹興中知縣留)¶
　(觀徳建以閣前/多植巖桂因名)環翠閣(在東陽縣南三里中/興寺後宋曹冠記)仁風堂¶
　(在府治内取晉袁/宏奉楊仁風之義)衆樂堂(在府治自公堂後宋/政和間知州呂淙建)移忠¶
<pb:KR2k0008_WYG_042-11a>¶
　堂(在府治舊名耐寒軒宋紹興/間知州錢端禮撤軒重建)自公堂(在府治後舊/為野聲亭宋)¶
　(大觀間知州詹/適重建改今名)清燕堂(在金華縣治舊名熈熈堂宋/紹興中知縣鄭鋭夫易今名)¶
　見山堂(在蘭谿縣治東偏登堂屬/目盡見一邑山水之勝)清虛堂(在東陽縣/南五里即)¶
　(涵碧亭舊址/宋元祐中建)退思堂(在武義縣治後圃宋/紹興中知縣衛秬建)采謡亭(在/府)¶
　(子城前臨闤闠/宋政和間建)極目亭(在府子城上宋政和中知州/黄特建雙溪樓後廢紹興中)¶
　(即其址改建為亭陸游詩尚書曳履上星辰小為/東陽作主人朱閣凌空雲縹緲青山繞郭玉璘珣)最¶
　高亭(在金華縣葉相園宋陸游詩高亭新築冠鰲峯/眼力超然信不窮膚寸油雲澤天下大千沙界)¶
　(納胷中春逰到處羣花擁夜飲歡時百榼/空劉白老來忘世味只思詩酒伴裴公)東峯亭(在/蘭)¶
<pb:KR2k0008_WYG_042-11b>¶
　(谿縣東唐貞元中縣令洪少卿建東陽馮宿記/云崇山濬谷佳境勝㮣綿世伏匿一朝發明)涵碧¶
　亭(在東陽縣南五里唐寳厯中縣令于興宗建下穿/方池引水為流觴之所劉禹錫詩東陽本是佳山)¶
　(水何况曾經沈隱侯化得邦人解吟咏如今縣令亦/風流興宗亦自賦詩云高低竹雜松積翠復留風路)¶
　(劇隂溪裏寒/生暑氣中)水樂亭(在東陽縣西南八里兩山對峙/有飛泉數丈界山而落泠然有)¶
　(聲宋知縣王槩作亭澗上取元結水樂之說為名蘇/軾詩君不學白公引涇東注渭五斗黄泥一鍾水又)¶
　(不學哥舒横行西海頭歸來羯鼓打涼州但向空中/石壁下愛此有聲無調之清流流泉無絃石無竅强)¶
　(名水樂人人笑慣見山僧已厭聴多情海月空留照/蘇轍詩君家激水石中流聴之有聲百無憂笙竽窈)¶
　(渺度溪谷琴筑凄咽穿林丘高人處世心淡泊泉聲/過耳皆為樂退食委蛇石上眠幽音斷續床前作)¶
<pb:KR2k0008_WYG_042-12a>¶
　蠟屐亭(在武義縣東一十五里惠安寺側宋鞏豐詩/千占高風挽不回故山花落又花開莫欺亭)¶
　(畔蒼蒼蘚曽印/高人屐齒來)披仙臺(在府城上金華樓西前按金/華山欲以披揖二仙因名)¶
　釣魚臺(在府城南六十里下有湖水四/時清澈世傳有老人隱釣于此)月榭(在府城/上宋元)¶
　(祐間/建)雙溪館(在府治東宋紹興間闢為三館/雙溪居中東曰赤松西曰清和)披雲館¶
　(在蘭溪縣治西/宋紹興中建)竹馬館(在金華蘭谿兩界之間每/郡太守入境多候伺於此)¶
闗梁通濟橋(在府城西南長七十餘丈臨雙溪與問津/橋相望元至正間甃甓為梁復就圯壞乃)¶
　(比舟貫綯以濟行者今/名上下浮橋云黄溍記)山橋(在府城北三十里兩崖/對峙高數百仭溪流折)¶
　(旋為瀑為湍橋翼然臨之城郭/全景宛在目睫真一竒勝處也)普濟橋(在蘭谿縣北/一十里宋紹)¶
<pb:KR2k0008_WYG_042-12b>¶
　(聖中維艚百艘以梁谿上後/更名望雲即今之女兒渡)叱馭橋(在東陽縣治東/舊名碧嵐西峴)¶
　(山水/所經)新呉橋(在義烏縣治西宋淳熈/中建以節繡湖之水)仁政橋(在永康/縣東南)¶
　(元至元間以石/改建仍覆以屋)南橋(在浦江縣治南跨浦陽江旁障/大隄隄盡别為小橋以洩支流)¶
　(人行橋上斜睨邑中樓觀/掩映儼然圖畫中景也)¶
寺觀天寧寺(在府城内宋大中祥符間建面對溪/山舊有石浮圖可以盡覽一郡之勝)密印¶
　寺(在府治北舊名永/福唐建宋改今名)法喜寺(在府城北二十里舊名/潛嶽唐為大刹今在尖)¶
　(峯之/西)寳華寺(在府城南三十/里舊名𤣥覺)西巖寺(在府城北四十/里舊名赤松巖)¶
　(寺梁大同間建寺有鐵/羅漢五百一十八尊)智者寺(在府城西北七十五/里景物勝絶為金華)¶
<pb:KR2k0008_WYG_042-13a>¶
　(第一/刹)聖壽寺(在蘭谿縣治東/南隅舊名招賢)新安寺(在東陽縣治東/前有祝壽放生)¶
　(二/池)寳林寺(在雲黄山下古殿/傑閣甲于東州)興聖寺(在永康縣/治西宋建)龍窟¶
　寺(在永康縣東宋淳熈/間陳亮授徒于此)法雲寺(在武義縣/治西宋建)龍徳寺(在/龍)¶
　(峯山下宋寧/宗御書其額)棲真院(在蘭谿縣東二十里舊/名靈洞本朝宋濓記)資福院¶
　(在東陽縣東北五十里/舊名虎峯宋改今名)禪明院(在義烏縣南四十/五里舊號雪峯)𤣥¶
　玅觀(在府治東唐名三/清元元貞間重修)寳婺觀(在府治東宋淳熈間/賜額本朝宋濓記)¶
　赤松觀(在金華山間即晉黄/初平叱石成羊之地)浩然觀(在蘭谿縣治/東舊名靈瑞)元¶
　寳觀(在東陽縣南四十里宋宣和間睦冦俶擾邑人/張瑋避亂入山遇神人謂之曰觀有北極殿久)¶
<pb:KR2k0008_WYG_042-13b>¶
　(廢能新之賊不足平未幾果大破賊徒民賴/以全者萬數後瑋之壻陳嚴鳩工集材成之)延真觀¶
　(在永康縣東南隅舊/名寳林元黄溍記)廣福觀(在武義縣西三十里宋/治平中賜名壽聖尋改)¶
　(今名元嗣教天/師張嗣成記)¶
祠廟赤松祠(在金華縣東二十里晉黄初平初起/登仙于此後人為之立祠號赤松宮)呂成¶
　公祠(在府城之鐵嶺宋呂成公祖謙講/學之地端平間門人即其地立祠)三賢祠(在府/學祀)¶
　(宋宗澤梅執禮潘良貴/范端臣書其榜曰仰髙)黄文獻公祠(在義烏縣治西/祀元黄溍本朝)¶
　(王禕宋濓/皆有記)越國公祠(在府治北國初胡大海以行省/參知政事鎮兹郡後遇害追封)¶
　(越國公立廟以/祀宋濓撰碑記)楓山祠(在蘭谿縣祀本朝禮部尚書/章文懿公懋嘉靖元年建嵗)¶
<pb:KR2k0008_WYG_042-14a>¶
　(春秋祭/  省志)¶
陵墓顔烏墓(在義烏縣東四里有石碑刻云顔烏墓縣/治東又有顔孝子祠元黄溍詩丹青像設)¶
　(始何年翁仲遺墟自古傳時有比人來下馬不知秦/樹幾鳴鵑牧童解指看碑路野衲分耕祭墓田囘首)¶
　(長安日西外茂/陵松栢正蒼烟)傅大士墓(在雲黄山下大士梁僧傅/翕也石晉開運初呉越錢)¶
　(元佐遣使取其遺骨歸葬錢唐啓痊之日有兩虎㨿/牆而吼是夕大雨雷電震動山谷及行虎隨至蝦䗫)¶
　(江阻水/而返)趙抃祖墓(在金華縣北五/里碑文尚存)呂祖謙墓(在武義/縣東一)¶
　(十五里石刻宋東萊先生/呂伯恭之墓朱文公書)黄溍墓(在義烏縣東北三/里東埜山之原)¶
　王禕墓(在義烏縣南一十/里青巖之象鼻岡)章懋墓　唐龍墓¶
<pb:KR2k0008_WYG_042-14b>¶
古蹟廢綢州(在義烏縣境唐初/以烏傷縣置尋廢)廢華川縣(在義烏縣境/唐初置尋省)¶
　(入烏/傷)羅隱宅(在東陽縣南五里宋曹冠詩翠微深處/有幽居騷客當年此結廬元祐間僧創)¶
　(菴於此/名栖賢)陳氏義莊(在東陽縣南四十五里宋陳徳高/創置以給宗親之貧乏者陸游記)¶
　銅牛人迹(在永康縣西一十七里有石高丈五上/有牛人二迹各長八寸相傳號銅牛人)鶴¶
　鳴畈(在永康縣東北三十里相傳石翁山梁時望氣/者言有王氣鑿之有雙白鶴飛鳴化為真人乗)¶
　(霞而/去)花錦地(在永康縣西三十里其地有石/廣數丈文彩彷彿如錦故名)松化石¶
　(在永康縣延真觀前唐建中間道士馬自然指庭松/曰此松已三千年當化為石至夕大風雨其松果化)¶
　(近觀山中松徃徃皆為石刺史楊發舁兩石入郡/齋又以其二置龍興寺石鱗皴宛然蒼皮黛色云)¶
<pb:KR2k0008_WYG_042-15a>¶
名宦晉丁潭(大興間為廣武將軍東/陽太守以清潔見稱)顔含(東陽太守簡/而有恩明而)¶
　(能斷以威御下王導歎曰/顔君在事呉人歛手矣)山遐(東陽太守為政嚴猛/康帝嘗病其獄囚太)¶
　(多遐處之自/若郡境肅然)袁宏(由吏部郎出為東陽太守祖道冶/亭謝安取一扇贈之宏曰敬當奉)¶
　(楊仁風慰/彼黎庶)殷仲堪(義熈間為東陽太守嘗登三丘/山悵望後人思之名曰峴山)南¶
　北朝王志(南齊東陽太守郡有重囚十餘冬至日悉/遣還家過節皆返惟一人失期曰此自太)¶
　(守事主者勿憂明日/果至吏人益歎服之)沈約(南齊東陽太守建元暢樓/賦詩八章時號絶唱宋更)¶
　(名八詠樓作祠樓/東號沈隱侯祠)王承(梁武帝時為東陽太守政有/惠愛吏人悅之承弟幼亦為)¶
　(東陽太守時朱昇當朝車馬填門有申英/指昇門曰此中能不至者大小王東陽耳)何逺(梁東/陽太)¶
<pb:KR2k0008_WYG_042-15b>¶
　(守性耿介無私曲疾强富如仇讐/視貧細如子弟特為豪右所憚)謝諼(梁東陽太守/秩滿去官送)¶
　(錢一萬止留一百答曰/數多劉寵更以為媿)唐崔義𤣥(永徽中為婺州刺史/時睦冦圍婺義𤣥自)¶
　(統衆破賊/䧏者萬餘)戴叔倫(東陽令善政有聞拜殿中侍/御史邑人思之立碑頌徳)沈清¶
　(大厯中為婺州刺史領兵逐逆黨/力戰而死贈衛尉卿立碑以祀)南承嗣(霽雲子七/嵗為婺州)¶
　(别駕歴施涪二州服忠思孝無/替負荷見栁子厚睢陽廟碑)于興宗(丞相于志寧/猶子白有司)¶
　(願為親民官以自効遂補東/陽令及涖官以簡易為治)洪少卿(貞元中蘭谿縣/令以信待物以)¶
　(勤集事賦平人和節度使盧羣/甞稱其如精金百鍊良驥千里)五代錢元懿(梁開平/間判婺)¶
　(州有異政州每嵗三月大風為怪壊民/廬舍元懿至風雨自山南過人皆異之)宋叚少連(知/金)¶
<pb:KR2k0008_WYG_042-16a>¶
　(華縣通敏有才遇事/無大小决遣如流)錢藻(熈寧間知婺州蘇軾送行/詩老手便劇郡高懐厭承)¶
　(明東陽佳山水/未到意已清)蘇頌(熈寧間知婺州遷州學於子城/内頌初赴官泝桐江水暴迅舟)¶
　(横欲覆母在舟中幾溺矣頌哀號赴水救之舟/忽自正母甫出及岸舟乃覆衆以為誠孝所感)胡壄¶
　(婺州教授時方臘作亂壄以勇武自奮遇/害舉家死之詔贈奉議郎推恩及其二子)蘇遲(建炎/初以)¶
　(直秘閣知婺州言本州上供羅嵗/増五萬餘疋民實不堪詔減其半)王居正(紹興中知/婺州奏免)¶
　(嵗増貢羅御爐炭素與秦檜善及檜執政不侔居正/見上曰秦檜欲圖中興臣心服之今設施止此願陛)¶
　(下以臣所言問檜/所行檜終身恨之)李南公(浦江令郡猾吏恃守以陵/縣不輸負租南公捕繫之)¶
　(竟寘/諸法)辛次膺(紹興中以直秘閣知婺州/能以清苦自持甚有善政)李知退(知浦/江興)¶
<pb:KR2k0008_WYG_042-16b>¶
　(利除害專以教比/為務民為立生祠)蕭燧(淳熈中自嚴州移知婺州父/老遮道幾不得行婺與嚴鄰)¶
　(人熟知條教/不勞而治)李彦穎(知婺州勤約有惠政禁民/屠牛捐屬縣稅十三萬緡)汪應¶
　辰(知婺州郡積欠上供十三萬緡朝廷命憲漕究治/應辰謂急則擾民乃與諸邑蠲宿道去苛歛定期)¶
　(㑹悉為/發補)呉芾(知婺州勸民義役金華長仙鄉民十有/二家自第其産相次執役幾二十年芾)¶
　(為更其鄉曰循/理以褒異之)李椿(知婺州㑹詔市牛筯凡五千斤/椿奏一牛之筯纔四兩是欲屠)¶
　(二萬牛也孝宗/悟為収前詔)趙必愿(端平間知婺州立淳良頑慢/二籍勸懲人户又措置廣惠)¶
　(倉及諸倉積/榖俱有條理)孫子秀(浙東提刑兼知婺州婺多勢家/有田連阡陌而無稅者子秀悉)¶
　(覈其田/書諸牘)呉昌裔(浙東提刑辭改知婺州時婺告旱乃/不忍終辭至郡減騶從供帳遣僚召)¶
<pb:KR2k0008_WYG_042-17a>¶
　(邑令周行阡陌蠲粟八/萬石錢二十五萬緡)汪綱(知蘭谿縣决擿如神嵗/旱躬勸富民浚築塘堰)¶
　(大興水利飢者得/食其力全活甚衆)元高興(以招討使鎮婺州時東陽/玉山羣盗殺宣慰使陳祐)¶
　(興捕斬之/境内以安)劉元(元統間為武義縣尹剛毅亷介一錢/不取時浙東憲司搆一公堂俾元歛)¶
　(材運甓元不從/遂拂衣而歸)王仲筠(至元間為蘭谿尹掃窳弊之/政朂偷惰之民滿去民為立)¶
　(碑紀其/政蹟)周自强(至正間為義烏尹周知物情而性/度寛厚故政治大行民畏而愛之)許¶
　廣大(至正間為武義尹政聲甚著溪水潰堤/岸疊石以捍水患民懐其徳名許公堤)張恱逺¶
　(至正間知浦江治民無疾呼遽色/公退惟杜門讀書民為立惠政碑)本朝王允誠(洪武/初知)¶
　(義烏縣時承兵火之餘廬井蕩廢允誠脩舉撫循不/期月而民安堵遷南安郡守民涕泣遮留不忍舍去)¶
<pb:KR2k0008_WYG_042-17b>¶
　叚嗣輝(洪武中知金華府性亷介/多惠政卒之日民甚悼之)朱璞(洪武中知蘭/谿縣涖事嚴)¶
　(而能恕寛而有/制人皆悅服)方素易(洪武中由盱眙縣令有政績/陞金華知府涖政勤敏發奸)¶
　(剔蠧吏民/畏而愛之)呉理(洪武末知金華縣操履公正催科/不擾秩滿民涕泣不忍舍其去)劉¶
　彦飛(洪武末浦江縣丞性耿潔以氷蘗/自持孜孜為治有古良吏之風)宋哲(永樂初/知蘭谿)¶
　(縣洞察民隱豪猾屏跡未幾陞户/部郎中父老詣闕乞留詔從之)劉實(宣徳中任金/華府通判嵗)¶
　(旱税不能完奏寛貸之任郡不以妻子隨不與/流輩伍亷介之操獨立不懼為世名臣  省志)楊文¶
　(𢎞治初由進士教授金華府學以身率教雖隆寒盛/暑不廢講授嘗以胡安定之教蘇湖者自勵焉  省)¶
　(志/)趙鶴(𢎞治中知金華府飬士治民政/教兼舉大有足尚云  省志)¶
<pb:KR2k0008_WYG_042-18a>¶
流寓朱汎(漢沛國朱雲之後晉大興中為臨海太守有/政聲秩滿居蒲墟村遂為義烏人曽孫幼仕)¶
　(齊遷揚州刺史有功人謌曰/朱幼䕶江東人安盗賊空)王煥之(本大名人父良/孺宋紹興間知)¶
　(水康因家焉又徙武義自幼/穎悟能文嘗作王氏叙傳)馬任仲(本建陽人從朱/文公游宋紹興)¶
　(間中進士乙科寓居東陽歴官州縣以/亷能見稱所著有奏議雜著得齋集)王介(本呉門/人徙家)¶
　(金華從朱熹呂祖謙逰宋紹熈初進士第三累官國/子祭酒在朝累陳時政終知慶元府兼沿海制置使)¶
　(卒諡忠簡子埜嘉定中進士仕至僉書樞密院事封/呉郡侯前後上疏皆明正剴切鑿鑿可行有奏議文)¶
　(集/)¶
人物漢顔烏(㑹稽烏傷人事親孝父亡負土成墳/羣烏銜土助之其吻皆傷因以名縣)楊璇¶
<pb:KR2k0008_WYG_042-18b>¶
　(㑹稽烏傷人兄喬歴官尚書桓帝愛其才貌欲妻以/公主不食而死璇靈帝時舉孝亷為零陵太守蒼梧)¶
　(桂陽賊相聚攻城璇製馬車尅期㑹戰/奔突賊陣羣盗為之駭散郡境以清)駱俊(義烏人/由尚書)¶
　(郎擢拜陳相值袁術僣號盗起俊厲威武保鄉境賊/不敢犯濟養百姓鄰郡人多歸之子統仕呉累官偏)¶
　(將軍封新/陽亭侯)三國畱賛(金華人仕呉與黄巾賊帥呉栢/戰手斬之賛好直言不阿㫖權)¶
　(右畏憚官/至左䕶軍)斯敦(東陽人呉赤烏間父偉為廷尉失儀/當死敦叩閽泣血乞以身代呉主嘉)¶
　(其孝赦偉罪/仍表其閭)晉許孜(東陽人孝友恭讓敏而好學二/親殁柴毁骨立躬負土為墳時)¶
　(有鹿犯其墓上松栽孜悲歎曰鹿獨不念我乎明日/鹿為猛獸所殺置松下郡察孝亷不起人號其居為)¶
　(孝順/里)南北朝婁幼瑜(南齊金華人呉侍中𤣥六世孫/聚徒教授不應徴辟為臨川王)¶
<pb:KR2k0008_WYG_042-19a>¶
　(映所賞異著禮記捃拾三十卷又撰/禮記摭遺别記一卷文集六十六卷)龔孟舒(金華人/通毛詩)¶
　(仕梁為尋陽郡丞元帝在江州遇之/甚重以師禮事焉官至大中大夫)鄭灼(東陽人勵/志儒學梁)¶
　(簡文在東宮雅愛經術引灼為西省義學士灼性精/勤尤明三禮家貧抄義疏以日繼夜常蔬食講授其)¶
　(篤志/如此)唐厲文才(東陽人貞觀初為道州刺史南土未/靖賊冦猖獗臨郡期月羣盗悉平甚)¶
　(著威愛改容州刺史雅好山水未幾/辭位歸鄉里孫乾曜高尚有祖風烈)駱賓王(義烏人/七嵗能)¶
　(賦詩與王勃楊烱盧照鄰以文章齊名海内稱為楊/王盧駱又號四傑歴武功長安主簿臨海丞中宗時)¶
　(詔求其文/得數百篇)張志和(金華人父游朝通莊列書為象罔/白馬諸篇以佐其說志和肅宗時)¶
　(擢明經授録事叅軍親亡不復仕自穪煙波釣徒又/號𤣥真子李徳裕嘗穪其隱而有名顯而無事不窮)¶
<pb:KR2k0008_WYG_042-19b>¶
　(不達嚴光/之比云)馮宿(東陽人父子華事親孝親殁廬墓有/靈芝白兔之祥宿有文名貞元中擢)¶
　(進士歴工刑二部侍郎轉東川節度使繕城郭増兵/械息水患一方賴之有格後勅三十卷卒諡曰懿)¶
　馮定(宿弟與兄同第進士名播戎夷仕至左散騎常/侍從弟審寛皆擢進士審歴國子祭酒寛為起)¶
　(居郎並以文/學推重于時)舒元輿(東陽人元和中第進士擢監察/御史按劾無所縱累遷中丞奏)¶
　(辨明審未幾拜同中書門下平章事嘗為牡/丹賦時稱其工弟元裒元肱元逈皆第進士)滕珦(東/陽)¶
　(人太和初以太子右庶子致仕四品給券還鄉自珦/始白居易送以詩曰身著錦衣兒戲繡東陽門外數)¶
　(滕家子時/為侍御史)張敦(浦江人為諸暨令海㓂三百餘人剽/掠為患敦悉平之轉重泉令民悅其)¶
　(化遷車/騎將軍)楊扶(浦江人為武源令遷交州刺史所至有/恩惠州人為之謡曰楊聖儀政多奇)¶
<pb:KR2k0008_WYG_042-20a>¶
　陳太竭(浦江人武鼎之子二親併亡即墓手藝松栢/終身衰麻哀哭弗輟毎奠果肴烏鳥不啄)¶
　五代劉昭禹(金華人為詩刻苦嘗自云句向夜深得/心從天外歸後仕湖南為天䇿府學士)¶
　(嚴州刺史有/詩三百篇)宋胡則(永康人端拱間擢第典七州更/六路使者節所臨有績嘗奏免)¶
　(衢婺丁身錢民被其賜廟/食至今范仲淹銘其墓)徐無黨(永康人皇祐間進/士仕至郡博士歐)¶
　(陽脩嘗稱其文詞日進如/水涌所著有五代史集註)滕甫(東陽人舉進士第累/官翰林學士知開封)¶
　(府在神宗前論事如家人父子言無文飾洞見肝鬲/治邊凜然威行西北終于龍圖閣學士知楊州卒諡)¶
　(章/敏)宗澤(義烏人少有大志元祐間第進士徽宗時以/直秘閣守磁州欽宗時拜副元帥起兵勤王)¶
　(與金兵大戰破之高宗時為開封尹留守東/京志在復國敵畏不敢犯其境卒諡忠簡)錢遹(浦/江)¶
<pb:KR2k0008_WYG_042-20b>¶
　(人徽宗時為御史中丞累官工部尚書大觀間以顯/謨閣直學士領祠家居築三湖蓄水以利鄉民人多)¶
　(徳之殁贈/太中大夫)陳天隱(蘭谿人端重好學事毋以至孝聞/大觀初詔以孝弟睦婣任恤忠和)¶
　(八字旌/其門)梅執禮(浦江人崇寧間進士欽宗時累官戸/部尚書㑹金人犯闕索金帛無度執)¶
　(禮抗詞以拒遂被殺/後贈資政殿學士)潘良貴(金華人政和間進士仕/至徽猷閣待制中書舍)¶
　(人亷介剛毅立朝不阿父䘮貧無以𦵏高宗/賜錢五十萬緡歴三朝清風高節凜然當世)樓炤(永/康)¶
　(人政和間進士由國子博士遷殿中侍御言論多/見採納官至簽書樞密院事兼權叅政殁諡襄靖)王¶
　師心(金華人政和間進士敭歴中外咸著能/績仕至宣奉大夫卒贈少師賜諡莊敏)項徳(武/義)¶
　(人宣和間㓂陷婺州徳率百餘人與戰俘馘甚多方/繕甲謀復鄰邑適王師至欲㑹合殱之賊聞盡鋭邀)¶
<pb:KR2k0008_WYG_042-21a>¶
　(徳於黄姑嶺下德力戰而死邑人哭/聲振山谷圖像於城隍廟嵗時祀焉)徐端益(金華人/建炎初)¶
　(張邦昌手書至虹縣令以下迎拜宣讀如常式端益/為武尉獨不屈膝事定向子諲言於朝為易文資)¶
　賈庭佐(東陽人剛毅有大節高宗時為大理司直秦/檜主和議庭佐上書力言不可乞斬王倫以)¶
　(謝天下忤檜意/出通判湖州)鄭剛中(金華人自號北山登進士甲/科累官四川宣撫使以不進)¶
　(金忤秦檜落職徙封州卒檜死朝廷盡復其/官諡忠愍所著有北山集周易窺餘諸書)許直可¶
　(東陽人紹興間進士有才行為建康教授子中應繼/登進士為光州定城令操履純正孫彦知嘉定進士)¶
　(為澧州石門令三/世登科鄉邦榮之)曹冠(東陽人博學强記紹興間進/士遷太常博士後告老轉朝)¶
　(奉大夫賜金紫致仕年八十卒所著有經/進十論萬言書恢復秘畧宣城雙溪等集)范浚(蘭谿/人紹)¶
<pb:KR2k0008_WYG_042-21b>¶
　(興間舉賢良不起篤志求道學者稱為香溪先生/有文集藏于家朱文公取其心箴入孟子集註)王¶
　師愈(師心弟自幼穎悟知宗正學嘗從楊時受易論/語既又從朱熹張栻呂祖謙游紹興間登第官)¶
　(至崇政殿說書熹穪其有本有/文德望隱然為東州之重云)唐仲友(金華人父堯/封紹興間為)¶
　(侍御史論錢端禮坐斥仲友登第復中宏詞科仕至/江西提刑博聞洽識講析經史所著有六經解皇極)¶
　(經世圖譜兄仲義/弟仲温俱登進士)葉衡(金華人紹興中進士負才足/智善理兵事顯有成蹟由州)¶
　(縣不十載致位宰相/卒贈資政殿學士)陳良祐(金華人紹興中進士仕/為左司諌時高宗銳意)¶
　(圖治良祐有願為良臣不為忠臣之語累官至吏部/尚書力止汎使懼開釁端遂至忤㫖甘心竄斥淳熈)¶
　(間復起除敷文閣/待制知建寧府)喻良能(義烏人累官至太常寺丞/嘗進忠義傳二十卷孝宗)¶
<pb:KR2k0008_WYG_042-22a>¶
　(深加歎賞即命頒行以開國縣男致仕/所著有諸經講義香山集與忠義傳)王淮(金華人/幼穎悟)¶
　(力學紹興中進士為台州臨海尉郡守蕭振一見奇/之許以公輔器以薦除監察御史遷右正言條奏自)¶
　(治之策高宗嘉歎累遷翰林學士知制誥訓詞深厚/得王言體孝宗時歴左右丞相兼樞密使屢有建明)¶
　(卒贈少師/諡文定)厲汪(東陽人隆興間進士補樂清宰民安/其化累贈中奉大夫篤於教子子模)¶
　(歴資政殿大學士朝請/大夫東陽縣開國侯)應孟明(永康人隆興初進士/後累官吏部侍郎韓)¶
　(侂胄嘗誘以顯官俾誣趙汝/愚孟明不從士論以此重之)呂祖謙(夷簡六世孫祖/好問隨高宗南)¶
　(渡仕至尚書右丞卜居金華祖謙早擢高第歴官著/作郎直秘閣倡道於婺為一代宗師號東萊著書立)¶
　(言並行於/世卒諡成)喬夢符(東陽人淳熈間進士累官大理正/鞠獄嚴明不畏權勢進監察御史)¶
<pb:KR2k0008_WYG_042-22b>¶
　(奸佞為之喪膽既卒/子孫蕃衍並登華要)陳黼(東陽人淳熈間進士恬静/有守不汲汲於進取三十)¶
　(餘年宦途竒蹇而能不改其/樂終於叅議有文集二十卷)葛洪(東陽人從呂祖謙/學登淳熈進士歴)¶
　(官至叅知政事觀文殿大學士卒諡端獻贈太師信/國公高風勁節追嫓古人有奏議涉史隨筆詩文雜)¶
　(著凡二/十四卷)卲囦(蘭谿人淳熈間登第教授潭州時朱文/公為守薦其學行所著有禮記解讀易)¶
　(管/見)應鏞(蘭谿人登博學宏詞科仕至知開/州所著有書約義禮記纂義傳世)陳亮(永康/人自)¶
　(幼穎異為文俊麗雄偉有奇志恒以經濟天下自任/孝宗時六詣闕上書主於恢復兼論宰相得失紹興)¶
　(四年狀元及第授建康/僉判尋卒特諡文毅)呂祖儉(祖謙弟仕至太常寺/丞慶元間論姦惡忤)¶
　(㫖謫韶州卒賜諡忠號大愚有文集行世弟祖泰/上書乞誅韓侂胄坐配欽州士大夫重其義氣云)鄭¶
<pb:KR2k0008_WYG_042-23a>¶
　綺(浦江人通春秋事親極孝父照繫獄當死綺上書/請以身代事遂白母張病攣抱持若嬰兒三十年)¶
　(不懈綺臨殁歃血誓言子孫毋分財異㸑/乾道間賜號沖素處士子孫世守其教)馬之純(東/陽)¶
　(人隆興間進士學成行尊生徒從游者雲集乂號為/茂陵先生有文集傳世其孫光祖居金華光祖弟潤)¶
　(祖登淳祐進士揚祖累官知平江/府兼發運使詩書奕葉為時穪羡)徐次鐸(東陽人負/才尚氣登)¶
　(紹興間進士通判衢州嘗倣周禮作漢官人作唐書/傳註補註音訓摠三百卷中興兵房事類留之西府)¶
　徐僑(義烏人淳熈中進上寧宗時累官集英殿脩撰/以寳謨閣待制致仕卒諡文清僑初受業於呂)¶
　(祖謙門人繼游朱熹之門熹嘗稱其明白/剛直命以毅名齊所著有讀易等記文集)王象之(金/華)¶
　(人慶元間進士博學多/識著輿地紀勝傳世)章如愚(金華人自號山堂慶/元間登第仕至國子)¶
<pb:KR2k0008_WYG_042-23b>¶
　(博士所著有山/堂考索行世)何淡(東陽人嘉泰間以上舍釋褐歴/官國子丞秘書郎恬靜好學所)¶
　(著有通鑑手/抄賢闗謾録)徐邦憲(義烏人紹興中試禮部第一登/進士第三以秘省正字知處州)¶
　(開禧間被召上疏忤韓侂胄罷職秩未幾授江/東運判仕至工部侍郎寳謨閣待制卒諡文肅)林大¶
　中(永康人紹興末進士寧宗時由臺諫歴官僉書樞/密院事卒贈資政殿學士諡正惠所著有奏議外)¶
　(制文集三十卷大中守正不阿進退裕如朱熹嘗貽/書朝士曰聞林和叔入臺無一事不中的去國一節)¶
　(風義凜然當於/古人中求之)李誠之(東陽人受學呂祖謙鄉舉太/學皆第一知蘄州嘉定間敵)¶
　(人犯蘄黄誠之堅守城壁罵敵而死詔閔/其忠贈正節侯立祠郡庠真德秀表其墓)戚如琥(金/華)¶
　(人從呂東萊游篤於脩齊之道累遷國子博士改知/袁州政績大著甫受代而卒門人私諡曰貞白先生)¶
<pb:KR2k0008_WYG_042-24a>¶
　李大同(東陽人嘉定間進士歴官右正言陳格天心/弭災變進兵攻討之說累官至工部尚書寶)¶
　(謨閣/學士)汪淳(金華人受業呂東萊勵志于學授吉州教/授金華自東萊大愚二儒即世後來講學)¶
　(者咸歸/重焉)王霆(東陽人少有奇氣嘉定間中武舉異等/凡四登朝列七剖州符課治最立戰功)¶
　(多見紀述至謂士大夫當以世從道不可以道從世/猶古之謀帥説禮樂而敦詩書者也所著有玉溪集)¶
　馬光祖(金華人寳慶初進士累官至知樞密院兼叅/知政事以金紫光禄大夫致仕卒諡莊敏光)¶
　(祖居官風績凜然三至建康始終/一紀威惠並行百廢無不脩舉云)喬行簡(東陽人紹/興進士端)¶
　(平間累官左右丞相與鄭清之同心革弊召用善類/進少傅封益國公尋求去除少師以魯國公致仕卒)¶
　(諡文惠所著有周/禮總說孔山文集)范鍾(蘭谿人嘉定初進士理宗時/累官至左丞相直清守法重)¶
<pb:KR2k0008_WYG_042-24b>¶
　(惜名器與杜範李宗勉齊名卒/贈少師諡文肅所著有禮記解)王萬(浦江人嘉定中/進士理宗時累)¶
　(官至監察御史彈劾不避權要以太常少卿致仕卒/賜諡忠惠萬忠伉有大志終其身行無不顧言設施)¶
　(論諫皆根於心史稱/其為正人端士云)胡巖起(永康人父㮚欽州司法/叅軍巖起嘉定進士知)¶
　(閩縣卓行危論奇文瑰句士大夫皆自以為不可及/其在江西幕平贑州之難於指顧間全活數十萬人)¶
　(子居仁淳祐進士知台州/文辭政事亦絶出於四方)何基(金華人自幼端重寡/言笑師事黄幹窮伊)¶
　(洛之源隱居求志不願人知淳祐間以崇政殿說書/徴不起授承務郎主管西嶽廟卒諡文定所著有大)¶
　(學語孟太極通書西銘/近思録諸發揮傳于世)金景文(蘭谿人事親孝親殁/廬墓夜有五色光燄)¶
　(爛然射墓土人以為孝感所致咸淳間知縣事沈應/龍以景文及陳天隱董少舒名請于朝立碑建祠於)¶
<pb:KR2k0008_WYG_042-25a>¶
　(學宮之後/名三賢堂)王柏(金華人氣稟雄偉勇於求道欲以身/任天下之重初號長嘯一日讀書至)¶
　(居處恭執事敬惕然曰以長嘯自命此非聖門持敬/之道乃更號魯齋德祐間賜諡文憲有讀易記及文)¶
　(集傳/于世)徐道隆(武義人父煥知南雄道隆以任入官參/趙孟𫝊軍事遂提㸃浙西刑獄時元兵)¶
　(至臨平道隆率勤王兵間道由臨湖門乘舟入援德/祐二年追兵及之軍士殊死戰道隆與其子俱赴水)¶
　(死事聞贈/官賜諡)徐文震(金華人尚禮好義數世同㸑徳祐/間丞相留夢炎署其門曰金華孝)¶
　(友之/家)張潤之(金華人號思誠子篤實清介專心問學/避地長山摘其幽勝為十詠一時名公)¶
　(咸賡詠之元黄溍嘗為之䟦謂其微言奥㫖世莫/得聞尚賴此詩之存其高風雅韻猶可槩見云)元¶
　金履祥(景文曾孫少有經世志師事王柏講貫積詳/踐履誠篤宋末以史館編脩召不及用而國)¶
<pb:KR2k0008_WYG_042-25b>¶
　(亡遂隱居著書以淑後進所著有大學疏義尚書/表註通鑑前編論孟考證中庸標註仁山文集)許¶
　謙(金華人父觥淳祐進士未顯而没謙自幼力學於/書無所不讀聞金履祥道學往從之以求聖賢之)¶
　(心晩年四方來從者數百人然素志沖澹恬不/近名世號白雲先生所著有詩集傳四書叢說)劉應¶
　龜(義烏人咸淳間游太學丞相馬驥高其才將以女/妻焉應龜不可乃已由是名稱藉甚元至元初起)¶
　(為月泉書院山長改杭州學正所著/有夢藁癡藁聴雨留藁共二十卷)鄭大和(綺之後/十世同)¶
　(居凡二百四十餘年至大間表其門大和繼主家事/嚴而有恩家庭中凜如公府見者嗟歎謂有三代遺)¶
　(風部使者余闕為書浙東第一家以褒之大和/於冠昏䘮祭必稽文公家禮而行有家範三卷)聞人¶
　夢吉(金華人夙承家學於六經傳疏悉手抄成帙義/理所在必深究密察閉户討論逾十年乃開門)¶
<pb:KR2k0008_WYG_042-26a>¶
　(講授泰定間歴教官所至學者爭從之/游門人宋濓呉履仁輩私諡曰凝熈)呉師道(蘭谿/人幼)¶
　(學於金履祥延祐間授國子博士以禮部郎中致仕/所著有易詩書雜說春秋傳附辨戰國䇿校註及文)¶
　(集行世子沈仕本朝洪/武中累官東閣大學士)張樞(金華人聰慧爽朗於書/無所不讀嘗譏宋高宗)¶
　(忘親事讎而追為之定復兩宮之計時前代遺老尚/存無不降歎續後漢書七十三卷是非予奪咸有論)¶
　(著名曰訓志詔取藏於宣/文閣累辟不起士論高之)柳貫(浦江人幼有異質於/經史百家書靡所不)¶
　(通至正間由江山教諭至翰林待制兼國史編修與/虞集掲徯斯黄溍齊名人號曰儒林四傑有文集四)¶
　(字系/二卷)吳直方(浦江人元統間以薦累官長史時權實/臣欲為亂托克托丞相議出之直方)¶
　(協贊焉上念其功解所繫金帶賜之尋陞/學士未幾以集賢大學士致仕賜俸終身)黄溍(義烏/人自)¶
<pb:KR2k0008_WYG_042-26b>¶
　(幼篤學博極羣書師事常山教諭王炎澤發為文章/如澄湖不波一碧萬頃用是擅名當世延祐初進士)¶
　(累官侍講學士凡朝廷大詔令皆出溍手前後進講/言甚切直卒贈江西行省㕘知政事追封江夏郡公)¶
　(諡文獻有/文集行世)吳萊(直方子七嵗能詩賦族父幼敏家素/多書萊毎私取讀之幼敏偶指以一)¶
　(編誦之不遺一字試以他編皆如之遂盡出所藏書/使讀自是該貫古今四方學者多師之既卒門人私)¶
　(諡曰淵穎先生/有淵穎集十卷)胡長孺(巖起孫為人光明宏偉博學/多文海内購其辭章者如獲)¶
　(拱璧非其人雖一金易一字毅然不與仕至兩浙鹽/運使所著有瓦缶編顔樂齋藁等集從兄之綱之純)¶
　(皆以經術文學名/人稱為三胡云)朱震亨(金華人師事許謙為高第/弟子其清脩苦節絶類古)¶
　(人篤行之士所至人多化之尤/精於醫所著有局方發揮等書)戴良(金華人少從黄/溍游英偉秀發)¶
<pb:KR2k0008_WYG_042-27a>¶
　(以文章擅名仕元為淮南江北行中書省儒學提舉/入本朝不仕所著有春秋經傳考和陶詩九靈山房)¶
　(文/集)本朝宋濓(浦江人九嵗謌詩有奇語人呼為神童/游元末諸名賢之門至正間有薦於史)¶
　(館者辭不赴洪武初遣使以書帛徴至除起居注脩/元史為總裁官擢翰林學士知制誥兼修國史繼陞)¶
　(承㫖致仕所著有潜溪翰/林芝園等集蘿山詩藁)王禕(義烏人幼秀爽竒敏/師事黄溍洪武初授)¶
　(江西儒學提舉司校理遷起居注同知南康府事召/脩元史為總裁官書成擢翰林待制兼國史編修奉)¶
　(命使雲南為梁王把都所害其遺文有華川集/玉堂雜著諸書正統間追贈翰林學士諡忠文)胡翰¶
　(金華人自少穎異既長務師古人洪武初起為衢州/府教授㑹修元史薦入史館賜金帛遣歸有文集行)¶
　(于/世)蘇伯衡(金華人宋文定公轍九世孫少警敏絶倫/中嵗大肆力於文辭精博敷腴時稱其工)¶
<pb:KR2k0008_WYG_042-27b>¶
　(洪武初擢國史院編修/以疾辭歸有文集行世)鄭濓(大和之孫與弟湜俱以/義聞洪武初召見慰諭)¶
　(甚至問以治家長久之道濓等以謹守家法對深見/嘉奬除湜福建叅議其家僮施慶者親喪哀泣不輟)¶
　(亦三年不御酒肉/君子謂濡染所致)傅藻(義烏人博通經史善詞章洪/武中累官至河南按察使)¶
　鄭沂(浦江人洪武末以人材起至京師召見以其/家孝義聞天下即授禮部尚書尋以老致仕)王¶
　紳(褘仲弟性至孝痛父死節遂匍匐往雲南求遺骸/既至不可得乃即其處製神主號慟幾絶洪武末)¶
　(以文行薦授國子博士文章雅贍詩沖/澹有陶韋風致著繼志齋集二十卷)劉辰(金華人/性侃直)¶
　(負氣節洪武末為監察御史立朝謇諤永樂/間累遷北京刑部左侍郎尋以老疾乞歸)樓璉(金/華)¶
　(人受業宋濓之門由主簿召為翰林侍講文/皇登極命草詔惶恐憤歎歸而經死  省志)龔泰(義/烏)¶
<pb:KR2k0008_WYG_042-28a>¶
　(人洪武末以鄉貢士授户科給事中靖難師迫為兵/校所執見文廟于金川門釋之乃自投城下以死)¶
　(省/志)戴原禮(金華人師朱震亨精於醫原禮得其術為/一時醫流巨擘永樂初以潛邸舊恩召為)¶
　(太醫/院使)邵玘(蘭谿人永樂中進士累官至副都御史居/家有孝行在官以威嚴憚吏遇事善斷所)¶
　(至削妄費黜貪/庸能舉其職)章懋(蘭谿人成化初舉禮部第一登/進士授編修以論諌張燈謫知)¶
　(臨武縣尋改南京評事遷福建按察僉事觸瘴成疾/乞謝事去家居二十餘年論薦無虚日𢎞治中特起)¶
　(南國子祭酒正徳改元三疏乞休陞禮部右侍郎致/仕嘉靖初進尚書卒諡文懿學者稱為楓山先生)¶
　(省/志)章拯(蘭谿人懋從子也少從懋學即知尋向上去/登𢎞治中進士歴工部主事調刑部仕至工)¶
　(部尚書致仕論者謂拯學術/事功不負懋之教云  省志)唐龍(蘭谿人正徳初進/士以知縣召為御)¶
<pb:KR2k0008_WYG_042-28b>¶
　(史巡按江西值逆濠之後懇懇諭諸司協恭蘇息先/是己夘變作江西輟郷試龍至復當試期乃疏請得)¶
　(倍増解額且監臨至公而慎後滿期例代士民奏留/特命再巡陞陜西提學副使品藻如懸衡鑑歴都御)¶
　(史總制陜西三邉時有文武吉甫之譽仕至/吏部尚書多抜淹振滯為名冡宰  省志)¶
列女石氏(金華人諱勝浦江義門鄭洪妻也洪為内藏/庫提㸃以他累死獄石乃絶粒不食者八日)¶
　(求其死而不可得遂引繩自絶皇祖/聞而歎曰此真義門婦也  省志)陳氏(永康人王/和欽妻也)¶
　(年二十九夫亡遺孤嵗餘苦志守節勤以自給孤名/徳中性至孝一日東門失火徳中向火稽首火遂西)¶
　(轉人謂節孝所感洪/武中旌其門  省志)徐榮妻吳氏(武義人年十九嵗/適榮生子甫三嵗)¶
　(而榮死未幾榮弟廣繼卒其妻顔氏年二十七撫二/孤妯娌一志奉姑育子恪守婦節年踰六十事聞洪)¶
<pb:KR2k0008_WYG_042-29a>¶
　(武中表其門曰/貞節  省志)一門三節(永康李軻妻俞氏年二十/五居孀守節子禄婦呉氏)¶
　(年二十九夫亡無子誓繼姑志孫齊娶陳氏年十九/亦寡因自誓曰守節女婦常事况李氏世徳有自乎)¶
　(台州王一寧題其堂曰一門/三節婦四世九賢孫  省志)曹氏(永康王仕濓妻夫/亡截髪置棺中曰)¶
　(妾不即死以從君于地下者以有遺孤在也三年衰/絰不去體力勤絍績資家訓子年已七十鄉老上其)¶
　(事乞為旌表曹聞之曰此婦職常/事毋庸是也識者義之  省志)徐氏(名瑩東陽趙/為潛妻年二)¶
　(十七為潛殁撫遺孤晝夜哭者累年有為言禮婦人/不夜哭自是夜惟飲泣間誦孝經論語小學以節哀)¶
　(痛氣且絶猶誦割不正不食席不正不坐目不視邪/色耳不聴邪聲諸語緝緝不絶口婦郭氏亦以孝聞)¶
　(有司兩上其事詔/皆旌之  省志)宋氏(金華人夫為閬州守被誣死/獄中宋與其姑及子皆編戌)¶
<pb:KR2k0008_WYG_042-29b>¶
　(金齒子死途中宋奉姑以行誓死不變行路傷之宋/題郵亭壁歌楊慎刻于詩抄中為浙中士人傳誦)¶
　(省/志)¶
仙釋黄初平(晉丹溪人年十五牧羊遇道士引至金華/山石室中四十餘年其兄初起尋之不獲)¶
　(後遇道士善卜因問之曰金華山中有一牧羊兒初/起即隨去見初平問羊安在曰在山東徃視之但見)¶
　(白石初平叱之石皆起成羊數萬頭初起願棄妻子/學之後亦成仙初平號赤松子初起號魯班宋元時)¶
　(皆有/封號)孫逰嶽(東陽人潜神希微宋太初中遇簡寂先/生授以三洞經法其後茹芝却粒顔色)¶
　(精爽久而愈少齊永明初詔主興世館由是奇逸之/士争相趨赴後安坐羽化門弟子數百人惟陶𢎞景)¶
　(為入/室)傅翕(義烏人梁普通間遇北僧嵩顯陀語曰爾/彌勒化身令自鑑于水乃見圓光寶蓋即)¶
<pb:KR2k0008_WYG_042-30a>¶
　(悟前因頭陀復指示松山下雙檮木翕遂于/此建菴為修道之所今雙林寺即其處也)貫休(姓/姜)¶
　(氏蘭谿人城西兠率寺即古道塲唐天復間入蜀蜀/主賜號禪月大師苦節峻行善草書工謌詩著西嶽)¶
　(集二十餘卷錢鏐稱吳越國王貫休以詩投之云滿/堂花醉三千客一劔霜寒十四州鏐欲改為四十州)¶
　(師不可次/日遂遁去)¶
　¶
　¶
　¶
　¶
<pb:KR2k0008_WYG_042-30b>¶
　¶
　¶
　¶
　¶
　¶
　¶
　¶
　明一統志卷四十二¶
