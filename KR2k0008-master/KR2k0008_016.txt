# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.978889
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十六
<pb:KR2k0008_WYG_016-1a>¶
欽定四庫全書¶
　明一統志卷十六¶
　　　　　　　　　　　　明　李賢等　撰¶
　　池州府(東至寧國府南陵縣界一百四十里西至/江西九江府彭澤縣界一百四十里南至)¶
　　　(徽州府祁門縣界一百九十里北至安慶府桐/城縣界三十里自府治至南京六百里至京師)¶
　　　(四千五/十里)¶
　　　(糧六萬一千/九百石零)¶
建置沿革禹貢揚州之域天文斗分野春秋時吳地後¶
<pb:KR2k0008_WYG_016-1b>¶
　屬越越滅屬楚秦屬鄣郡漢改鄣郡為丹陽郡三國¶
　吳為石城侯邑晉屬宣城及豫章郡梁屬南陵郡陳¶
　屬北江州隋初屬宣州後改州為宣城郡唐初始置¶
　池州治秋浦以地有貴池故名貞觀初州廢永泰初¶
　復置南唐陞康化軍宋復為池州治貴池縣元為池¶
　州路屬江浙省本朝改為池州府直𨽻京師領縣六¶
　貴池縣(附郭本漢丹陽郡石城縣地晉屬宣城郡隋/置秋浦縣屬宣州唐為池州治五代時楊吳)¶
　(改貴池縣宋元仍舊本/朝因之編户三十九里)青陽縣(在府城東八十里本/漢丹陽郡涇縣地三)¶
<pb:KR2k0008_WYG_016-2a>¶
　(國吳置臨城縣晉屬宣城郡隋省唐析置青陽縣屬/池州以其地在青山之陽故名宋元仍舊本朝因之)¶
　(編户一/十七里)銅陵縣(在府城東北一百二十里本梁南陵/縣地隋屬宣州唐置義安縣尋廢為)¶
　(銅宫治南唐因置銅陵縣屬昇州宋改屬/池州元仍舊本朝因之編户一十五里)石埭縣(在/府)¶
　(城東南一百六十里本漢陵陽石城涇三縣地屬丹/陽郡三國吳置石埭場梁因置石埭縣以有兩石横)¶
　(亘溪上如埭故名隋省入南陵唐復置/宋元仍舊本朝因之編户一十一里)建徳縣(在府/城西)¶
　(南一百八十里本漢鄱陽石城二縣地唐置至徳縣/屬饒州因年號為名後改屬池州五代時楊吳改曰)¶
　(建徳縣宋元仍舊本/朝因之編户九里)東流縣(在府城西一百八十里/本漢豫章郡彭澤縣地)¶
　(晉以後因之唐置東流場南唐因置東流縣以大江/自湓城而下迤邐東注故名宋割貴池之晉陽鄉入)¶
<pb:KR2k0008_WYG_016-2b>¶
　(焉元仍舊本朝/因之編户七里)¶
郡名池陽(古/名)秋浦(隋/名)¶
形勝依貴池之美據石城之固(唐裴度/㕔壁記)九峯競秀神采¶
　竒異(唐劉禹錫九/華山歌序)浸以秋浦鎮以齊山(南唐徐鉉天/慶觀記浸之)¶
　(以秋浦鎮之以齊山北望陵陽竇真人/飛昇之地南膽孫子費徵君棲隠之鄉)山川清曠(秋/浦)¶
　(志/)江山千里襟帶六朝(宋曽會池/州門樓記)清溪南來九華東¶
　引(宋盛約中和堂記清溪南來九/華東引洪流環繞沃野彌望)¶
風俗民淳氣和(盛約中和堂記民淳氣和衆貨畢給雖/人物稠夥而有訟不嚚雖租賦浩□而)¶
<pb:KR2k0008_WYG_016-3a>¶
　(聞令/必集)以漁獵為業(郡/志)祀社踏歌(同上春秋祀社神畢/則羣飲執手踏歌謂)¶
　(之歌/社)¶
山川齊山(在府城南三里山有十餘峯其高齊等故名/又有妙空武功寄𨼆竇雲玉桂有待等巖九)¶
　(頂圓頂華盖蓮子左史石虎等洞極為竒勝或云山/因唐刺史齊映得名唐杜牧九日登山詩江涵秋影)¶
　(鴈初飛與客攜壺上翠微塵世難逢開口笑菊花須/挿滿頭歸宋吳中復詩當時齊映為州日從此山因)¶
　(姓得名却自牧之賦詩/後每逢秋至菊含情)鎮山　黄龍山(俱在府城北/五里瀕大江)¶
　江祖山(在府城西南二十五里有一石突然出水/際其高數丈上有仙人蹟名曰江祖石)黄¶
　老山(在府城東南三十里/唐康駢嘗隠于此)郎山(在府城西六十里舊/名和龍山其下有潭)¶
<pb:KR2k0008_WYG_016-3b>¶
　(山半有石刻/玉鏡潭三字)魁山(在府城南七十里舊傳山有寳光/夜見則是鄉必有登第者故名)¶
　秀山(在府城西七十里峯巒秀麗屹然干雲舊傳梁/昭明太子薨其神附于秀山之民曰吾昔愛此)¶
　(今帝錫我矣民因立/祠于山阿祈禱有應)大樓山(在府城南七十/里舊有悟真寺)七井山¶
　(在府城南八十里上有七峯湧/泉七穴其泉險峻四時多寒)盧子庫山(在府城南/九十里一)¶
　(名伏龍巖山有龍池相傳神龍宅/焉凡旱禱而龍或微露其形輙應)鯉魚載山(在府城/西南一)¶
　(百五十里其山峯巒峭拔有飛瀑掛石壁凡三/級下各有潭上有巨石附飛流中如鯉魚狀)靈山¶
　(在府城西南二百里山顛/有田百畝水泉四時不竭)九華山(在青陽縣南舊名/九子山唐李白陋)¶
　(其名無所據以山九峯如蓮華乃更名九華白詩妙/有分二氣靈山開九華又云天河掛緑水秀出九芙)¶
<pb:KR2k0008_WYG_016-4a>¶
　(蓉杜牧詩凌空痩骨寒如削照水清光翠/且重却憶謫仙才格俊解吟秀出九芙蓉)青山(在青/陽縣)¶
　(北五里縣以/此山得名)幘山(在青陽縣南與九華山相/接六峯嵬峩儼如冠幘)五松山¶
　(在銅陵縣南五里唐李白詩/我來五松下置酒窮躋攀)鵲頭山(在銅陵縣北一/十里其山高聳)¶
　(宛若鵲頭今廬江西岸/有鵲尾渚與此為匹)楓林山(在銅陵縣東一/十里山多楓林)銅官¶
　山(在銅陵縣南一十里又名利國山有泉源冬夏不/竭可以浸鐡烹銅舊嘗於此置銅官場李白詩我)¶
　(愛銅官樂十/年未擬還)石耳山(在銅陵縣南二十里雙峯對峙/秀拔亦名真人峯有石高丈餘)¶
　(上有巨/人跡)龍泉山(在銅陵縣東三十里山顛舊有西峯/庵祈禱多驗山下出泉冬夏不竭)¶
　杏山(在銅陵縣東三十里昔傳葛仙翁嘗留此種杏/有溪襟帶其下落英飛堰上名花堰宋郭祥正)¶
<pb:KR2k0008_WYG_016-4b>¶
　(詩傳聞花落流堰水/每到三月溪泉香)金山(在銅陵縣西南三十里山/有金牛洞世傳嘗有金牛)¶
　(出遊鄉民欲設穽陷之/因名其地曰大欄小欄)天門山(在銅陵縣西南四十/里以其山高聳挿天)¶
　(故/名)葉山(在銅陵縣東五十里上有蓮花/峯葉真人廟在焉祈禱多應)城山(在銅陵/縣東五)¶
　(十里四圍石壁峭拔惟西南一逕可通如城門然山/顛平坦可數十畝名曰寨塘中有一井遇隂晦則雲)¶
　(氣湧出鄉民/嘗避兵于此)貴山(在銅陵縣東六十五里山南有百/丈峯北有馬鞍峯上有獅子峯中)¶
　(有西峯皆極高/峻有大聖堂)馬仁山(在銅陵縣東南七十里舊名/馬人以山類人馬狀唐徳宗)¶
　(時嘗有石馬妖鳴遂斷其首因更人為仁上有仙人/韜玉等峯又有望江石唐陳商王冲霄嘗隠于此)¶
　鳯凰山(在銅陵縣東七十里世傳嘗有鳯/集其上石窟有泉寒冽名鳯飲泉)金城山(在/石)¶
<pb:KR2k0008_WYG_016-5a>¶
　(埭縣治西開福寺在焉/山列于寺傍宛若城郭)陵陽山(在石埭縣治北山自/西北迤邐而來三峯)¶
　(連亙東接宣州其西二峯/乃仙人竇子明所居之地)盖山(在石埭縣南三十/里逺望之如盖)櫟¶
　山(在石埭縣西一百六十里其山/四壁峭拔上有池水澄澈如鑑)杉山(在石埭縣西/一百六十里)¶
　白象山(在建徳縣治/後以形似名)博陽山(在建徳縣東北一十里/巖石嵳峩溪流湍急舊)¶
　(於絶頂設祠/祈禱有應)五龍山(在建徳縣東二十五里五峯森/立山半有石井清澈名化龍池)¶
　(深不可測嘗有五/巨蟹遊于水面)歴山(在東流縣東三十里西枕歴/池故名上有二池其一嘗乾)¶
　(雖乆雨不停其一/常溢雖乆旱不涸)升雲峯(在青陽縣西上有潭雖旱/不竭將雨則四山雲氣先)¶
　(從此/起)中峯(在青陽縣西衆峯環列而此峯居中上/睇日月下覸雲雨淸泉迸石翠霧凝空)玉¶
<pb:KR2k0008_WYG_016-5b>¶
　峯(在建徳縣治南絶頂有石光瑩如玉一名峯子山/宋嚴畢得漢武登嵩所刻夀字石本刻于上名夀)¶
　(崖/)水車嶺(在齊山李元方嘗云秋浦千重嶺而水車/嶺最竒郭祥正和李白詩萬丈水車嶺還)¶
　(如九叠屏北風來/不斷六月亦生冰)呈鳯嶺(在青陽縣西舊傳丹鳯生/焉有獲之者欲獻于朝而)¶
　(羣烏競來撲/人乃捨之)儀鳯嶺(在銅陵縣東南一十五/里峯巒喬聳形勢如鳯)普門嶺¶
　(在建徳縣西南一十五里宋朱/文公嘗書普門嶺三字刻于石)半巖(在齊山李元方/云齊山大小泉)¶
　(凡十一而/半巖為勝)夫子巖(在建徳縣東七里昔有隠者讀書/于此巖前有水若簾亦名水簾巖)¶
　古仙洞(在府城南六十里中有/石棊局石鑼鼔各一)穿山洞(在府城西七/十五里相傳)¶
　(宋建隆中有犬登木化為龍/風雲勃興穿山而行故名)蛻龍洞(在建徳縣治山/後深廣各三丈)¶
<pb:KR2k0008_WYG_016-6a>¶
　(古木森秀怪石嵳峩/嘗有獲龍骨於此者)石礲磯(在銅陵縣北五里瀕大/江有三石門水涸可出)¶
　(入容數十人/亦名五霞洞)鹿跡石(在東流縣東六十里有巨石平/如掌俗傳葛洪於此煉丹丹成)¶
　(跨白鹿飛昇/石上有鹿跡)金雞石(在建徳縣草堂寺北相傳唐羅/隠過此題詩有金雞不向五更)¶
　(啼之句石遂迸裂/有雞飛鳴而去)大江(在府城北境上自東流縣鴈/㲼入界北流又折而東歴李)¶
　(陽河梅根口下至銅陵縣大通河/口凡二百餘里府境諸水皆入焉)僊人湖(在建徳縣/南舊名瀝)¶
　(湖世傳宋建炎間冇七仙人泛舟湖中/衣冠談論逹旦不已後人遂以名湖)大青湖(在東/流縣)¶
　(北四十里廣十/餘頃澄澈如鑑)池口河(亦名杜塢河即貴池也源出/櫟山流為管公明溪歴龍髦)¶
　(河會于秀山倉埠潭過白面渡/匯為秋浦又北流入于大江)銅陵河(在銅陵縣西/北七里其源)¶
<pb:KR2k0008_WYG_016-6b>¶
　(一出南長山一出縣北官莊一出東高/村山會于横塘閘入市後湖達于大江)大通河(在銅/陵縣)¶
　(南四十里其源一出九華山一出天門山一/出梅衝山會于車橋湖至大通鎮入大江)荻港河¶
　(在銅陵縣北八十里源發朱村耆即坑邵家澗㑹石/洞南洪鳯風鍾鳴貴上中下各耆之水合流至北下)¶
　(社入于/大江)五溪水(在青陽縣西二十里源出九華山五/溪龍溪池溪漂溪雙溪瀾溪合流北)¶
　(入大/江)天門水(在銅陵縣南四十里出天門山石竅中/委蛇曲折襟帶數里灌溉民田流入永)¶
　(城埭至荻港/達于大江)舒溪水(自太平縣界流入石埭縣舒泉/鄉與盖山清泉水合流至縣南)¶
　(三十里潭/洞不一)青溪(源出洘溪山與石人嶺水合北流匯/為玉鏡潭又東流經府門外復折而)¶
　(北至清溪口入大江唐李白詩夜到清溪/宿主人碧巖裏簷楹掛星斗枕席響風水)堯城溪(在/建)¶
<pb:KR2k0008_WYG_016-7a>¶
　(徳縣治南發源自太原鄉等處春/夏水溢可通舟楫北流達于大江)秋浦(在府城西南/八十里長八)¶
　(十餘里濶三十里四時景物宛如瀟湘洞庭唐李白/詩愁作秋浦曲強看秋浦花山川如剡縣風日似長)¶
　(沙杜牧詩秋浦倚吳江去檝飛/青鶻溪山好畫圖洞壑深閨闥)丁家洲口(在銅陵縣/東北二十)¶
　(里發源儀鳯嶺達于東流㑹于栖鸞湖過鳯心閘合/胡城順安水一自洲上口一自洲下口達于大江)¶
　鍊丹井(在九華山卧雲庵北相/傳葛仙嘗錬丹于此)包公井(在府治内西/偏相傳宋太)¶
　(守包拯/所浚)清泉(在青陽縣西一十里舊以鮑公趙公名/宋林之竒改名清泉真徳秀為記銘)¶
　雙泉(在青陽縣東南七里龍安山西二泉相/去咫尺宋曹機嘗鑿方池建亭其上)潮泉(在/青)¶
　(陽縣東南一十里龍池山巖石聳立/下有二竇泉自中出日凡三至故名)隠真泉(在青陽/縣東六)¶
<pb:KR2k0008_WYG_016-7b>¶
　(十里招隠山崇真觀後泉/從石罅流出味甚清冽)靈竇泉(在銅陵縣葉山相/傳嘗有龍自穴出)¶
　(溉田百頃/水旱自若)上下華池(在青陽縣雙峯下曰上華池雙/溪上曰下華池泉甘土沃産異)¶
　(茗宋陳巖詩聽鍾喫飯東/西寺就水烹茶上下池)嘉魚池(在青陽縣南三/十里百丈潭側)黄¶
　鶴池(在石埭縣陵陽山中峯下相/傳竇子明於此跨鶴昇仙)蒼凖潭(在府城西/七十里舞)¶
　(鸞鄉行旅徃/來濟渡於此)¶
土産茶(青陽/縣出)薑(銅陵/縣出)紙(貴池/縣出)銅　鉛　鐵　錫(俱銅陵/縣出)¶
學校池州府學(在府城東南隅宋開寳間建于城之西/北至和間始移建于此本朝洪武元年)¶
　(重建景泰/三年重修)貴池縣學(在縣治西南舊在縣治東洪武/三年建𢎞治間遷于黄狀元故)¶
<pb:KR2k0008_WYG_016-8a>¶
　(宅即/今地)青陽縣學(在縣治東洪武七年建正/統四年修成化間重建)銅陵縣學¶
　(在縣治西宋淳熙間自縣治東移建於北/本朝洪武間重建正徳間復遷于舊址)石埭縣學¶
　(在縣治南洪武初/建正統八年重修)建徳縣學(在縣治西宋嘉定間自/縣治東移建於此本朝)¶
　(洪武三年重建/十六年重修)東流縣學(在縣治東洪武元/年建成化間重建)¶
書院齊山書院(在府城西六十里元/建設山長職教授)李白書院(有四一/在貴池)¶
　(縣華竹嶺一在青陽縣九華山化成寺西斷碑/存焉一在銅陵縣五松山一在石埭縣杉山)陽明¶
　書院(在化成寺西為新建伯/王守仁建鄒守益記)甘泉書院(在成化寺東/為禮部尚書)¶
　(湛若水建/吕柟記)¶
<pb:KR2k0008_WYG_016-8b>¶
宫室蕭相樓(在府城東南隅唐大歴間刺史蕭復建復/有惠政民追思之因以名樓宋蘇轍詩樓)¶
　(成始覺江山秀人/去方知徳業尊)九華樓(在府城九華門上或云即/九峯樓也唐建齊山横陳)¶
　(九華遥聳霜降水涸溪流如帶縈迴曲折勝槩/溢日宋陳舜俞詩只因山色好來上九華樓)秋浦¶
　樓(在府東城上宋紹定間郡守趙苑因/舊址增築石刻東坡詞山谷字于壁)文選閣(在府/城西)¶
　(五里以梁昭明太子祠/在焉池人因建此閣)李白書堂(在五松山唐李白/來遊樂其山水之)¶
　(勝建堂讀/書于此)荆公書堂(在葉山靈竇泉側荆公宋王安/石也微時與汪澥王叔才建堂)¶
　(講論/道藝)中和堂(在府治小㕔後/宋建盛約有記)思政堂(在中和堂後宋/建曽鞏有記)¶
　從容堂(在府治内宋通判趙昴發建嘗領客至堂中/曰古人謂從容就義難此殆其兆也後竟死)¶
<pb:KR2k0008_WYG_016-9a>¶
　(於/此)弄水亭(在府城通逺門外唐杜牧建取李白飲弄/水中月之句為名宋陳舜俞詩未識貴池)¶
　(好嘗聞弄水名白鳥/鑑中立畫船天上行)翠微亭(在府城南齊山之顛唐/建俯瞰清溪高爽可愛)¶
　(宋郭祥正詩半空翠微亭玩月動經宿更待雨中來/林林㸔銀竹岳飛詩經年塵土滿征衣特特尋芳上)¶
　(翠微好水好山㸔未/足馬蹄催趂月明歸)富覽亭(在銅陵縣治後宋縣令/張孝章建孝章詩碧瓦)¶
　(朱甍接翠崖周迴無地著纎埃山/從雲腳斷邊出水向天根盡處來)朝峯亭(在建徳縣/治後山之)¶
　(頂與玉峯相對宋縣令梅堯臣建堯臣詩結茅在雲/端下連公居靜林表明溪湖忩中俯閭井此趣還自)¶
　(知寜須/享三鼎)望仙亭(在陵陽山中峯之半相傳漢竇子明/昇仙之地後有唐天寳間所建仙壇)¶
　(宫/)丹臺(在陵陽山中峯之半平夷可容/數人相傳竇子明嘗鍊丹其上)昭明釣臺(在/府)¶
<pb:KR2k0008_WYG_016-9b>¶
　(城西六十里和龍山下有玉鏡潭梁昭明太/子嘗垂釣于此又府城北瀕江亦有此臺)潔已臺¶
　(在石埭縣泮宫前/取澡雪去垢之義)¶
關梁通逺橋(在府治南跨清/溪舊名清溪橋)聖母橋(在府城西四里/通西祠大路)五¶
　溪橋(在青陽縣/跨五溪水)棲鳯橋(在銅陵縣東一十/五里達臨津驛)惠政橋(在/石)¶
　(埭縣/治東)¶
寺觀景徳寺(在府治北舊名祝聖唐貞/觀間建宋景徳初賜額)妙音寺(在青陽/縣治東)¶
　(北唐/建)開福寺(在石埭縣西二里唐建巳上/二寺宋太平興國間賜額)永樂寺(在/建)¶
　(徳縣東南/二里唐建)崇福寺(在銅陵縣治西/宋淳熙間建)民化寺(在東流縣/治西宋景)¶
<pb:KR2k0008_WYG_016-10a>¶
　(定初建巳上六寺俱/本朝洪武間重修)𤣥妙觀(在府治北舊名天慶觀/宋大中祥符初建本朝)¶
　(永樂初/重建)¶
祠廟恊濟祠(在九華山東西凡二所舊傳二神姓曽三/國時人兄弟避兵於此既歿有禦災捍患)¶
　(功遂立廟宋大觀間/賜額至今祈禱屢應)許旌陽祠(在建徳縣北六里石/印洞山上相傳晉旌)¶
　(陽令許遜嘗逐蛟/至此後因立廟)西祠(在府城西五里祀梁昭明太/子舊祠在秀山唐永泰初始)¶
　(祀於此宋賜額曰文孝又封英濟忠顯靈佑王/今仍曰梁昭明太子之神以中秋日有司致祭)李白¶
　祠(舊在銅陵縣五松山/後移置縣學之側)許侯祠(在青陽縣西宋縣令/許介有善政邑人思)¶
　(之繪像/祀焉)文節祠(在貴池縣治西祀宋通判趙昴發元/兵攻城昴發與妻雍氏死節元將伯)¶
<pb:KR2k0008_WYG_016-10b>¶
　(顔見而歎息以禮合𦵏焉事聞贈待制諡文節雍贈/順義夫人有司嵗以三月望日致祭嘉靖初知府田)¶
　(賦以邑黄觀妻女同死忠事亦類乃立雙忠/六烈祠祀趙黄于正堂祀二家妻女于後寢)高獲廟¶
　(在府城西七十里獲漢人與光武有舊/嘗舉孝㢘後遁居江南有墓與廟相近)孝娥廟(在府/城東)¶
　(北四十里吳大帝時娥父為鐵官冶鐵不流娥憂父/刑遂投鑪中鐡乃湧溢流注娥所躡履浮於鑪時人)¶
　(號曰聖姑/為立廟)葉真人廟(在葉山下唐方士葉靜字法/善嘗隠此山後人為立廟)褒¶
　忠廟(在石埭縣祀宋制置使丁黼黼知成都與敵戰/死之嘉熙間其子鎔請立廟於此有墓在北䕃)¶
　(山/下)¶
陵墓昭明太子墓(在秀山上太子姓蕭/名統梁武帝子也)宋齊邱墓(在青/陽縣)¶
<pb:KR2k0008_WYG_016-11a>¶
　(東南七里齊邱南/唐末退居于此)滕子京墓(在青陽縣東北五里金/龜原子京宋人墓有神)¶
　(道/碑)¶
古蹟虎林城(在府城東二十五里吳孫權封/子休為瑯琊王鎮虎林城即此)南太原郡¶
　城(在府城西九十里梁大同間置/隋廢又有太原城在建徳縣)故猷州城(在石埭/縣延袤)¶
　(數百丈相傳猷州總/管左難當嘗守其地)胡城(在銅陵縣東六十里相傳/有神號胡王者一夕壘土)¶
　(而成凡八所相去二里/許不相聨屬遺址尚存)廢臨城縣(在府城北吳赤/烏中置隋廢)黄¶
　屯(在府城東南五十里唐乾符中黄巢屯兵於此稍/東二里有石岡名鐡券山相傳唐賜巢鐵劵處)¶
　桃源(在建徳縣南四十里山源深邃人跡罕至/五季之亂衣冠士族避兵于此皆獲免焉)¶
<pb:KR2k0008_WYG_016-11b>¶
名宦漢竇子明(陵陽令無欲/而民自化)唐韋仲堪(青陽令愷/悌而民從)崔衍¶
　(池州觀察使為政簡/靖不擾民甚徳之)蕭復(池州刺史有惠政民/追思之為之立樓)竇潏¶
　(池州守黄巢虐池之二年潏到郡乃檢訪鄉/籍完聚瘡痍三四月間流亡歸復明年大熟)李芃(池/州)¶
　(判官永泰初劇賊方清絶江為亂芃請/秋浦置池州扼其襟要詔以芃行州事)孫愿(愿自貞/元以後)¶
　(三代為池州/刺史有善政)宋樊知古(開寳中領池州事先是州民/保險為冦知古撃之連拔三)¶
　(砦擒其魁以/獻餘皆潰散)包拯(知池州政/績著聞)黄子游(知池州論青陽/縣苗税多於諸)¶
　(縣悉蠲/減之)李虛己(知池州大/有政聲)梅詢(知池州/有治聲)茅革(知貴池/縣民有)¶
　(兄弟訟田者革為垂涕説同生/當相盡以恩義兄弟感泣而去)梅堯臣(建徳令既去/民思其惠建)¶
<pb:KR2k0008_WYG_016-12a>¶
　(祠祀/之)錢勰(知池州有政績其詩有云來逢/采石連江雪坐見齊山拂檻梅)楊元秉(知/青)¶
　(陽縣有政聲臺省罔敢干以私吏縮手/不敢舞文遷學于縣治東人材大興)許介(知青陽/縣嘗建)¶
　(九華祠及去民思其功/請于朝以介配享其中)林桷(知銅陵縣為政循良晝/日垂簾於庭民無訟者)¶
　趙昴發(通判池州攝州事值元兵攻城昴發極力守/禦度不能支語其妻曰城將破吾不當去汝)¶
　(先出走妻曰君能為忠臣我獨不能為忠臣婦乎昴/發乃大書几上曰君不可叛城不可降夫婦同死節)¶
　(義成雙遂/俱縊死)元史午(青陽尹旌表節/義以勵風俗)王晉卿(建徳尹有/政績民為)¶
　(立生/祠)程端禮(建徳學教諭研精經術/踐履篤厚著讀書日程)本朝趙安(洪武/初為)¶
　(池州知府公正/㢘能郡人稱頌)孟常(洪武間為石埭知縣撫字有方/先時邑民負租累嵗無徵常到)¶
<pb:KR2k0008_WYG_016-12b>¶
　(任設法足之民獲安業滿/考民慕其徳赴京奏留之)吕復(洪武間為東流縣典/史撫字勤勞仁恕及)¶
　(下民甚徳之後/陞工部郎中)姜士原(洪武初貴池知縣清/㢘直幹撫民有方)葉恩(永/樂)¶
　(中知池州府有惠政民争訟有關大防者輙詩于/詞尾民皆悔悞謝罪作興士類造就甚多  畿志)劉¶
　潔(貴池知縣政暇巡行郊野勸課/農桑至今民享其利  畿志)洪達(知青陽縣存/心仁恕及歸)¶
　(休舉留者塞/道  畿志)晏毅(以叅政來知池州府平易近民民/多徳之後陞雲南布政  畿志)¶
　商賔(以吏科給事中改知銅陵縣疏請聽民開墾荒/田民無不業者任滿民請留進府同知仍知縣)¶
　(事志/畿)尹安(知石埭縣時民因兵燹失業乃興學/理財勞來安集逋民復業焉  畿志)陳良¶
　器(池州知府外和内剛涖政明決民懐其惠作興學/校能知人善與進仕至應天府尹其文章政事皆)¶
<pb:KR2k0008_WYG_016-13a>¶
　(可為後學法至今池/人稱之  畿志云)朱綱(同知池州府㢘介寛厚鞭/撲不施民甚慕之  畿志)¶
　張岐(知貴池縣誠心愛人有不利于民者極/力以處之仕至廣東左叅議  畿志)錢瓉(青/陽)¶
　(知縣豪右貧細各安其/業有古循吏風  畿志)陳鏐(知銅陵縣善于撫綏流/民歸者接踵  畿志)¶
　周原(知石埭縣律己㢘臨民恵遇/災而能恤民賴以存  畿志)吳禎(建徳知縣㢘/明仁恕以徳)¶
　(化民民咸懐/之  畿志)傅宗(貴池縣學訓導教人以身先之轉/國子助敎累遷少詹事  畿志)¶
流寓羅隠(本餘杭人父仕于池因家焉唐光啟初遊謁/錢鏐為從事開平中朱全忠以諫議大夫召)¶
　(不應後羅紹威宻表薦之乃就授給/事中有文集三十卷弟鄴亦能詩)宋齊邱(本豫章/人少好)¶
　(學即負大志為文有天才仕南唐累官左丞相後罷/為浙西節度使表乞歸隠賜號九華先生封青陽公)¶
<pb:KR2k0008_WYG_016-13b>¶
人物唐胡楚賔(秋浦人善屬文高宗召諸儒論禁中楚/賔時為右史預選撰臣軌等書凡千餘)¶
　(篇朝廷有疑議表疏皆宻/使叅處時號北門學士)盧嗣立(秋浦人登第後吏/部侍郎高元裕以)¶
　(詩與知舉陳商有中丞為國拔/賢才寒畯欣逢藻鑑開之句)顧雲(池州人少與諸/賢肄業九華山)¶
　(文名籍甚登第後杜門著書後起修三朝實録知虞/部員外郎所著有鳯䇿聨華編昭亭雜筆共五十卷)¶
　杜荀鶴(本牧之子牧嘗鎮秋浦妾有孕妻逐之以嫁/長林鄉工杜筠而荀鶴生七嵗家人令相東)¶
　(作荀鶴怒曰吾豈耕夫邪比長擇居得香林之勝與/顧雲諸賢為友官至翰林學士知制誥其詩律自成)¶
　(一家世號/晚唐格)費冠卿(青陽人既登第聞母病革馳歸而/母已𦵏遂盧墓以終䘮歎曰干禄)¶
　(養親耳得禄而親喪何以禄為再詔不起杜荀鶴詩/凡弔先生者多傷荆棘間不知三尺墓高却九華山)¶
<pb:KR2k0008_WYG_016-14a>¶
　韋彖(貴池人以能賦名嘗抵京師翰林吳融竒/其文薦為京兆貞元歸隠九華山以終)康駢¶
　(貴池人篤於自修善論議田頵守宣州聘駢入幕/嘗左右頵畫䇿禦冦後薦為户部郎遷中書舍人)何¶
　澄粹(青陽人性至孝母殁哭/墓哀毁而卒時稱孝子)周繇(建徳人調河南尉/秩滿歸隠九華山)¶
　(僕射王徽稱其孝弟可以表俗奏為建徳令嘗/著明皇夢鍾馗賦弟繁亦有文聲稱建徳二周)五代¶
　伍喬(秋浦人性嗜學苦節自勵南唐時入廬山國學/讀易探索精微尤長於詩賦舉進士第一官至)¶
　(考功/郎)湯悦(貴池人父殷有才名悦幼穎悟嘗見飛星/墜水盤中掬吞之自是文思日竒仕南唐)¶
　(為宰相凡書檄教誥皆出於悦後隨其主/歸宋為光禄卿嘗奉勅撰江南録十卷)宋方綱(青/陽)¶
　(人八世同㸑家屬七百口居室六百區每旦鳴鼔/會食嘗出穀五千□賑貸貧民景徳初詔旌其門)湯¶
<pb:KR2k0008_WYG_016-14b>¶
　允恭(悦之後累官通判常州會有叛兵及境親徃其/營喻之解去州人獲全遷刑部員外郎能平反)¶
　(寃獄累遷殿/中侍御史)湯巖起(允恭族姪知營道縣有清名秩/滿歸治小圗為樂澹如也後起)¶
　(通判徽州尋奉祠歸擇居竇/峰有詩五十卷論語義十卷)夏鴻(池州人嘗與弟鵬/撰十三代史畧後)¶
　(以辟為團練推官鵬隠居布衣疏食鄉人罕見其面/有造門問學者為之講解不倦江南士多宗師之)¶
　夏乾錫(鵬之子樊知古嘗師事之及守池薦於朝為/製冠裳乾錫不得已拜命然竟不出自稱清)¶
　(溪布/衣)夏中正(池陽人歴官所至有能聲嘗知貴池縣/以鄉黨非威刑所宜施每面訓之人皆)¶
　(悦服轉職方員外郎告歸孫靈中才識兼茂/科知長洲縣以直坐廢文彦博奏復其官)許規(貴/池)¶
　(人嘗寓宣州客邸旁舍客有病者乃建康人規為請/醫終不愈其人因以槖中金百兩付規託以後事規)¶
<pb:KR2k0008_WYG_016-15a>¶
　(為之棺歛併以餘金還其家曽孫/元官至天章閣待制知揚越二州)胡舜元(銅陵人王/安石讀書)¶
　(大明寺嘗同硯席後知鄭縣遇行新法以書/抵安石言其懐利事君貪利害民竟乞致仕)檀固(建/徳)¶
　(人登第後嘗上書極言朝政缺失且言朝廷罷吕大/防蘇轍范純仁而用章惇曽布蔡卞去三賢而進三)¶
　(凶此天下治亂之由也書奏/報罷及蔡京用事遂不復用)張璉(貴池人篤於孝友/歴數邑治劇有聲)¶
　(後知鳯州卒其父洵嘗為獄吏每闔户黙思為囚平/反四十年如一日以璉貴累封朝奉大夫卒年八十)¶
　(六人以為/隂徳之報)高允文(貴池人為清流主簿會里人張璉/嘗忤蔡京卒于客邸京欲檢視之)¶
　(允文力為保免京召謂曰君高節尚義當加旌賞授/定邊軍教授實黜之也後以汀州守罷歸家甚貧靜)¶
　(守無營時/稱長者)李植(建徳人歴官至湖北轉運判官入為/尚書度支郎官坐善元祐黨擯不盡)¶
<pb:KR2k0008_WYG_016-15b>¶
　(用/)王鎡(池州人為中書舍人兼侍講未仕時旁郡從/肄業者常數百人所著有紫薇集春秋門例)¶
　(通解戚里元/龜易象寳鑑)余起(銅陵人一門義聚千三百餘口子/姪皆以科第顯世以儒業傳家)¶
　葉楠(貴池人調鄱陽尉力請蠲租以救荒澇後為績/溪令邑人歌曰前有蘇黄門後有葉令君所著)¶
　(有知非集精金訓鑒/童䝉記凡八十卷)羅復(銅陵人嘗知胙城縣值靖/康亂率吏民禦敵至傷肌)¶
　(體終不去職朝/廷以忠義褒之)鍾鏜(銅陵人其家十一世同居鏜幼/開悟如成人後官至汀洲守宦)¶
　(游五十餘年/卒無贏資)汪與成(銅陵人一家百八十口盡斃于/建炎之難獨遺與成後三年改)¶
　(葬其父念母骸骨不存刻木削形侍養十年而後附/葬哀動鄰里邑令林桷以詩美之曰事死如生有至)¶
　(難古來不/獨數丁蘭)阮鍾儁(銅陵人十一世同居朝廷嘉之鍾/儁天性純厚為時所稱仕終秘書)¶
<pb:KR2k0008_WYG_016-16a>¶
　(郎/)陳翥(銅陵人篤志好學杜門讀書家人/婦子非時不見時號閉門先生)丁黼(石埭/人真)¶
　(徳秀嘗薦於朝為提點刑獄改除祕閣知夔州路安/撫疏當世急務十條奏之後知成都死節諡恭愍所)¶
　(著有涎溪集六經辨/證疑問諸史精考)元方時發(綱之後十一世同居/至時發克世其家以)¶
　(孝義旌之後起為/潮徽二州教授)陳清隠(青陽人累舉不中汗漫江/湖嘗集杜甫詩句為鳯髓)¶
　(集又有九/華詩集)楊少愚(青陽人少好學博通羣書所著有/孝經衍孝編秋浦集九華外史)¶
　陶起祖(銅陵人兵興嘗募集義兵扶植良善/後官至同知為趙軍所執仗義而死)本朝潘¶
　伯庸(銅陵人洪武初由國子生任浙江道御史學識/宏逺狀貌魁梧有風裁戅直不避上每嘉之累)¶
　(陞河南廣東山西按察使鄉人稱為池陽傑者祀鄉/賢祠劉時敏詩大鼎初新選重臣持風秉鉞自丹宸)¶
<pb:KR2k0008_WYG_016-16b>¶
　(萬方玉帛今洪武一徳賡歌起戊申檀氏曙星勞上/問衡州玉樹絶才倫雲龍風虎真知遇池考看君第)¶
　(一/人)黄觀(貴池人初從舅氏許姓後復黄姓洪武辛未/進士㑹殿試皆第一官至禮部右侍郎嵗壬)¶
　(午靖難師起募兵上游次李陽河聞事定具衣冠號/泣北向自沉于羅刹磯妻雍夫人暨二女家屬十餘)¶
　(人盡死/  畿志)柯暹(建徳人由舉人預修永樂大典擢户科/給事中嘗疏時政缺失忤㫖繋獄三載)¶
　(屏其食不死出知交阯驩州改知永新吉水政/聲歘著九載特陞雲南浙江按察使  畿志)胡本¶
　惠(銅陵人由舉人任户部主事陞南昌知府多徳政/遷河南右布政使陞都察院右副都御史有徳量)¶
　(時稱長者享年八十/九卒賜祭葬  畿志)孫仁(貴池人由進士任户工二/部主事累官户部左侍郎)¶
　(平生方正清白嚢篋蕭然卒/年七十賜祭葬焉  畿志)陳輊(青陽人由進士任/刑部主事陞福建)¶
<pb:KR2k0008_WYG_016-17a>¶
　(按察司僉事持憲嚴明討賊遒/卒襯歸唯圖書數卷耳  畿志)李廷章(石埭人初授/南京刑部主)¶
　(事歴官至雲南按察司副使恩威兼至畨夷信服不/煩兵刃而擒土官元惡疏邊務六事多所施行尋以)¶
　(疾懇乞休致家居/杜門自守  畿志)張廷瑞(貴池人舉鄉貢任龍泉知/縣有惠政民廟祀之擢御)¶
　(史清理屯田革宦官宿弊屯軍稱/便累上封事有聲憲臺  畿志)許潜(貴池人由進/士授行人轉)¶
　(御史剛正不阿犯顔直諌嘗監内幣權宦畏避凡朝/政人所不敢言者潜獨言之于利害無所計  畿志)¶
　李嘉祥(貴池人幼讀小學書便知以古人為法年二/十四進士第知開州首興學以勵俗作保甲)¶
　(之法興民食之利築城鑿池以防民害開人/至今祀之擢南京户部員外郎卒  畿志)潘大承¶
　(伯庸孫嘉靖中以貢授保昌知縣性直度偉守官亷/慈郤常例千餘金民頌其徳政後致仕家居捐禄俸)¶
<pb:KR2k0008_WYG_016-17b>¶
　(給族黨親舊鄉人義之日以詩書自娛訓迪諸子年/逾八十手不停披累賔鄉飲士論稱嘉云  邑志)¶
列女孝娥(吳大帝時娥父為鐵官冶鑄不流娥憂父刑/遂投爐中鐡乃鎔注見履出爐上乃知鄉人)¶
　(詫之為立仙姑/廟以祀  畿志)阮氏(銅陵人趙仲成妻同邑人姚添/麟妻潘氏洪武中俱以守節旌)¶
　(表志/畿)黄夫人雍氏(貴池人侍中觀之妻也與/二女同死于節  畿志)何氏(青/陽)¶
　(人年十八適陳㫤㫤登永樂中進士差湖廣公/務卒于道何守節終身事聞旌表其門  畿志)李氏¶
　(石埭人桂智妻夫亡子幼舅姑欲嫁之乃斷/髮截耳守節不渝成化九年旌表  畿志)黄氏(建/徳)¶
　(人相延薌妻年二十二夫亡無子/守節終身𢎞治初旌表  畿志)蘇珣妻曹氏(石埭/人年)¶
　(十九歸珣甫八月夫亡/守節事聞旌表  畿志)吳氏(青陽人陳逕妻夫亡守/節終其身正徳中旌表)¶
<pb:KR2k0008_WYG_016-18a>¶
　(志畿/)何文宇妻(江氏青陽人年二十有七無子夫病/革謂江曰願適人乎願事吾父母乎)¶
　(江涕泣不已夫絶/遂自縊  畿志)¶
仙釋張先生(池州人少遇異人既得道結廬齊山中常/黙不語士大夫問之直視不對終日端坐)¶
　(廬下三十年神觀超然毛髮𤣥潤肌/理如玉雪宋徽宗正和間尸解而去)趙自然(居銅陵/縣陶村)¶
　(耆種杏煉丹宋太平興國中一夕夢真君授以篆法/遂能篆又夢與以柏枝遂不食雍熙中召至闕下賜)¶
　(觀於太平州繁/昌縣之鳯凰山)金地藏(新羅國僧唐至徳間渡海居/青陽九華山嘗以岩間白土)¶
　(雜飯食之人以為異年九十九忽召徒衆告别但聞/山鳴石隕俄分趺坐於函中洎三稔開將入塔顔貌)¶
　(如生舁之動骨/節若憾金鎖馬)懐義(本永嘉陳氏子得法於雪竇住/景徳禪寺有百問盛行於世叢)¶
<pb:KR2k0008_WYG_016-18b>¶
　(林謂之池/陽百問)妙空(名守訥嗣法於雪峰卯一齋住嘉祐/禪院江南李氏三詔不起王繼勲詩)¶
　(白面山南靈慶院/卯齋道者雪峰禪)¶
　　徽州府(東至浙江杭州府昌化縣界一百二十里/西至江西饒州府浮梁縣界二百七十里)¶
　　　(南至浙江衢州府開化縣界一百八十里北至/寧國府太平縣界一百七十里自府治至南京)¶
　　　(七百二十里至/京師四千里)¶
　　　(糧二十/萬石零)¶
建置沿革禹貢揚州之域天文斗分野春秋時屬吳吳亡¶
　屬越戰國時屬楚秦為鄣郡地漢為丹陽郡地三國吳¶
<pb:KR2k0008_WYG_016-19a>¶
　分置新都郡晉改新安郡治始新縣劉宋以郡屬東揚¶
　州梁又析置新寧郡隋廢郡置歙州治黟大業初改為¶
　新安郡遷治休寧義寧中又遷治歙唐置歙州天寶初¶
　改新安郡乾元初復為歙州屬浙西節度或𨽻宣歙觀¶
　察宋改為徽州元為徽州路屬江浙行省本朝初改為¶
　興安府後改徽州府直𨽻京師領縣六¶
　歙縣(附郭秦置屬鄣郡以縣南有歙浦故名漢屬丹/陽郡為都尉治晉屬新安郡梁屬新寜郡隋初)¶
　(縣省後復置為歙州治宋為徽州治元/仍舊本朝因之編户二百六十五里)休寜縣(在府/城北)¶
<pb:KR2k0008_WYG_016-19b>¶
　(六十五里本秦歙縣地三國吳析置休陽縣屬新都/郡後改曰海陽縣晉武時改為海寜縣劉宋以黎陽)¶
　(省入梁屬新寜郡隋改為休寜縣屬婺州尋屬歙州/大業初以新安郡治此宋屬徽州元仍舊本朝因之)¶
　(編户二/百八里)婺源縣(在府城西南二百里本隋休寜縣地/唐開元末析置婺源縣治迴玉鄉以)¶
　(此縣水流如婺州故名宋屬徽州元陞為婺/源州本朝復改為縣編户一百二十三里)祁門縣¶
　(在府城西一百八十里本漢黟縣地唐永泰初土宼/作亂偽置閭門縣後討平因其壘置縣以縣東北有)¶
　(祁山西南有閶門乃合名祁門宋屬徽/州元仍舊本朝因之編户四十六里)黟縣(在府城/西一百)¶
　(五十里本秦舊縣屬鄣郡以縣有黟山故名漢屬丹/陽郡鴻嘉初以黟為廣徳王國三國吳屬新都郡晉)¶
　(屬新安郡隋初置歙州治於此宋屬徽/州元仍舊本朝因之編户二十四里)績溪縣(在府/城東)¶
<pb:KR2k0008_WYG_016-20a>¶
　(北六十里本漢歙縣地梁大同初置梁安縣後廢唐/置北野縣後改曰績溪屬歙州以界内乳溪與徽溪)¶
　(相去一里離而復合有如績焉故名宋屬/徽州元仍舊本朝因之編户二十五里)¶
郡名新都(吳/名)新安(晉/名)¶
形勝山水幽竒(輿地紀勝任昉為新安/守行春愛其山水幽竒)有佳山水(唐權/徳輿)¶
　(送陸歙州序新安有/佳山水以資勝餞)地險陿土騂剛(郡志地險陿而/不夷土騂剛而)¶
　(不/化)百城襟帶(宋晏殊類要峰巒掩映狀/若雲屏實百城之襟帶)鳥道縈紆(新/安)¶
　(志自睦州青溪縣界/至歙州皆鳥道縈紆)山峭厲而水清激(宋朱熹新/安道院記)州¶
　在萬山中(元程文臨溪石橋記徽之州在萬山中視/他郡最高昔人測之謂與天目齊浙江之)¶
<pb:KR2k0008_WYG_016-20b>¶
　(源發/焉)¶
風俗地雜甌駱(宋吕和叔云歙地/雜甌駱號稱難理)務為高行竒節(道院/記君)¶
　(子則務以其剛為高行/竒節而尤以不義為羞)異材間出(朱熹跋東溪勝侯/傳婺源為縣窮僻)¶
　(斗入重山複嶺間而百十年來異材間出如翰林汪/公及我先君子太史公皆以學問文章顯重於世)¶
　性剛喜鬬(元連鳯心逺堂序歙/之俗性剛而喜鬬)民俗真淳雜豪健(元/程)¶
　(文/詩)¶
山川烏聊山(在府城内東南隅一名冨山東漢末賊毛/甘者屯此吳賀齊討平之隋義寜中嘗遷)¶
　(新安郡治/于此山)城陽山(在府城南二里以居郡城南故名/一名紫陽山唐景雲中邑人許宣)¶
<pb:KR2k0008_WYG_016-21a>¶
　(平隠/此)問政山(在府城東五里舊治唐有于方外者棄/官從太白山道士學養氣之術時從弟)¶
　(徳晦刺歙州方外訪之徳晦為築室于此號問政/宋黄台詩千尋練帶新安水萬仞花屏問政山)雲¶
　郎山(在府城北七里/唐汪華𦵏此)鳯凰山(在府城北一十五里/相傳嘗有鳯凰來集)飛¶
　布山(在府城北二十里一名主簿山相傳昔冦/亂縣主簿率衆保此唐天寳間改曰飛布)靈山¶
　(在府城西北二十里山産靈香草上/有靈壇人射獵有犯之者終無所獲)紫金山(在府城/東三十)¶
　(五里舊名金紫山暮夜嘗/見光相取佛語更今名)桞亭山(在府城南一百/里一名昌山)黄¶
　山(在府城西北一百二十里舊名黟山唐天寳末改/今名山有峰三十二水源三十六溪二十四洞十)¶
　(八岩八第四峰有泉沸如湯常湧丹砂浴之能愈風/疾世傳黄帝嘗與容成子浮丘公合丹於此又有仙)¶
<pb:KR2k0008_WYG_016-21b>¶
　(人曹阮之流亦嘗於此修真故山/有浮邱容城諸峰溪有曹阮之名)靈鳥山(在休寜縣/西二里嘗)¶
　(有鳯出/於此)松蘿山(在休寜縣東北一十三里山半/石壁百仞松蘿交錯如屏障然)梢雲¶
　山(在休寜縣西二十五里舊名郎山/唐天寳中改今名武洪水出焉)南當山(在休寜/縣西三)¶
　(十六里南/當水出焉)白嶽山(在休寜縣西四十里中峰獨聳傍/有懸崖小徑可慿而上絶頂有池)¶
　(池西有石室學仙者多居之其東北又/有五綵石壁狀若樓臺有飛動之勢)率山(在休寜/縣東南)¶
　(四十里率水出焉山海經/云三天子山在率東謂此)仙遊山(在休寜縣南四十/里有石壁削成數)¶
　(百尺澗四/十餘丈)獨聳山(在休寜縣西五十里上有洞/深邃莫測唐乾元間嘗投龍)岐山¶
　(在休寜縣西六十里石壁千尺古藤縈紆花時如錦/屏山西北有石橋横亘兩山旁有深澗唐乾元間道)¶
<pb:KR2k0008_WYG_016-22a>¶
　(士龔樓/霞隠此)顔公山(在休寜縣西南九十里上有湖廣五/畝其中多鯉昔有顔公隠此一旦乘)¶
　(風而去/因名)鹿髀山(在休寜縣西一百五十里昔有採藥/者遇老人皓白指靈藥示之乃遺鹿)¶
　(髀/)大鱅山(在婺源縣東北三十里方輿記堯時洪水/溪口有大鱅及水涸遂斃鱗骨鰭鬛積如)¶
　(山/阜)大廣山(在婺源縣西北五/十八里婺水出馬)浙源山(在婺源縣北七/十里一名浙嶺)¶
　(舊産石/英鍾乳)梅源山(在婺源縣西一百二十里山産/楊梅梁任約為太守罷不復采)龍尾¶
　山(在婺源縣東南一百里西連武溪水唐開元中有/人見石瑩潤因取鐫刻成硯由是歙石始傳于世)¶
　祁山(在祁門縣治東北三面石壁有石室名青蘿岩/又曰棲真岩傍有水一泓曰乳泉其味極甘)¶
　善山(在祁門縣南一十里與惡山隔溪對聳/祥符經云善山神為王惡山神為大夫)道人山¶
<pb:KR2k0008_WYG_016-22b>¶
　(在祁門縣北一十五里山半/有岩有池學仙者多居焉)三新婦山(在祁門縣東/北二十里上)¶
　(有三石峰類人形每春雨/初霽若綵服豔粧故名)大共山(在祁門縣北五十/里大共水出焉)¶
　歴山(在祁門縣西八十里絶頂有池/池中有石馬北有管公明仙壇)新安山(在祁門/縣西九)¶
　(十里隋立新/安郡取此)林歴山(在黟縣西南一十里山東有石/洞内刻石佛像西有瀑布自千)¶
　(丈崖瀉下又有仙人棊盤石臼吳/賀齊討山越賊保林歴山即此)三姑山(在黟縣東/北一十五)¶
　(里一名吉陽山上有三峰中峰有飛瀑/新安記天將雨此山先有鼔角之音)魚亭山(在黟/縣南)¶
　(三十五里每嵗西江魚船至/祁門以次泊山之東故名)復山(在黟縣南三十六/里山勢孤峻兩旁)¶
　(皆石壇中有溝水甚懸/迅東南流入休寜縣界)牛泉山(在黟縣北五十七里/山頂有泉相傳舊無)¶
<pb:KR2k0008_WYG_016-23a>¶
　(水有牛跑之而/泉湧成池因名)武亭山(在黟縣西南八十/里横江水出焉)石照山(在/績)¶
　(溪縣東五里有石高二丈光可鑑物故名宋蘇轍詩/兩開石照正新磨鳥度猿攀野老過忽見塵容應笑)¶
　(我年來底/事白鬚多)龍鬚山(在績溪縣東二十里山頂一池四/時不竭有龍隠見其間旱禱有應)¶
　大鄣山(在績溪縣東六十里舊名三天子鄣山秦立/鄣郡取此郭璞云三天子鄣山在新安歙縣)¶
　(東今謂之玉山/浙水出其邊)石金山(在績溪縣東北三十里相傳/為甘露大士道場常顯光相)¶
　大獒山(在績溪縣北六十里弭形矯首有犬之像山/半有岩舊有劉叟隠此中有莱如玉叟常食)¶
　(之後仙去人呼為劉/隠莱岩下有白龍潭)披雲峰(在歙縣治西南山勢峭/拔常有雲氣宋蘇徳祥)¶
　(嘗於峯頂/建披雲亭)靄峰(在黟縣南一十五里孤峰如削/唐李白詩靄峰尖似削即此)箬嶺¶
<pb:KR2k0008_WYG_016-23b>¶
　(在歙縣北八十/里上有箬竹)容嶺(在休寜縣南舊有木石糖出樹/空石罅中長吏每遣人就採之)¶
　柑子嶺(在休寜縣西七十餘里/境内無柑惟此嶺有之)墨嶺(在黟縣南一十/六里嶺産石墨)¶
　(土人採之乆而成/井號曰石墨井)芙蓉嶺(在婺源縣東七十五里高/齋詩話婺源有五嶺極高)¶
　(峻而芙蓉嶺尤為峻峙宋吳黯/詩每度芙蓉嶺愁容慘不開)武陵縣(在祁門縣西/四十里唐元)¶
　(和中縣令路旻鑿石/為盤道以便行者)赤嶺(在祁門縣北一百二十里/嶺下有溪昔人為梁取魚)¶
　(魚不得下飛越此嶺人復於嶺上張網/其飛不過者皆化為石雨過則赤故名)徽嶺(在績溪/縣西北)¶
　(一十里一名尖山宋王安石詩曉/度滕溪霜落後夜過徽嶺月明中)翡翠巖(在績溪縣/東北一十)¶
　(五里亦名即㟳山兩旁有/石直下數百尺名翡翠巖)五峰巖(在祁門縣東北一/十里昔有韓氏坐)¶
<pb:KR2k0008_WYG_016-24a>¶
　(禪於此嘗/降乳虎)樵貴谷(在黟縣北昔土人入山行七日至/一斜穴豁然周圍三十里地甚平)¶
　(沃中有十餘家云/是秦時避地於此)跳石(在歙縣西北五十里溪水中/去㟁數丈昔有羅腰者膂力)¶
　(絶人嘗躍過之/至今足跡猶存)臨溪石(在績溪縣北三里方圓二丈/其平如砥溪水甚冝浣紗)¶
　仙人石(在績溪縣北五十里高二/十五仞學仙者多居之)蒼龍洞(在婺源縣/北一十五)¶
　(里山有怪石/瀑水如簾)靈岩洞(在婺源縣西北一百二十里中/有洞靈觀觀東北曰慶雲洞岩)¶
　(竇皆五色兩崖上有鸞鶴雲霞之象芝田靈草羅列/左右西曰蓮花洞洞有大石室刻石像旁有羽盖幡)¶
　(幢南曰含虛洞洞有二重外/狹内平有積雪臺及沉香岑)清苓洞(在婺源縣西八/十里南北門相)¶
　(通中有物/象如靈巖)石龍洞(在休寜縣西百餘里石龍山上中/有石室復有門兩石對聳如鑿成)¶
<pb:KR2k0008_WYG_016-24b>¶
　新安江(源有四一出歙縣黟山一出休寜率山一出/績溪大鄣山一出婺源浙山合流至新安為)¶
　(灘三百六十唐李白詩聞説金華渡東/連五日灘他年一攜手搖艇入新安)黄墩湖(在府/城西)¶
　(南四十五里一名蛟潭陳有程靈洗者夜夢人告曰/吾數為吕湖蛟所困明日幸見助靈洗曰何以為識)¶
　(曰白練者我也及旦徃視之見二牛相觸肩白者/困靈洗射黑牛死視之乃蛟也吕湖由是漸塞)浙¶
　溪水(出休寜縣浙嶺東流至縣/一名漸溪即古之漸地也)五城水(在休寜縣南/三十里流經)¶
　(顔公山下北入婺源縣界旁有五城相對有二/大墳昔人嘗發之鐡厚一尺雷雨晦㝠懼而止)南當¶
　水(在休寜縣西六十/里源出南當山)婺水(源出大廣山下南流經婺/源縣界與斜水合入江西)¶
　(樂平/縣界)吉陽水(在黟縣治東北東流至白茅/渡與横江水合入休寜縣界)揚之水(在/大)¶
<pb:KR2k0008_WYG_016-25a>¶
　(鄣山東流六十里至臨溪/流入歙縣界抵府城西)横江水(在武亭山東/流入魚亭口)魚亭¶
　水(源自魚亭山東流至/魚亭口合吉陽水)大共水(源出大共山南/流入浮梁縣界)豋水¶
　(在績溪縣東北八十里南/流合陽之水入歙縣界)武溪水(源出浙源山西流/至婺源縣界其東)¶
　(為龍/尾山)徽溪(在府城外源自績溪縣下與黄山水合西/流經府城西會南港浦水達休寜港入于)¶
　(錢/塘)澧溪(出婺源縣西北山谷流數百里㑹衆流入鄱/陽元至元中縣人吕廷珪嘗建澧溪橋程文)¶
　(為/記)石牛潭(在休寜縣南一十里旁有巨/石如牛嵗旱塗其背則雨)尼潭(在休寜/縣西北)¶
　(六十里澄澈百丈石壁旁/聳昔有尼居其側故名)石印潭(在績溪縣治南方/廣十丈許中有巨)¶
　(石㾗如印/文之狀)吕公灘(在歙縣東南一十二里本名車輪/灘水勢湍悍舟多覆溺唐刺史吕)¶
<pb:KR2k0008_WYG_016-25b>¶
　(季重以俸募工鑿/之遂成安流因名)閶門灘(在祁門縣西南一十三里/有山對峙而近名曰閶門)¶
　(其水下流入鄱陽界合於大江灘善覆舟唐/縣令路旻開斗門以平其險人號路公溪)歙浦(在/歙)¶
　(縣東南一十五里秦/置歙縣之名取此)少保井(在府城内唐少保薛/稷鑿故名一名九井)殷¶
　公井(在歙縣治南下有二穴一通縣北石壁潭一/通縣南釡潭凡有遺物於井多於二處得之)韋¶
　齋井(在婺源縣治南宋韋齋朱松所鑿因/名故老云松子熹生時井中紫氣見)湯泉(在黟/縣東)¶
　(峰下其水四時如沸飲之能愈疾宋凌唐佐詩一派/出遥岑潺潺古到今雪天聲㵼玉月夜影搖金嵗旱)¶
　(施功大民疴被澤深浮/容與軒帝仙迹可追尋)白水泉(在府城南二/里水色如練)龍泉(在/婺)¶
　(源縣北七十里俗傳有龍潜其下旱禱輙/應唐吕洞賔書飛龍岩三大字刻于石)羅公泉(在/績)¶
<pb:KR2k0008_WYG_016-26a>¶
　(溪縣南二十五里源極深長/雖大旱不竭灌田百餘頃)¶
土産銀　鉛(績溪/縣出)硯(出歙縣龍尾山武溪其品有五一/曰眉子石有七種二曰外山羅紋)¶
　(有十三種三曰裏山羅紋有二種四曰金星有三種/五曰驢坑有一種世總謂之龍尾硯大抵歙石之珍)¶
　(者以青色緑暈多金星者/為上然近深溪者尤佳)黄連(歙縣/出)紙(歙縣龍鬚山/出有麥光白)¶
　(滑水翼凝/霜之名)墨(歙縣/出)茶(歙縣出有勝金嫩桑仙芝/來泉先春運合華英七品)杮心¶
　黒木(黟縣/出)漆(祁門/縣出)榧子　玉面貍(俱休寜/縣出)¶
公署新安衛(在府治東南/洪武初建)¶
學校徽州府學(在府城内東北隅宋徳祐間/建元季燬本朝洪武初重建)歙縣學(在/縣)¶
<pb:KR2k0008_WYG_016-26b>¶
　(治東宋淳祐間建元至大間/重修後燬本朝洪武初重建)休寜縣學(在縣治東宋/慶歴間建元)¶
　(至正間重建本/朝洪武初重修)祁門縣學(在縣治南宋淳熙間建元/季燬本朝洪武初重建永)¶
　(樂間/修之)績溪縣學(在縣治東宋紹興間建/後燬本朝洪武初重建)婺源縣學(在/縣)¶
　(治西宋嘉定間建朱文公有記元季燬/本朝洪武初建嘉靖己丑又燬重建)黟縣學(在縣/治西)¶
　(北舊在縣治南宋慶歴間建元至正間燬/本朝洪武初重建正徳甲戌徙建于此)¶
書院紫陽書院(在府治東宋淳祐間郡守韓補為/朱熹建理宗書額賜之元陳浩記)明經¶
　書院(在婺源縣元至大初里人/胡淀建官為設山長主之)東山書院(在祁門縣/治東南正)¶
　(徳中知府留志淑廢東岳廟/為之中祀環谷先生汪克寛)¶
<pb:KR2k0008_WYG_016-27a>¶
宫室紫翠樓(在府治旁宋宣/和間郡守建)景蘇樓(在績溪縣舊秋風/堂宋紹興間邑宰)¶
　(曹訓慕前令蘇轍之賢摹其遺像及所/為詩鐫於石建此樓貯之名曰景蘇)擁青樓(在祁/門縣)¶
　(治宋景定間建取唐杜甫/髙山擁縣青之句為名)溪山第一樓(在婺源縣市/中羣山環其)¶
　(前大溪走其下元翰林待制/馬叔敬建編修程文作記)藏書閣(在婺源縣學後/宋慶歴間建朱)¶
　(文公/記)黄山堂(在府治後自唐以來舊有黄山樓北望/天都諸峰後為堂本朝宣徳間重修)¶
　相儒堂(在府學大成殿東宋相程/元鳯讀書之所碑刻尚存)清風堂(在婺源縣/宋叔孫元)¶
　(功建婺源古號難治元功鎮以清淨因扁燕居之/堂曰清風言徳之化民猶清風之滌煩解愠也)芙¶
　蓉堂(在府治/宋建)四寳堂(在府治以郡出文房四寳為義/新安志云歙州具文房四寳謂)¶
<pb:KR2k0008_WYG_016-27b>¶
　(紙墨筆/硯也)舍盖堂(在府治後宋時累守以正堂不利避/弗居至洪适乃敞之以延四方徃來)¶
　(之士范成/大作記)楂山書堂(在祁門縣南元汪克寛/與弟時中肄業之所)嵗寒亭¶
　(在歙縣治宋建舊名松風蘇轍詩檻外甘棠錦繡屏/長松何者擅亭名浮花過眼無多日勁節凌寒盡此)¶
　(生暗長茯苓根自大旋收金粉氣尤清/長官不用求琴譜但聽風吹作泛聲)翠眉亭(在績/溪縣)¶
　(西前二小山對峙自亭而望宛然如眉/因名宋韓無咎作記亭後有蘇軾祠)¶
關梁甘露橋(在府/城北)寅賔橋(在府/城東)新民橋(在府/城西)屯溪橋(在/休)¶
　(寜縣治東南/三十五里)清漪橋(在休寜縣治/南四十五里)萬安橋(在婺源/縣治西)平¶
　政橋(在祁門/縣治西)臨溪橋(在績溪縣治/南二十五里)東溪橋(在黟縣/治東)駟¶
<pb:KR2k0008_WYG_016-28a>¶
　歸橋(在黟縣治北/三十五里)漁梁(在府城南二里有石梁以新/安江斗瀉而下無復渟蓄故)¶
　(為漁梁以/緩水勢)¶
寺觀天寜寺(在府城北隅舊名天/王院唐建宋改今名)廣安寺(在黟縣治北/舊名永寜梁)¶
　(建宋改/今名)普滿寺(在休寜縣忠孝鄉舊名報國唐建/宋改名普滿元重建虞集作記)萬¶
　夀寺(在婺源縣治北舊名智林/院唐建宋改今名元重建)天王寺(在績溪縣仁/慈鄉元建以)¶
　(上五寺俱本朝/洪武初重修)乾明觀(在府城東北隅舊名/龍興唐建宋名乾明)崇夀觀¶
　(在休寜縣治西/舊名白鶴觀)紫虛觀(在婺源/縣治北)雲臺觀(在績溪縣治/西以上三觀)¶
　(俱宋建元燬本/朝洪武初重建)天尊觀(在黟縣/治北)頥真觀(在祁門縣治/北二觀俱元)¶
<pb:KR2k0008_WYG_016-28b>¶
　(建本朝洪/武初新之)紫陽觀(在城陽山唐許宣平得道/之所元燬洪武初重建)興道院¶
　(在問政山唐于方外聶道士修真之所宋紹興間/詔以御書黄庭内景經及臨古法帖十卷蔵于此)¶
祠廟廣惠王廟(在鳥聊山隋末盗起郡人汪華有保障/功後因立廟祀之宋宣和間加封廣惠)¶
　(王/)浮丘先生廟(在黄山浮丘峰下唐建後有浮丘/仙壇嘗有至者見樓臺白蓮之異)朱¶
　氏家廟(在婺源縣治南即朱熹先世故宅元至元間/知州于文傳募好義者建仍撥田以供祀事)¶
　(命其後主之本朝翰/林待制王褘作記)鄉賢祠(在婺源縣治南鄉人建/祠以祀宋儒朱熹元胡)¶
　(炳文/作記)胡先生祠(在婺源縣治東𢎞治/中建祀元儒胡一桂)程襄毅公祠(在/休)¶
　(寜縣南庵祀國朝太子/少保兵部尚書程信)¶
<pb:KR2k0008_WYG_016-29a>¶
陵墓程元譚墓(在府城西十餘里晉太守程元譚𦵏此/旁有二石翁仲因名其地曰雙石歙有)¶
　(程氏皆/祖元譚)蕭王墓(在歙縣南長垓上累土如/冢者三二十處號蕭王墓)陶雅墓(在/歙)¶
　(縣東明徳鄉雅宋/人嘗為歙郡刺史)祝確墓(在歙縣紫陽山/確朱文公外祖)程珌墓(在/休)¶
　(寜縣和/睦鄉)程信墓(在休寜縣水/南南山堂)¶
古蹟廣徳王國(漢成帝以黟為廣徳/王國立洪客為王)梅鋗城(在祁門縣/西一十五)¶
　(里舊志鋗吳芮之將項羽立諸/將為侯王封鋗十萬户即此地)廢海陽縣(在休寜縣/東一十三)¶
　(里萬安山上舊名休陽吳/孫休改海陽晉改海寜)舊休寜縣(在休寜縣東三/十五里南當水)¶
　(口之上隋/縣治此)廢北野縣(在歙縣北三十五里/唐永徽間置尋廢)廢歸徳縣¶
<pb:KR2k0008_WYG_016-29b>¶
　(在歙縣西南五十里唐永泰初冦方清作/亂縣人相保於此及平因而置縣尋省)漢洞院(在/歙)¶
　(縣仁愛鄉洞口險隘中平廣上有屯聚遺迹/相傳自漢以來郡人避兵者多聚保於此)階坑(在/歙)¶
　(縣東一百二十里即吳廢/太子和之地階迹尚存)小桃源(輿地紀勝在黟縣/南唐許堅詩黟縣)¶
　(小桃源烟霞百里間地多靈草木人尚古衣冠市/向晡時散山經夜後寒吏閒民訟簡秋菊露溥溥)吳¶
　山里(在婺源縣北七十里有吳太子墓昔吳王為越/所滅勾踐流其三子而長子鴻處此死因葬焉)¶
　(後人名其葬/處為吳山里)孔靈村(在歙縣南二十五里晉會/稽孔愉避地讀書於此)斷石¶
　村(在休寜縣西三里舊名吳口村西南有石壁下臨/深溪舊經云昔有兩舟泊此一祭一否夜有神人)¶
　(徙祭者舟北岸有石自絶壁墜/碎不祭者舟石墜處遂成石室)程忠壯故宅(在歙縣/仁愛鄉)¶
<pb:KR2k0008_WYG_016-30a>¶
　(為水所滙近千年矣磉/石宛然為一方勝蹟)¶
名宦漢何比干(丹陽都尉治/歙獄無寃濫)三國賀齊(吳將討黟帥陳/僕祖山等二萬)¶
　(户於林歴山四面險絶齊使以戈帖山而升賊有善/禁者官軍刀劒不能拔齊曰吾聞兵有刃者可禁乃)¶
　(作勁木白棓攻之禁果不行/大破僕等遂拜新都太守)晉周嵩(元帝時為叅軍/上疏謂冝先雪)¶
　(大耻忤㫖出/為新安太守)南北朝羊欣(宋新安太守前後凡十/三年政以簡惠著稱)伏¶
　元曜(梁新安太守民有賦税不登者輙/以太守田米助之民為立生祠)任昉(梁天監/中新安)¶
　(太守政尚清簡吏民便之人以為百餘/年所未有視事朞年卒于官無以為殮)徐摛(梁武帝/時寵遇)¶
　(日隆朱异不悦乃乘間白帝曰摛年老愛泉石帝謂/新安好山水卿為我卧治此郡乃出為新安太守)¶
<pb:KR2k0008_WYG_016-30b>¶
　唐王雄誕(汪華保㨿黟歙命雄誕擊之華拒新安洞/口雄誕以伏兵斷其歸路華乃納欵歸唐)¶
　(雄誕以功遷/歙州總管)蘇瓌(歙州刺史時來俊臣貶州叅軍人/懼復用多致書請瓌瓌叱其使曰)¶
　(吾忝州牧高下自有體能過待小人乎俊/臣朱至追還恨之由是連外徙不得入)劉贊(歙州/刺史)¶
　(部内野媪將為虎噬幼女呼號搏/虎俱免韓滉奏贊治狀加金紫)路旻(元和中為祁/門令鑿武陵)¶
　(嶺為盤道及置斗門/於閶門灘民便之)崔淙(為歙州刺史在官一簡約/束明信誓去害羣之姦寜)¶
　(詭險/之俗)范傳正(歙州刺史轉湖州白居易掌制詞云/黟歙之遺愛尚存吳興之新政方播)馮¶
　宿(元和中韓愈上疏諫佛骨宰相/疑宿為愈草疏出為歙州刺史)崔衍(宣歙池觀察/使治簡靜為)¶
　(百姓所懐幕府/奏聘皆有名士)崔元亮(元和中歙州刺史郡人馬牛/生駒犢官籍蹄角吏得為姦)¶
<pb:KR2k0008_WYG_016-31a>¶
　(元亮悉焚其/籍一不問)陳甘節(咸通中為祁門令閻門灘斗門/廢甘節以俸募民宂石積木為)¶
　(横梁因山派渠餘波入于乾溪舟/行乃安州司馬張途為記其事)吕季重(歙州刺史/以俸募士)¶
　(鑿車輪灘遂成安流/至今人號吕公灘)五代馮令頵(南唐歙州鹽鐵院/判官禆將樊思藴)¶
　(作亂燒營而火及令頵第叛卒/皆釋兵救火其得人心如此)宋李度(知歙州十年/不調有中黄)¶
　(門得度歙州所著詩石本傳入禁/中太宗見之召為虞部員外郎)曹修古(以監察御/史論罷嶺)¶
　(南買翡翠事出知歙/州人皆稱其直節)李紘(知歙縣地産黄金民輸以/代賦後金竭責其賦如故)¶
　(紘奏/罷之)鮮于侁(景徳中為黟令攝治婺源姦民汪氏横/里中因事抵法羣吏羅拜曰汪族敗前)¶
　(令不少今不舍後當貽患/侁怒立杖之惡類屏跡)李維(真宗時以兄沆為相/請知歙州至郡興學)¶
<pb:KR2k0008_WYG_016-31b>¶
　(舍嵗時行/鄉射之禮)胡順之(知休寜縣民有汪姓者豪横縣不/能制嵗租賦常不入適以訟逮捕)¶
　(不肯出順之曰令不行/何以為政卒致之法)蘇轍(知績溪縣與民相/從于社民樂之)向綜¶
　(知歙縣性寛裕善治劇籍閭里/惡少年有盗發用以推迹輙得)吕大防(英宗時為監/察御史以濮)¶
　(議不合出知休/寜縣有治跡)黄誥(紹聖中知歙州始至謁先聖升/堂講周禮諭父老遣子弟入學)¶
　(聽講更創校舍明/年登第者十人)崔鷃(政和中知績溪縣嘗因日食/求言上書辨司馬光力詆時)¶
　(相/)鞠嗣復(宣和初知休寜縣方臘黨破縣欲逼使降/嗣復罵曰爾當去逆效順何為脅我使降)¶
　(嗣復知必死不少懾賊曰我縣人也明/府宰邑有善政我不忍殺委之而去)毛㮚(徽州司/士叅軍)¶
　(嘗攝州事適陸冦䧟城㮚坐府治賊脅/使降終不屈罵賊而死妻孥皆被害)曽孝藴(宣和/中知)¶
<pb:KR2k0008_WYG_016-32a>¶
　(歙州方臘起青溪孝藴約勅郡内/無得奔擾分兵守阨塞人恃以安)周葵(宣和末為徽/州推官高宗)¶
　(移蹕臨安諸軍交馳境上葵與判/官攝郡事應變敏速千里帖然)洪适(紹興中知徽/州尋提舉江)¶
　(東路常平茶鹽首/言役法不均之弊)李稙(紹興末知徽州徽俗崇尚淫/祠稙首以息邪説正人心為)¶
　(事民俗/為變)范成大(徽州司户叅軍太守洪适博洽精明/每以訟牒付成大成大由此究心吏)¶
　(事/)徐誼(乾道中知徽州歙縣有告妻殺夫繫獄以五/嵗女為證誼疑緩之未覆會死者父母力言)¶
　(我子欠租乆繋飢而大呌役者批之墮/水死矣然後寃者得釋合郡以為神)舒璘(乾道中/為徽州)¶
　(教授徽詩禮乆不預貢璘作詩禮講解家傳人習/自是其學寢盛丞相留正稱為當今教官第一)袁¶
　甫(知徽州治先教化崇學校訪便民事上之請/預蓄常平義倉備荒興修陂塘剏築百梁)陳居¶
<pb:KR2k0008_WYG_016-32b>¶
　仁(孝宗時知徽州植二表于庭有輸納中度而遭抑/退者抱所輸立表下親視之人無留滯吏不能措)¶
　(手秩滿邦人挽留/由間道始得去)王應麟(知徽州其父撝嘗守是郡/父老皆曰此清白太守子)¶
　(也摧豪右省/租賦民大悦)魏克愚(寳祐中知徽州克愚以了翁之/子為政為先務闢貢闈作橋梁)¶
　(政恬事熙/民安其化)元許楫(至元末徽州路總管有惠政及民/秩滿去績溪歙縣民因嵗飢阻險)¶
　(為寇行省捕之未克賊曰但得許總管來我輩/即降行省為驛召楫至楫单騎趨賊壘賊果降)唐子¶
　華(休寜縣令前令貪鄙廢事税賦不均詭名虛户雜/其間子華一覈正之及重新縣學虞集黄溍皆有)¶
　(文紀/其實)張蒙(祁門縣尹在官抑奸詐/扶良善民為立生祠)張毅(績溪縣尹嘗/置義倉以備)¶
　(嵗飢有蝗蔽空入境/毅禱于神一夕盡去)干文傅(婺源知州以禮訓告革/其婚喪之俗朱文公故)¶
<pb:KR2k0008_WYG_016-33a>¶
　(業為豪民所占諭其民以理不煩窮治而/悉歸之復即其故宅建祠治行為諸州最)張景周(歙/縣)¶
　(丞不剛不柔善於裁決/美政流行民懐思之)劉耕孫(徽州路推官詳讞/疑獄政績卓然)本¶
　朝鍾友諒(國初為祁門知縣敏諒疏通剸煩治劇值/壬辰蘄兵蹂躪縣境鞠為草莽友諒薙蓬)¶
　(藋開市井招逋逃闢蕪田理寃抑/民服其化吏畏其明治聲大振)胡善(洪武初徽州/知府撫綏貧)¶
　(民廣闢萊田修學校/課農桑民甚徳之)張起宗(洪武初休寜知縣清儉/自持勤政愛民凡諸修)¶
　(作不勞民而事自集嘗疏不/便事朝廷嘉之賜衣三襲)黄虎(洪武初黟縣知縣/值元末兵燹之餘)¶
　(招集流散開闢/田土政事一新)陳彦囘(洪武中知徽州府聞靖難之/師舉兵入援事平被繋争以)¶
　(大義而死/  畿志)何敏中(洪武間祁門知縣有政聲嘗疏不/便事朝廷嘉賞以酒遂陞本府知)¶
<pb:KR2k0008_WYG_016-33b>¶
　(府益加清慎/事簡民安)黄憲(永樂初徽州府通判㢘能公正佐/理有方嘗公差於外郡民千餘保)¶
　(留囘任民/賴以安)張齊(永樂間歙縣知縣市井廬舍舉皆煨/燼齊設法修葺民賴安生又建紫陽)¶
　(書院禮師儒訓民/間子弟邑人感之)杜貫道(休寜知縣政事文章邑人/稱頌其後知縣周徳成劉)¶
　(紹先繼之/皆有善政)孫遇(以楊溥薦任徽州知府興學勸農均/徭恤獄植善鋤强丁内艱民奏留之)¶
　(有詔起復尋以外艱去服闋復除守徽在郡二十年/善政不可勝紀及去民立祠生祀之没後士民奏行)¶
　(有司春秋致/祭  畿志)王稚(正統中為休寜縣丞崇儒/愛民甚有政聲  畿志)鄭同(由/進)¶
　(士知祁門清慎寛簡興學愛民無/赫赫聲既去而民益思之  畿志)黄岳(景泰間為績/溪縣學訓導)¶
　(去記誦之習務明義理/士皆知所自勵  畿志)皇甫遵道(以儒士擢知歙縣/嚴于律己始終不)¶
<pb:KR2k0008_WYG_016-34a>¶
　(可干以私其政不立異不要民/誠意之孚乆而愈深  畿志)龍晉(天順間徽州知/府公謹㢘恕撫)¶
　(字有方開良堨灌田三千/餘畝利澤流于民  畿志)陳寓(成化間知休寜縣剛/明㢘勤不可干以私)¶
　(民戴之盖如/父母  畿志)¶
人物南北朝程靈洗(休寜人侯景之亂保歙黟以拒景/梁元帝授以本郡太守華皎之反)¶
　(使招靈洗靈洗斬其使後累功封縣公卒贈鎮西將/軍開府儀同三司諡忠壯子文季善騎射多幹畧以)¶
　(功累遷新安太守每戰常為前鋒齊/軍憚之目為程虎以功累官至都督)唐吳少微(新安/人登)¶
　(進士第長安中為晉陽尉與武功富嘉謨友善先是/天下文章以徐庾為宗氣調益弱獨少㣲嘉謨屬詞)¶
　(本經學雄邁高麗時人慕/之文體一變稱為吳富體)汪華(績溪人少以勇俠聞/隋末兵亂以土豪應)¶
<pb:KR2k0008_WYG_016-34b>¶
　(郡募保據郡境并有宣杭睦婺饒五州建號吳王唐/武徳間籍土地兵民納欵高祖授以總管歙宣杭睦)¶
　(饒婺六州軍事歙州刺史封越/國公郡人十姓九汪皆華之後)黄芮(歙縣人建中初/繼母洪氏病刲)¶
　(股饋羹而愈貞元中父卒號泣不絶聲廬墓終身/不舍墓側産芝及連理木刺史上其事詔旌其門)五¶
　代汪台符(歙州人能文章通古今楊吳時徐知誥鎮/金陵台符上書陳民間利病十餘條知誥)¶
　(善之宋齊邱疾其才高使親信誘/台符痛飲推沉石城蚵蚾磯下)查文徽(歙州休寜/人仕南唐)¶
　(為中書舍人以平閩功累遷建州節度使官至工部/尚書子元方仕為建州判官宋平江南盧絳據歙遣)¶
　(使傳檄至建元方斬其使及絳被擒太祖聞/元方所為優奬之拜殿中侍御史知泉州)宋魏羽¶
　(婺源人少能屬文初仕江南署洪文館校書郎出為/雄逺軍判官歸宋擢太子中舍累遷户部度支使太)¶
<pb:KR2k0008_WYG_016-35a>¶
　(宗嘗稱其有心計真宗時/擢禮部侍郎卒贈太尉)張諤(歙縣人能文有吏材/初仕江南為祕書丞)¶
　(通判鄂州歸宋授右賛善大夫累官荆湖江浙等道/制置茶鹽使卒贈太子太傅子秉舉進士累官禮部)¶
　(侍郎樞密/直學士)吕文仲(歙州新安人父裕南唐歙州録事/叅軍文仲在江左舉進士入宋累)¶
　(官翰林侍讀學士終刑部侍郎集賢學士嘗使高麗/清潔無所求每高麗使至輙詢其出入以君子稱之)¶
　(有文集/十卷)馮伉(新安人伯父延己父延魯俱以文學事/南唐延魯官至工部侍郎留守揚州為)¶
　(周世宗所執放還為户部尚書伉歸宋與兄儀价並/第進士伉文辭清麗嘗著平晉頌時人稱之累遷殿)¶
　(中侍御史歴典/藩郡皆有治迹)謝泌(歙縣人舉進士歴知數州累官/右諫議大夫初在史館諌修正)¶
　(殿不當用采繪及知福州代還民立去思碑泌知人/能薦士每發薦牘必設几置章望闕再拜曰老臣又)¶
<pb:KR2k0008_WYG_016-35b>¶
　(為陛下得一人後皆至/卿相王旦亦其所薦也)俞獻可(歙縣人以文學知名/登進士第歴官御史)¶
　(吏部郎中有能稱累官龍圖閣待制後為鹽鐵/副使開封府判官子希孟官至殿中侍御史)聶冠¶
　卿(歙州新安人五世祖師道楊吳時鴻臚卿冠卿舉/宋進士累官翰林學士後判昭文館兼侍讀學士)¶
　(每進講春秋必引尊王黜霸之義以諷冠卿嗜學好/古尤工詩有蘄春集十卷弟世卿太常博士通判宣)¶
　(州/)俞獻卿(獻可弟舉進士補安豐尉歴補州縣累遷/三司鹽鐵判官上言時事謂自天禧以來)¶
　(日侈一日夫巵不盈者漏在下木不茂者蠧在内陛/下宜與公卿大夫圖議而捄正之真宗嘉其言為除)¶
　(無名之費最後知應天/府以刑部侍郎致仕)查道(文徽孫未冠以詞業稱/性慈孝母病思鱖羔市)¶
　(無鬻者道泣禱于河鑿氷得之母疾遂愈端拱初舉/進士為館陶尉通判遂州公正清潔真宗時中賢良)¶
<pb:KR2k0008_WYG_016-36a>¶
　(方正科官至龍圖閣待制道性純厚/有犯不校所至務寛恕有集二十卷)查陶(道從兄初/仕南唐以)¶
　(明法登科補常州録事叅軍入宋歴侍御史判大理/寺咸平中遷祕書少監後代楊億知審刑院子拱之)¶
　(淳化中進士後為都官/郎中慶之太子中舍)汪叔詹(歙縣人少敏於文累/官太常博士尋知鄂)¶
　(州轉湖南憲使有惠愛後領湖廣/江西等路財賦數年總餉稱職)魏瓘(羽子為開府/叅軍持法精)¶
　(審累遷太常少卿知廣州築城疏江後儂智高為冦/獨廣州城堅論功遷工部侍郎集賢學士後以吏部)¶
　(侍郎致仕弟琰授祕書省正字為吏強敏歴知諸州/皆有政績後以司農卿知江寜府召判刑部致仕終)¶
　(衛尉/卿)王舜舉(祁門人舉進士通判信州時清溪洞方/臘反舜舉伏兵大破之授朝請大夫直)¶
　(秘閣賜賚甚厚尋除江/東提刑卒贈太中大夫)程邁(黟人仕為顯謨閣直學/士嘗因使過其鄉民有)¶
<pb:KR2k0008_WYG_016-36b>¶
　(訟田者二十年不決邁閲其牘問訟者年幾何曰六/十六邁曰爾齋劵乃慶歴三年時方七嵗安得妻財)¶
　(置産訟/者歎服)程惟象(婺源人以占算㳺天下言人貴賤禍/福皆預定自號三靈山人英宗在潛)¶
　(邸惟象嘗語人曰後當為太/平真主及即位賜以御書)黄葆光(黟人少刻意於/學賜進士累官)¶
　(侍御史奏蔡京開僣擬之路安置昭州京致仕召為/職方員外郎改知處州歿之夕家未有繪象索之民)¶
　(間得百/餘本)洪中孚(休寜人為成都縣簿鵰門蠻叛蜀帥/以屬中孚中孚親呼酋長諭以禍福)¶
　(令自歸服人謂其膽大於/身後以龍圖閣待制致仕)詹惠明(婺源人熙寜间父/坐事當死惠明詣)¶
　(郡求代罪曰無以報罔極恩有二弟足以養母願以/身代父死遂坐府門以火艾灼頂明日趨庭斷右耳)¶
　(血出淋漓郡守駭之以狀/聞詔減父罪賜惠明錢帛)王汝舟(婺源人以風節自/持所不合不降詞)¶
<pb:KR2k0008_WYG_016-37a>¶
　(色熙寜中知舒城嵗荐飢推行荒政多/所全活後知南劒州治行為諸郡第一)羅汝楫(歙縣/人登)¶
　(進士第累官刑部員外郎高宗時為御史遷起居郎/兼侍講上問或曰春秋有貶而無褒是否對曰春秋)¶
　(上法天道春生秋殺若貶而不褒是天道/不具矣後遷吏部尚書終龍圖閣直學士)汪藻(婺源/人崇)¶
　(寧初進士累官顯謨閣學士嘗知徽州人以為榮紹/興中為翰林學士晚年詩文益竒自號龍溪所著有)¶
　(龍溪/集)凌唐佐(休寜人元符進士知夏津縣徃決河北/疑獄得其情時夏津亢旱及唐佐歸雨)¶
　(隨至人號為縣令雨建炎初知應天府南京陷劉豫/因使為守唐佐密疏其虛實告於朝事泄被捕唐佐)¶
　(見豫責以大義為豫害/事聞贈徽猷閣待制)胡舜陟(績溪人大觀中進士/歴州縣官為監察御)¶
　(史建炎中以集賢殿修撰知廬州時淮西諸郡多盗/惟廬晏然民為立生祠事之後遷夀廬等州鎮撫使)¶
<pb:KR2k0008_WYG_016-37b>¶
　朱弁(徽州婺源人弱冠入太學建炎初議遣使問安/兩宫弁奮身自獻詔借吉州團練使至雲中見)¶
　(尼瑪哈説甚切尼瑪哈不聽弁復與書言用兵講和/利害甚悉而守節不屈後和議成弁得歸轉奉議郎)¶
　(所著有聘/遊集書解)金安節(休寜人日記千言博洽經史宣和/中進士調新建主簿紹興初累官)¶
　(至吏部侍郎權尚書兼侍讀嘗拒秦檜排淵覿堅如/金石孤立無黨死生禍福曽不一動其心所著有文)¶
　(集三十卷奏議/表疏周易解)汪若海(歙人未冠入太學靖康初以/金人侵擾詔求知兵者若海)¶
　(應詔又上書樞密曹輔請立康王為大元帥擁兵鎮/撫河北及二帝北行走謁康王於濟州請即位以圖)¶
　(中興累官江南經制使/後以直祕閣知江州)盧臣中(黟人為右正言後高/宗南渡金騎迫近御)¶
　(舟臣中叱退之失脚墜水明日復召左右始奏其事/亟使沒人拯之拱立如生帝憫其忠贈右諫議大夫)¶
<pb:KR2k0008_WYG_016-38a>¶
　趙善璙(歙縣人宋宗室少苦學登第為徳清縣簿嘗/謂士大夫涖官臨民不明九章則無以斷疑)¶
　(後除大理評事累官尚/書郎有自警編行世)朱安國(休寜人歴遷廣東經/畧安撫使能捕劇盗)¶
　(威鎮一方後進直徽/猷閣學士知寜國府)祝確(歙人朱熹外租淳厚孝謹/親喪廬墓一兄一弟先後)¶
　(死熙河不憚萬里徒步以歸其喪所舍輙悲號上食/如禮夜寢柩旁不忍暫去親舊有盡室病卧者確每)¶
　(旦攜粥藥徧飲食之日以為常凡遇貧/乏輙傾財予之無吝色人多高其行云)汪文振(休寜/人為)¶
　(浙西提舉時蝗旱民饑縣督逋監錮文振録囚夜至/華亭得四百餘人悉釋去令待秋償民籍以活焉)¶
　程大昌(休寜人十嵗能屬文紹興中進士歴知數州/以龍圖閣直學士致仕大昌篤學於古今事)¶
　(靡不考究所著有禹貢論易原雍録易老通言攷古/編演繁露北邊備對又為山川地理圖就經筵進呈)¶
<pb:KR2k0008_WYG_016-38b>¶
　朱松(婺源人舉進士為尤溪尉知饒州松有俊才為/文汪洋放肆不見涯涘後取六經子史讀之以)¶
　(求天下興亡理亂之變又聞河洛之學得聖賢不傳/之義乃日誦大學中庸用力於致知誠意之地自謂)¶
　(褊急害道因取佩/韋之義名韋齋)曹矩(休寜人少以純孝聞累遷左/屯田郎中焚黄之夕芝生墓)¶
　(上詔以所居為/忠孝鄉孝芝里)羅願(汝楫子兄顥籲頡頌弟頮皆有/文願博學好古法秦漢為詞章)¶
　(高雅精鍊朱熹特稱重之有小集十卷/爾雅翼二十卷累官知鄂州有善政)朱熹(松子天/資粹美)¶
　(讀書務躬行實踐紹興中舉進士主泉州同安簿累/遷煥章閣待制侍讀領鴻慶宫祠熹初從劉子羽居)¶
　(崇安後從延平李侗學復徧交當世有識之士遂得/聖道之宗平昔著述有諸經傳解四書集註及編通)¶
　(鑑綱目小學楚辭等書後世學者宗師之自絶學以/來集諸儒之大成發先聖之祕蘊熹一人而已卒諡)¶
<pb:KR2k0008_WYG_016-39a>¶
　(曰文追封徽國公/從祀孔子廟庭)汪勃(黟人以端明殿學士致仕歸/鄉里嵗每新陳未接之際必)¶
　(損價出穀旁郡皆賴之子作礪太常/寺簿孫義和侍御史義端給事中)程叔達(黟人嗜/學至老)¶
　(不倦第進士典湖學後以論時弊擢為御史賑濟二/浙甚有勞績除右正言遷左司諫累官華文閣直學)¶
　(士卒諡莊節所/著有玉堂等集)邱濬(黟人歴官殿中丞因讀易悟損/益二卦能通數知未來興廢嘗)¶
　(語家人曰吾夀終九/九後果八十一卒)汪必達(黟人官至太常主簿知/峽州嘗知旌徳縣有父)¶
　(子訟於庭必達曰父子至恩忍以私家語言聞官/乎令吏授父以杖笞其子已而感悟父子如初)吕¶
　午(歙縣人嘉定中進士累官監察御史糾正官邪不/顧忌觸秉國者欲疎之遷浙東提刑復入為御史)¶
　(兼崇政殿説書遷起居即以論/諌切直名卒贈華文閣學士)王炎(歙縣人為潭州/教授以薦知湖)¶
<pb:KR2k0008_WYG_016-39b>¶
　(州災初著易解未竟而病篤夜分祝天/曰願須臾無死以成此書果如其言)汪綱(勃曽孫/以祖任)¶
　(入官淳熙中調鎮江司户歴知平陽金壇弋陽蘭溪/太平六縣及高郵軍所至有政績理宗時累官户部)¶
　(侍郎致仕綱學有本原多聞博記兵農醫卜隂陽律/歴諸書靡不研究機神明鋭遇事立決尤長於論事)¶
　(所著有/恕齋集)程崇(歙縣人登淳祐第歴大理寺丞出守台/州抑絶權豪甚有政聲府治後山有猿)¶
　(精嘗出為妖怪崇至潜/伏不見後官至將作監)程元岳(歙縣人寳祐登第除/宗學博士歴遷殿中)¶
　(侍御史工部侍郎以清介自持/嘗彈撃奸相宦寺無所畏屈)程元鳯(歙縣人紹定/中禮部第一)¶
　(歴監察御史右正言兼侍讀後拜右丞相兼樞密使/御書清忠儒碩昭光六字褒之進封吉國公卒贈少)¶
　(師所著有/訥齋集)程卓(休寜人淳熙中試禮部第一遷刑部/郎中嘗使金議論不屈金人憚之後)¶
<pb:KR2k0008_WYG_016-40a>¶
　(知泉州民為立祠尋/召同知樞密院事)程珌(休寜人紹熙中進士授昌/化主簿累官權吏部尚書)¶
　(拜翰林院學士立朝剛正風裁凜然進封新安郡侯/以端明殿學士致仕卒珌居家常平糶以濟人凡有)¶
　(利於衆者必盡心/焉所著有洺水集)吕沆(午子以恩補將仕郎端平中/授黄岩主簿知於潛縣通判)¶
　(婺州皆有善政彗星見沆請罷公田還民大忤賈似/道意與雲臺觀起知興國軍及全州皆不赴徳祐初)¶
　(召赴行在沆不復/出卒年八十一)胡方平(徽州婺源人學精於易初/饒州徳興沈貴寳受易於)¶
　(董夢程夢程受朱文公之易於黄榦而方平嘗從貴/寳夢程學得文公源委之正嘗註易學啓蒙通釋)¶
　胡一桂(方平子幼穎悟好讀書受父易學景定中年/十八領鄉薦試禮部不第退而講學逺近師)¶
　(之號雙湖先生所著有周易本義附録纂疏本/義啟䝉翼傳諸子詩傳附録纂疏十七史纂)元胡¶
<pb:KR2k0008_WYG_016-40b>¶
　炳文(婺源人元初為信州書院山長再調蘭溪州學/正炳文篤志朱子之學諸子百氏醫卜等書靡)¶
　(不推究所著有四書通易本義通釋春秋集解禮書/纂述又有大學指掌圖四書辯疑五經會義爾雅韻)¶
　(語雲峰筆記世稱雲/峰先生卒諡文通)程文(徽州人平生介然自持不/茍務造請居窮守約以鑚)¶
　(研六藝紬繹百家為文明潔而精深與陳旅相伯仲/年踰六十始擢國史編修官調國子助教尋拜南臺)¶
　(監察御史遷禮部員外郎間奉使江南客/死錢塘自號黟南生有遺藳三十八卷)程復心(婺/源)¶
　(人自幼沈潜理學會輔氏黄氏之説而折衷之章為/之圔圖為之説書成名曰四書章圖總要仕元為徽)¶
　(州路教授後/以母老辭歸)陳櫟(休寜人性剛正孝友三嵗祖母吳/氏口授孝經論語輙成誦五嵗涉)¶
　(獵經史十五鄉人皆師之遂致力聖賢之學涵濡玩/索貫穿古今著四書發明書傳纂疏禮記集義等書)¶
<pb:KR2k0008_WYG_016-41a>¶
　(延祐初試鄉闈中選乃不復赴禮部教授於家不出/門户者數十年櫟所居堂曰定宇其徒因稱定宇先)¶
　(生/)倪士毅(休寜人潜心求道嘗學於陳/櫟朱敬輿所著有四書輯釋)汪澤民(藻七/世孫)¶
　(少警悟力學長通諸經歴數郡通判所至人服其明/後以禮部尚書致仕退居宣州值長槍軍來冦或勸)¶
　(其去澤民曰我故受國厚恩臨危愛死豈臣子之節/耶叅畫戰守之䇿及城陷賊誘之降大罵不屈被害)¶
　汪克寛(祁門人少穎敏力學元舉于鄉不第遂隠居/教授鄰郡學者皆宗師之號環谷先生所著)¶
　(有春秋纂疏/綱目考異)吳訥(休寜人父禮元靜江府經歴常從/収五溪蠻洞訥學兵法習騎射授)¶
　(建徳路判官兼義兵萬户守徽州隨元帥阿魯輝退/屯浙西扎溪戰敗不屈引刀自刎嘗於龍爪石題一)¶
　(聫云怪石有痕龍已/去落花無主鳥空啼)鄭玉(歙縣人博究六經尤邃春/秋教授于鄉至正間徵不)¶
<pb:KR2k0008_WYG_016-41b>¶
　(起日以著述為事本朝兵至守將欲致之玉曰吾既/不得慷慨殺身以勵風俗猶當從容就死以全節義)¶
　(明日具衣冠/自縊而死)本朝趙汸(休寜人嘗授業於九江黄楚/望究心於春秋作春秋屬辭)¶
　(以著聖人筆削之㫖又作春秋集𫝊以明聖人經世/之志著左氏補註十卷師説三卷以為學者用力之)¶
　(階本朝洪武/初與修元史)詹同(新安人穎悟好學元奎章閣學士/虞集見之曰才子也以其弟槃之)¶
　(子妻之舉茂才異等為郴州路儒學正遇亂家黄州/歸附本朝授國子博士累遷學士承㫖兼吏部尚書)¶
　(致/仕)朱升(休寜人師同郡陳櫟博洽羣書隠居石門本/朝王師下徽州被召數承顧問授翰林學士)¶
　(洪武二年以老疾致仕終于家所著有易詩書周官/儀禮禮記四書孝經小學旁註及書𫝊補正輯註)¶
　程通(績溪人洪武乙丑舉鄉貢官至遼府長史靖難/初上封事數千言後械繫至京而死  畿志)¶
<pb:KR2k0008_WYG_016-42a>¶
　王俊得(黟縣人永樂中進士拜監察御史剛正有守/陞河南按察司副使賛理邊務進河南左布)¶
　(政使卒/于官)胡永成(歙縣人少負才氣擢工部主事陞四/川按察使副使有清操尋陞廣西右)¶
　(叅政致/仕卒)汪景明(黟縣人永樂中進士選為庶吉士歴/監察御史巡歴有能聲陞湖廣布政)¶
　(司叅議/卒于官)莊觀(歙縣人英敏篤學歴官國子學正薦陞/陜西按察司僉事提督學校有方進陞)¶
　(本司副使/致仕卒)楊寜(父孟潜錢塘人為徽州府教授因家/焉寜宣徳進士歴官刑部主事郎中)¶
　(聽訟明決正統初征麓川命理軍務以功陞本部右/侍郎後巡撫江西未幾召為禮部尚書以疾轉南京)¶
　(刑部致/仕卒)程思温(婺源人正統間進士授中書舍人進/禮部員外郎以清慎著聞己巳之變)¶
　(死于難景泰癸酉追贈/更録用其子  畿志)汪囘顯(祁門人正統間進士/授户部主事己巳也)¶
<pb:KR2k0008_WYG_016-42b>¶
　(先犯邊督芻餉于畿甸奏行勸借賑恤之令人得甦/息景泰初監運懐來永寜軍餉備嘗險阻明年買牛)¶
　(具于河南轉送大同給濟軍民耕種于時餓莩塞路/奏發廩賑恤全活甚衆又教民掘蕨為粉以療飢民)¶
　(立祠祀之又嘗使西蜀覈實鹽井奏除冗課十餘萬/後歴知廣惠二府政尚寛厚不任刑罰以老致仕歸)¶
　(志畿/)程信(休寜人正統間壬戌以河間衛籍登進士/建議設兩京提學御史累官兵部尚書掌)¶
　(兩京兵政征伐俱有成績謨謀獻納實兼/文武云卒贈太子太保諡襄毅  志畧)汪溥(績溪/人舉)¶
　(鄉貢授蘇州知州興學教士課農足民有龍池河壅/塞為患忽自東注粟有一本數穗蝗自滅禾大熟人)¶
　(謂過魯㳟之異政秩滿民赴闕留詔陞從四品再任/以慰民望擢廣西慶逺知府歴按察副使所在有政)¶
　(績卒于官夷民莫/不流涕  畿志)程敏政(襄毅公信之子也幼以神/童薦弱冠進士及第授翰)¶
<pb:KR2k0008_WYG_016-43a>¶
　(林編修歴侍講學士與修英宗憲宗實録時詔議孔/廟從祀諸賢敏政上疏請大正祀典言雖未行而學)¶
　(識見之矣以浮言致仕後復召還遷太常卿掌/院事卒年五十五贈禮部尚書賜葬祭  畿志)汪舜¶
　民(婺源人成化間進士授行人拜御史以忤權/貴謫官後至都御史平生以文學名  畿志)胡富¶
　(績溪人成化戊戌進士累官至户部/尚書老成慎密卒諡康惠  畿志)莊英(歙縣人舉/鄉貢授夏)¶
　(邑教諭擢廣昌知縣適聞冦入境挺身捍禦遂遇/害事聞贈建昌通判録其子為大學士  畿志)汪¶
　奎(婺源人舉進士由知縣擢御史正徳間同臺諫疏/言宦官弄權廷撲幾死謫通判後官至御史以疾)¶
　(卒志南/畿)洪逺(歙縣人累官至工部尚書直/諒有為卒諡恭靖  畿志)汪循(休寜/人舉)¶
　(進士兩為縣令民皆有去思擢判順天時逆瑾擅權/循一月三抗疏于朝請裁革中官及上内修外攘十)¶
<pb:KR2k0008_WYG_016-43b>¶
　(䇿言剴切為瑾所忌罷職/瑾誅再召弗起  畿志)戴銑(婺源人舉進士授給/事中正徳初逆瑾擅)¶
　(權詵同六科言閹官害事乃傳㫖/命廷杖落職竟以疾卒  畿志)唐澤(歙縣人舉進/士任平鄉知)¶
　(縣築河堤八十里擢福建副使有勦賊功官至副都/御史巡撫甘肅處哈密土魯畨各得効順以病乞歸)¶
　(卒于涼州/  畿志)唐臯(歙人正徳甲戍進士及第第一授翰/林院修撰修武宗實録成進侍講學)¶
　(士卒于官/  畿志)¶
列女章氏二女(歙縣人章頂之女也母程氏與二女登/山採桑母為虎所攫二女號呼搏虎虎)¶
　(遂棄去母得免唐刺史劉賛嘉之蠲/其户役改所居合陽鄉為孝女鄉)程氏女(歙人年/十七值)¶
　(兵亂父母謂曰儻為兵所執柰何曰脱有不可當/死拒之已而遇賊脅之以刃女罵不絶口遂被害)潘¶
<pb:KR2k0008_WYG_016-44a>¶
　氏(婺源人汪琰妻年二十八而琰卒潘誓不他適以/其夫從兄子元圭為後元圭時甫三嵗鞠之若己)¶
　(出潘氏卒年六十二元圭之子良垕有子燕山燕山/卒妻李氏年二十四無子乃守志自誓燕山兄子惟)¶
　(徳娶俞氏惟徳早死二子甚幼俞守節不/墮家業故人賢汪氏之門而稱曰三節)余氏(績溪/人許)¶
　(徳仁妻夫亡撫孤里人高姓者求婚不聽而怒中以/他事余訴不得免乃詣闕陳情事下法司抵高罪時)¶
　(稱其賢/  畿志)王氏(績溪人馮永保妻夫遘疾刲股和粥以/進且祈以身代夫卒誓死不二有欲奪)¶
　(其志者或托媒以探其意王大笑曰禽/獸之行吾豈為乎卒年八十餘  畿志)胡氏(績溪章/徳俊妻)¶
　(夫亡守節事聞/旌表  畿志)方氏(婺源胡亨華妻嫁未幾而夫卒/及𦵏嘱工為虛壙于右去容飾)¶
　(孝事其姑一日告夫墓曰吾/事畢矣歸自縊而死  畿志)俞氏(婺源人鮑叔用妻/夫亡守節不渝事)¶
<pb:KR2k0008_WYG_016-44b>¶
　(聞旌表/  畿志)孫希賢妻程氏(休寜人年二十一而寡勵志/撫孤卒年六十二希賢姪英)¶
　(徳亦早卒其妻汪氏年二十八無/子誓死不二時號雙節  畿志)程氏(休寜汪道夫/妻生二子夫)¶
　(卒未幾而二子繼卒獨奉舅姑其父/與弟逼使再醮遂自經而死  畿志)汪氏(休寜人金/希佑妻夫)¶
　(亡守節受/旌  畿志)程烈女(婺源人已嫁歸寜里有强暴欲私/其母女大罵强暴怒毆殺之復以)¶
　(危言懼其母令勿洩時郡㕔前夜有聞悲號如怨訴/者太守孫遇疑之未幾御史行郡詢其畧令遇鞠治)¶
　(強暴伏罪乃為文/以祭之  畿志)陳氏(程克良妻祁門人夫亡守/節後事聞旌表  畿志)張¶
　氏(婺源人胡某妻也少貞潔知書年十六而嫁未幾/夫亡或欲娶之乃嚙指書衣自刎而死  畿志)¶
　汪氏(黟縣韓文炳妻夫亡守/節事聞旌表  畿志)張友妻(洪氏歙人夫死/預治塋誓必同)¶
<pb:KR2k0008_WYG_016-45a>¶
　(穴姑憐其早寡無子欲嫁之不聽乃隂納富人聘至/期迫之洪曰嫁不辭當與夫别乃造夫墓慟哭而歸)¶
　(拜姑告别入室閉門/自縊而死  畿志)許氏(歙縣江務本妻夫亡守節/不二事聞旌表  畿志)¶
　吳氏(歙人在室而姑歿即服喪行婦禮尋夫歿二十/五守節不渝撫幼孤殯𦵏四世以下諸喪後以)¶
　(夀卒志/  畿)洪氏(劉昌妻歙人年二十而寡妾春香色美昌/父欲嫁之春香不從自縊死洪憐之絶)¶
　(穀十日亦/死  畿志)汪氏女(婺源人許聘邑人葉天彛未歸而/天彛卒女聞訃即易服徃夫家誓)¶
　(死不二嘉靖十二年/奏聞旌表  畿志)¶
仙釋許宣平(歙縣人唐景陽中隠於城陽山南塢絶粒/不食顔如四十許人行及奔馬時負薪買)¶
　(於市嘗獨吟曰負薪朝出賣沽酒日西歸借問家何/處穿雲入翠微李白入山尋之不見乃題其庵以歸)¶
<pb:KR2k0008_WYG_016-45b>¶
　(是冬庵為火所焚遂不見復百餘年至/咸通七年有採樵者見之南山石上)聶師道(歙縣/人少)¶
　(學道得服松脂法乃登績溪百丈山採芝後詣南嶽/招仙觀聞蔡真人舊隠去洞靈源不逺乃辟穀七日)¶
　(獨徃遇老父問所從來因折草與之師道咀之味甘/自是精健毎入山虎豹見之皆馴伏號問政先生一)¶
　(日謂其徒曰我為仙官所召語訖而逝及歛棺有/聲視之若蟬蜕然後有自豫章來者見之於道)鄭¶
　全福(浮梁人梁開成中遊獵深入窮谷暮有老人導/游新安靈岩諸洞及出有鹿引上山半坡遂結)¶
　(茅修鍊焉後年百餘嵗語門人曰必𦵏我浮梁白水/鄉及卒弟子舁至夕陽嶺上覺棺空發之唯履杖而)¶
　(已/)何令通(南唐時為國師言牛頭山不利謫休寜來/芙蓉峰更名慕真一坐四十年豁然大悟)¶
　(宋天禧中一旦正席趺坐忽心火自/灼頃刻而化其徒収舍利為塔𦵏之)雪山(唐歙縣人/少時遇盛)¶
<pb:KR2k0008_WYG_016-46a>¶
　(夏輙暮伏草莽中以身施蚊蚋者二十年始住休寜/普滿寺自號覺庵及坐滅荼毗頂骨不壊得舍利數)¶
　(十粒所著有/池陽百問)永素(祁門人宋紹興中居柏山院日誦/華嚴經後住嚴州烏龍山嵗乆仍)¶
　(囘柏山一日沐浴升堂説法作/偈言訖而逝荼毗舍利滿盤)¶
　¶
　¶
　¶
　¶
　¶
<pb:KR2k0008_WYG_016-46b>¶
　¶
　¶
　¶
　¶
　¶
　¶
　¶
　明一統志卷十六¶
