# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.158216
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十二
<pb:KR2k0008_WYG_022-1a>¶
欽定四庫全書¶
　明一綂志卷二十二¶
　　　　　　　　　　　　明　李賢等　撰¶
　　山東布政司¶
　山東古青兖二州地漢置青州部刺史領北海濟南¶
　齊瑯琊東萊五郡高宻膠東淄川城陽四國又置兖¶
　州部刺史領東泰山濟隂平原清河渤海千乗七郡¶
　東平一國後漢刺史如故兖治昌邑青治臨淄唐置¶
<pb:KR2k0008_WYG_022-1b>¶
　河南河北二道採訪處置使而河南治汴河北治魏¶
　以青兖諸郡分𨽻焉宋置京東東路京東西路河北¶
　東路三安撫司並以守臣兼領元以山東直𨽻省部¶
　置山東東西道宣慰司治益都又置山東東西道肅¶
　政亷訪司治濟南本朝置山東等處承宣布政使司¶
　領濟南兖州東昌青州登州萊州六府置山東都指¶
　揮使司領濟南青州左登州大嵩濟寧東昌寧海靈¶
　山成山平山鰲山靖海安東威海萊州臨清十六衛¶
<pb:KR2k0008_WYG_022-2a>¶
　東平肥城膠州諸城滕縣五所又置山東等處提刑¶
　按察司分濟南東兖海右三道兼察諸府州衛所布¶
　按二司俱治濟南都司初治青州後亦遷治濟南云¶
　　濟南府(東至青州府臨淄縣界二百五十里西至/東昌府茌平縣界一百四十里南至兖州)¶
　　　(府寧陽縣界三百里至直𨽻河間府景州吳橋/縣界三百十七里自府治至京師九百里至南)¶
　　　(京一千八/百五十里)¶
　　　(糧八十五萬一/千六百石零)¶
建置沿革禹貢青州之域天文危分野春秋戰國並為¶
<pb:KR2k0008_WYG_022-2b>¶
　齊地秦屬齊郡漢初屬齊國文帝分置濟南國景帝¶
　改為濟南郡東漢仍為國俱治東平陵晉移治歴城¶
　劉宋割青州西部於此僑立冀州後魏改為齊州兼¶
　置濟南郡隋初置郡存州後改為齊郡唐復為齊州¶
　天寳初改為臨淄郡尋改為濟南郡乾元初復為齊¶
　州宋陞為興徳軍又陞為濟南府金因之元改為濟¶
　南路本朝復改為濟南府領州四縣二十六¶
　歴城縣(附郭古齊歴下城漢置歴城縣屬濟南國晉屬/濟南郡初郡治東平陵城後移治於此隋初罷)¶
<pb:KR2k0008_WYG_022-3a>¶
　(郡以縣屬齊州唐以平陵縣省入宋/金元仍舊本朝因之編户九十八里)章丘縣(在府城/東一百)¶
　(一十里春秋時齊髙唐邑漢為陽丘縣地屬濟南郡/東漢省北齊移髙唐縣治於此隋改為章丘縣唐初)¶
　(屬譚州貞觀初州廢以縣屬齊州宋增置清平軍金/廢軍以縣屬濟南府元仍舊本朝因之編户一百三)¶
　(里/)鄒平縣(在府城東北一百八十里古鄒侯國漢置/鄒平縣屬濟南郡晉為鄒縣屬樂安國後)¶
　(廢隋復置屬齊州後廢唐復置屬譚州貞觀初州廢/屬淄州宋景徳初徙治廢濟陽城金仍舊元屬濟南)¶
　(路本朝因之編/户五十七里)淄川縣(在府城東二百三十里本漢/般陽縣屬濟南郡東漢屬齊)¶
　(國晉漢劉宋置東清河郡及貝丘縣北齊罷郡以縣/屬齊州隋置淄州改貝丘為淄川縣後州廢唐初復)¶
　(置淄州宋金因之元改淄州為淄萊路後改般陽路/以縣屬倚郭本朝洪武初改路為淄川州以縣省入)¶
<pb:KR2k0008_WYG_022-3b>¶
　(尋又改州為縣屬濟/南府編户六十里)長山縣(在府城東北二百里本/漢濟南郡於陵縣地劉)¶
　(宋於此僑置廣川郡及武强縣北齊改廣川為東平/原郡隋初廢郡後改武强為長山縣屬齊州以縣有)¶
　(長白山故名唐初屬鄒州後屬淄州宋金因/之元屬般陽路本朝改今屬編户六十三里)新城縣¶
　(在府城東北三百二十里本唐宋以來長山縣地元初/因其地民衆始置城邑曰新城屬淄州後屬般陽路)¶
　(本朝改今屬編/户四十五里)齊河縣(在府城西五十里本漢平原/郡祝阿縣地宋始為鎮金大)¶
　(定中置為縣屬濟南府元屬徳/州本朝改今屬編户二十七里)齊東縣(在府城東北/一百八十里)¶
　(本漢濟南府鄒平縣地宋置齊東鎮金時劉豫於此/置夾河巡檢司元初置齊東縣屬濟南路至元初改)¶
　(屬河間路本朝改今/屬編戸五十五里)濟陽縣(在府城北九十里本北/齊長樂縣地隋改曰髙)¶
<pb:KR2k0008_WYG_022-4a>¶
　(苑縣屬齊州唐析置濟陽縣以在濟水北故名元和/中省入髙苑縣屬淄州金復析臨邑章丘二縣地置)¶
　(濟陽縣屬濟南府元仍舊/本朝因之編户五十八里)禹城縣(在府城西北一百/里周為祝國秦屬)¶
　(齊郡漢置祝阿縣屬平原郡晉屬濟南郡隋屬齊州/唐改為禹城縣因縣有禹貝丘故名後徙今治宋金)¶
　(俱屬濟南府元屬曹州本/朝改今屬編户五十六里)臨邑縣(在府城北一百五/十里本漢舊縣屬)¶
　(東郡晉屬濟北國劉宋屬東魏郡隋屬齊州唐屬譚/州又屬齊州元和中析置歸化縣屬徳州太和初以)¶
　(歸化省入臨邑宋徙治孫耿鎮屬濟南府金因/之元屬河間府本朝改今屬編戸三十二里)長清¶
　縣(在府城西南七十里本漢盧縣地屬泰山郡晉屬/濟北國隋置長清縣屬濟州因界内清水為名唐)¶
　(屬齊州元和中以析置山茌縣省入宋初因之至道/初徙今治元屬泰安州本朝改今屬編户四十四里)¶
<pb:KR2k0008_WYG_022-4b>¶
　肥城縣(在府城西南一百六十里古肥子國漢置縣/屬泰山郡東漢省入盧縣宋置碻磝戌後屬)¶
　(濟北郡後周置肥城縣隋屬濟州唐屬東泰州貞觀/初省入博城屬兖州宋省入平隂縣金因之元復置)¶
　(屬濟寧路本朝改/今屬編户三十里)青城縣(在府城東北二百二十里/本臨邑寧津二縣地舊名)¶
　(青平鎮元於此置青平縣屬濟南路中綂間改屬陵/州至元初改屬河間路本朝洪武初省入鄒平齊東)¶
　(二縣十四年又置屬濟/南府編户三十三里)陵縣(在府城西北二百四十/里漢安徳縣地屬平原)¶
　(郡晉析置安陵縣隋又析置将陵縣屬平原郡唐屬/徳州五代周以安陵縣省入將陵宋屬景州又屬永)¶
　(静軍金屬景州元陞為陵州屬濟南路後屬河間/路本朝改為縣徙治徳州故城編户三十二里)泰¶
　安州(在府城南一百八十里漢為奉髙及愽縣地屬/泰山郡隋廢郡改奉髙曰岱山愽曰汶陽後又)¶
<pb:KR2k0008_WYG_022-5a>¶
　(改汶陽曰愽城以岱山省入唐於縣置泰州後廢改/愽城曰乾封宋徙縣治於此又改奉符縣金置泰寧)¶
　(軍又改泰安軍尋改為州元初屬東平路後𨽻省部/本朝屬濟南府以奉符縣省入編户九十七里領縣)¶
　(二/)新泰縣(在州城東南一百八十里本漢泰山郡東/平陽縣地晉泰始中置新泰縣屬泰山郡)¶
　(後屬東安郡後魏屬泰山郡隋屬琅琊郡唐屬莒州/後屬沂州金屬泰安州元省入萊蕪縣後復置本朝)¶
　(因之編户/二十一里)萊蕪縣(在州城東一百二十里春秋時為/夾谷地漢置萊蕪縣屬泰山郡魏)¶
　(移治嬴縣隋屬魯郡唐屬淄州尋省入愽城縣後復/置屬兖州宋因之又増置萊蕪監金廢監以縣屬泰)¶
　(安州元仍舊本朝因/之編户四十二里)徳州(在府城西北二百八十里/本秦齊郡地漢析置平原)¶
　(郡治平原縣東漢及魏晉俱為平原國後魏改為郡/又置安徳郡隋置徳州復為平原郡唐置徳州尋改)¶
<pb:KR2k0008_WYG_022-5b>¶
　(平原郡乾元初復為徳州治安徳縣五代晉移治長/河縣宋復移治安徳元因之本朝洪武初省安徳縣)¶
　(入州尋廢舊治為陵縣而徙州治/陵縣城編户三十四里領縣二)德平縣(在州城東/一百六十)¶
　(里漢為平昌縣屬平原郡東漢改曰西平昌後魏復/名平昌省鬲重平二縣入焉隋屬徳州唐以般縣省)¶
　(入五代唐改為德平縣宋省入安徳縣元符初復/置屬徳州金元仍舊本朝因之編户四十一里)平¶
　原縣(在州城東南一百二十里漢置縣為平原郡治/所東漢改郡為國後魏徙郡治聊城而於縣置)¶
　(東青州尋廢州以縣屬安德郡隋屬冀州尋改屬德/州唐屬齊州尋復舊屬五代宋金元俱仍舊本朝因)¶
　(之編户四/十六里)武定州(在府城東北七十里秦為齊郡地/漢為平原渤海二郡地三國魏分)¶
　(置樂陵郡晉為樂安樂陵二國地隋置隶州治陽信/縣後罷唐復置治樂陵又移治厭次天寳初改為樂)¶
<pb:KR2k0008_WYG_022-6a>¶
　(安郡乾元初復為州五代梁徙治城東南宋復徙於/此元置濵隶路後改隶州屬濟南本朝洪武六年改)¶
　(為樂安州以厭次縣省入宣德元年/改為武定州編户九十八里領縣四)陽信縣(在州城/北四十)¶
　(里漢有陽信縣屬渤海郡三國魏為樂陵郡地隋以/渤海郡治陽信縣唐省縣後復置屬樂安郡宋屬隶)¶
　(州徙州及厭次縣於陽信縣界而於古厭次城/復置陽信縣金元仍舊本朝因之編户七十里)海豐¶
　縣(在州城東北六十里本漢陽信縣地隋置無隶縣/唐省縣入陽信後復置屬滄州五代周置保順軍)¶
　(宋仍為縣屬滄州元省入樂陵縣後復置以其地之/半屬滄州本朝洪武八年改為海豐縣編户四十三)¶
　(里/)樂陵縣(在府城西北九十里本漢富平縣屬平原/郡晉於縣置樂陵國後魏改國為郡隋初)¶
　(郡廢以樂陵縣屬滄州唐屬樂安郡後改屬滄州自/唐以來徙治不一宋始徙今治金元因之本朝改今)¶
<pb:KR2k0008_WYG_022-6b>¶
　(屬編户五/十六里)商河縣(在州城南一百二十里本漢縣屬/平原郡又為後魏千乗郡隰沃縣)¶
　(地北齊省隰沃入商河後廢隋復置商河縣屬滄州/唐屬德州又改屬樂安郡宋金元皆屬隶州本朝改)¶
　(今屬編户/六十八里)濵州(在府城東北三百五十里春秋時齊/地漢為千乘郡地晉屬樂陵國隋屬)¶
　(渤海郡唐屬樂安郡五代唐置𣙜鹽務漢改贍國軍/周改濵州治渤海縣元合隶州為濵隶路至元初復)¶
　(為州本朝洪武初以渤海縣/省入編户七十八里領縣二)利津縣(在州城東六十/里本渤海縣之)¶
　(永利鎮金明昌初置利津縣屬濵/州元仍舊本朝因之編户四十里)霑化縣(在州城西/北六十里)¶
　(本渤海縣地宋析置招安縣屬濵州熈寧中省為鎮/元豐初復置金改為霑化縣仍屬濵州元仍舊本朝)¶
　(因之編户/二十四里)蒲臺縣(在州城南三十里漢為濕沃縣屬千/乘國隋屬滄州後改為蒲臺屬渤海)¶
<pb:KR2k0008_WYG_022-7a>¶
　(郡尋省唐復置屬淄州五代周屬濵州宋省入渤海/縣金復置仍屬濵州元屬般陽路本朝仍屬濵州編)¶
　(户五十/九里)¶
郡名濟南(漢/名)¶
形勝南有泰山之固(田肯説漢髙帝夫齊東有琅琊即/墨之饒南有泰山之固西有濁河)¶
　(之限北有/渤海之利)慿負山海(杜氏通典慿負山海擅利漁鹽/太公用之而冨人管仲資之以)¶
　(興/伯)北枕鬲津西臨漳水(德州/志)介山東兩路之間最為¶
　衝要(金史蒙/古綱傳)地險於海(郡國志地險於/海故曰濵州)有崇山巨浸¶
　(元程文遂/閒堂記)¶
<pb:KR2k0008_WYG_022-7b>¶
風俗俗多織作(漢書地理志太公以齊地負海潟鹵少/五榖乃勸以女工通魚鹽之利而人物)¶
　(輻輳故其俗多織作氷紈繡綺/純麗之物號為冠帯衣被天下)士務功名(同上太公/治齊修道)¶
　(術貴有德賞有功至今其士好經術務功名闊/逹而足智其失夸奢朋黨言與行謬虚詐不情)習尚¶
　淳厚民皆務本(隶州/志)敦厚闊逹多大節(元程文遂/閒堂記)¶
山川歴山(在府城南五里即舜耕處漢鄭𤣥謂歴山/在河東宋曽鞏嘗辯其非見齊州二堂記)廟¶
　山(在府城東一十里上有舜/廟故名或作妙山非是)華不注山(在府城東北/一十五里一)¶
　(名金輿山虎牙傑立孤峯特起下有華泉左傳齊晉/戰于鞌齊師敗績晉逐齊侯三周華不注即此唐李)¶
　(白詩昔我逰齊都登華不注峯兹山何峻秀緑翠如/芙蓉瀟灑古仙人了知是赤松借余一白鹿自挾兩)¶
<pb:KR2k0008_WYG_022-8a>¶
　(青龍含笑凌倒/影欣然願相從)奎山(在府城西南一十五里/上有神祠禱雨輒應)藥山(在/府)¶
　(城西北一十五里産陽起石故/名上有蜘蛛石下有蝦䗫石)鵲山(在府城北二十/里俗云每嵗七)¶
　(八月間烏鵲翔集于此乂云扁鵲嘗於此煉丹宋曽/鞏詩一峯孤起勢崔嵬秀色挼藍入酒盃靈藥已從)¶
　(清露得平湖長泛宿雲回翰林明月舟中過司馬/虚亭竹外開我亦退公思蠟屐㑹看歸路送人來)函¶
　山(在府城南二十里泰山之北麓又名卧佛山酉陽/雜爼齊郡函山有鳥名王母使者漢武登此得玉)¶
　(函尋化為白/鳥飛去即此)鮑山(在府城東二十里世傳鮑叔牙管/仲分金于此山下有鮑城盖叔牙)¶
　(食邑宋曽鞏詩雲中一㸃鮑山青東望能令/兩眼明若道人心是矛㦸山中那得叔牙城)龍洞山¶
　(在府城東南三十里一名禹登山上有東西二洞翠/屏崖三秀峯獨秀峯龍神洞下有黒龍潭懸珠泉)¶
<pb:KR2k0008_WYG_022-8b>¶
　石固寨山(在府城南五十里下有渴馬崖南有瓢峯/鳯凰山西有丁公嶺東有虎山上有脩真)¶
　(觀/)黄山(在府城西南六十里山周如城岱隂諸水奔/流至山西匯而為池伏流至城西而出為趵)¶
　(突/泉)女郎山(在章丘縣南七里齊記云章/亥有三女溺死𦵏此故名)黌山(在章丘/縣東二)¶
　(十五里一名黌堂嶺連淄川鄒平二縣界三齊畧云/鄭𤣥刋注詩書于此上有古井生草似薤人謂之鄭)¶
　(公書帯草山下有堂宋/范仲淹嘗逰學於此)樂盤山(在章丘縣南二十七/里齊記云下有樂盤)¶
　(城即平陵王與章/丘侯餞送之地)龍盤山(在章丘縣南二十八里三/齊記殷末周初有龍潜于)¶
　(此上有神迹祠相/傳姜嫄所履者)東陵山(在章丘縣南二十八里龍/盤山相近盜蹠死處南有)¶
　(蹠/墓)雞山(在章丘縣西南四十里昔有雞鳴其上/候之者獲一石潔白如玉下有䨇桞泉)湖山¶
<pb:KR2k0008_WYG_022-9a>¶
　(在章丘縣南五十里下有小山俗/名一品山有翁婆廟禱雨輒應)虎門山(在章丘縣/西南六十)¶
　(里石崖中斷/若門故名)大峪山(在鄒平縣西南一十/五里中廣而幽深)梓橦山(在/淄)¶
　(川縣東一十里/上有鬼谷洞)夾谷山(在淄川縣西南三十里舊名/祝其山其陽即齊魯㑹盟之)¶
　(處萌水源/發於此)長白山(在長山縣西南三十里山跨鄒平/縣西南一十里又名㑹仙山山有)¶
　(峯孤秀盤鬰獨壓衆山抱朴子長白乃秦山之副嶽/繡江源發于此山髙二千九百丈周六十里雲雨長)¶
　(白故名上有醴泉寺/即范仲淹讀書處)太湖山(在長白山南上有石室/并敗淡船記云堯時物)¶
　(也/)隔馬山(在長清縣東南六十里左傳晉師伐齊齊/侯禦諸平隂以閽人夙沙衛殿殖綽郭最)¶
　(曰子殿國師齊之辱也予代子殿衛怨二子遂殺馬/於隘以塞道欲使晉師得之故名其東南三里許有)¶
<pb:KR2k0008_WYG_022-9b>¶
　(潭清澈嵗旱/取水禱雨)青崖山(在長清縣東南六十里崖谷常/青故名金末嚴實嘗挈家避兵)¶
　(於/此)方山(在長清縣東南九十里四面方正故名齊乗/云疑即水經之玉符山也上有六泉曰黄龍)¶
　(白露獨孤䨇/鶴卓錫石龜)金牛山(在肥城縣西一十里一名鬰/葱山南有池世傳龍潜其中)陶¶
　山(在肥城縣西三十里連平隂縣/界范蠡浮海出齊間行止於此)鳯凰山(在肥城縣/西南四十)¶
　(里世傳漢章帝/時鳯凰集於此)孝堂山(在肥城縣西北六十里上有/石室世傳郭巨𦵏母之所)¶
　泰山(在泰安州北五里即東嶽岱宗也舜東巡狩至此/其山屈曲盤道至絶頂髙四十餘里有石表東)¶
　(嶽廟封禪壇又有山峯東曰日觀雞鳴時可見日西/曰秦觀可望長安又西曰越觀可望㑹稽又有東西)¶
　(二天門望秦獨秀雞籠老鴉獅子蓮花懸石諸峯百/丈馬棚鵓鴿諸崖石經石壁鄷都桃花諸峪迴馬鴈)¶
<pb:KR2k0008_WYG_022-10a>¶
　(飛黄峴思鄉諸嶺牛心龍口試劒龍紋虎阜諸石迎/陽吕公諸洞玉女王母白鶴白龍諸池又有明月嶂)¶
　(登仙臺下有東西中三溪山之隂又有青帝觀大雲/寺唐杜甫望嶽詩岱宗夫如何齊魯青未了造化鍾)¶
　(神秀隂陽割昏曉盪胷生層雲决眥入歸鳥會當凌/絶頂一覽衆山小其他峯巒谿洞之秀古昔帝王封)¶
　(禪之名與夫名士登覧/題詠之勝不可殫記)亭禪山(在泰安州西南五里/一名蒿里山上有蒿)¶
　(里祠宋真宗封泰山/禪此上有社首壇)徂徠山(在泰安州東南四十里/上有紫波池玲瓏山獨)¶
　(秀峯天平東西三/寨下有化鶴灣)石閭山(在泰安州南四十里/漢武帝封泰山禪此)介丘¶
　山(在泰安州/南五十里)亭亭山(在泰安州南五十里漢/書鉅平縣下有此山)梁父山¶
　(在泰安州東南一百一/十里漢嘗以此山名縣)云云山(在梁父山之東已上/三山皆古帝王所禪)¶
<pb:KR2k0008_WYG_022-10b>¶
　(之/山)曝書山(在新泰縣北五里俗傳/昔有道士曝書于此)五峯山(在新泰縣/東北一十)¶
　(里下有/寳泉寺)鼇山(在新泰縣東一十里西有孚/澤廟廟左右有齊魯二王祠)龍亭山(在/新)¶
　(泰縣東三十里下/有龍池池上有廟)宫山(在新泰縣西北四十里連萊/蕪縣界泰山之左翼也舊名)¶
　(小泰山上有雲衢岫東有毬杖壑西有氷寨溪五雲/澗西北有千人洞宋嘗曽記云漢武帝易小泰山為)¶
　(宫山封三峯為義山其義山之/地曰黄嶺下有洞深逺不可測)法雲山(在新泰縣西/四十五里南)¶
　(有正覺院西/有劉杜泉)大石山(在萊蕪縣東南一十/三里出鐡及大石)仙人山(在/萊)¶
　(蕪縣南二十里世傳/安期生嘗脩煉於此)隂凉山(在萊蕪縣北三/十里産銅礦)基山(在/萊)¶
　(蕪縣東五十里/上有洞真觀)原山(在萊蕪縣東五十里連淄川縣/界今名岳陽山淄水出其隂汶)¶
<pb:KR2k0008_WYG_022-11a>¶
　(水出/其陽)馬谷山(在海豐縣北八十里一名/大山中有洞深廣二丈餘)騮山(在海豐/縣北一)¶
　(百二十里/一名小山)雲髙山(在淄川縣東/南二十五里)龍堂洞(在章丘縣東/南八十里洞)¶
　(髙如半空寛如廣厦深不可測石壁上有佛像四卜/餘旁有繋龍柱及卧龍遺迹又縣西南六十里龍洞)¶
　(山亦有龍洞内有/石盆泉四時不竭)虎頭崖(在鄒平縣東/南黄山之巔)仙臺嶺(在府/城南)¶
　(七十里世傳漢武帝/於此望祀蓬萊島)蒼龍峽(在淄川縣/西南八里)海(濵州及利/津霑化海)¶
　(豐三縣之/地皆濱海)大清河(即濟水之故道自兖州府東北流/經本府長清齊河歴城濟陽齊東)¶
　(武定青城濵蒲臺利/津等州縣界入海)小清河(一名濼水即濟之南源/源發府城西趵突泉東)¶
　(北經章丘鄒平/新城縣界入海)淯河(一名繡江源發章丘縣㑹仙山/合百脉泉及東西二麻灣泉西)¶
<pb:KR2k0008_WYG_022-11b>¶
　(北匯為白雲湖/北流入小清河)漯河(在章丘縣東北七里源出/長白山西北流入小清河)孝婦¶
　河(在淄川縣西門外源出益都縣籠溪水合瀧/萌二水北流經長山新城縣界入小清河)汶河¶
　(其源有三一發泰山之旁仙䑓嶺一發萊蕪縣原山/之陽一發萊蕪縣寨子村至泰安州静封鎮合焉名)¶
　(曰塹汶西南流與徂徠山之陽小汶河合又西南流/注洸河入濟按水經有五汶北汶嬴汶紫汶浯汶牟)¶
　(汶名雖有五/而其流則同)漕河(在泰安州南五十里源發淳/于野西南合本州濟河入汶)衛河¶
　(在德州城西本衛漳黄河諸水合流自東昌府武城/縣界入境北經河間府界入海東南漕運啇賈賔旅)¶
　(與凡外吏朝/貢皆由於此)大明湖(在府城内西北隅源出舜泉其/大占府城三之一由北水門出)¶
　(與濟水合瀰漫無際遥望華不注峯若在水中盖歴/下城絶勝處也又名西湖宋曾鞏詩湖面平隨葦岸)¶
<pb:KR2k0008_WYG_022-12a>¶
　(長碧天垂影入清光一川風露荷花曉六月蓬瀛燕/坐凉滄海桴浮成曠蕩明河槎上更微茫何須辛苦)¶
　(求人外自有/仙鄉在水鄉)濯纓湖(在府城内都司西北本名灰泉/合北珍珠散水濯纓朱砂諸泉)¶
　(皆匯于此周廣數畆元/憲使珊竹希仁改今名)鵲山湖(郡志濼水自大明湖/東北流注華不注山)¶
　(下匯為鵲山湖又東北入于濟偽齊劉豫自城北𨗳/之東行為小清河而水不及鵲山湖矣唐李白泛湖)¶
　(詩湖闊數千里湖光摇碧山/湖西正有月獨送李膺還)白雲湖(在章丘縣西北/周圍五十里俗)¶
　(名劉郎/中泊)耿家陂(在長清縣西北三/十五里周二十里)普濟渠(在萊蕪縣/西北一十)¶
　(五里唐開元中/縣令趙建盛開)巨合水(在府城東七十里東源曰榆/科泉西源曰江水泉北流各)¶
　(五里許合流/入小清河)般水(一名頭河源發淄川縣南一十五/里北流分為二𣲖俱入孝婦河)¶
<pb:KR2k0008_WYG_022-12b>¶
　泮水(源發泰山分水嶺合三/溪水東北流入于汶)萌水(一曰明水源發淄/川縣甲山東流入)¶
　(瀧/水)黄龍灣(在海豐縣北七/十里乆旱不涸)郎公井(在府城西南三里/西龍洞山上有郎)¶
　(公寺及/郎公井)聖井(在章丘縣南危山之頂穿石而成汲不/竭存不盈又鄒平縣西南亦有聖水井)¶
　(遇旱禱/雨皆應)上方井(在章丘縣東二十里常流不竭/去一里許有下方井常盈不流)無隶¶
　溝(在海豐縣西北十五里東與鬲津河合唐刺史薛/大鼎因故道䟽之逹海以通魚鹽之利今淤塞)¶
　華泉(在華不注山内齊乗云濟南名泉碑論七十二/泉逺至中宫靈巖諸泉具載而華不注之華泉)¶
　(明水鎮之明泉皆失不取况其/名亦未雅稱盖殘金俗筆也)趵突泉(在府城西一/名爆流源出)¶
　(山西王屋山下伏流至河南濟源縣湧出過黄河溢/為滎西北至黄山渴馬崖伏流五十里至城西出為)¶
<pb:KR2k0008_WYG_022-13a>¶
　(北泉或以糖驗之信然會諸泉入城匯為大明湖流/為小清河濟南名泉七十二爆流為上金線珎珠次)¶
　(之其餘皆不能與三泉侔矣元趙孟頫詩濼水發源/天下無平地湧出白玉壺谷虚只恐元氣泄嵗旱不)¶
　(愁東海枯雲霧潤蒸華不注波濤聲震大明湖時從/泉上濯塵土水雲滿懐清興孤張養浩詩物平莫如)¶
　(水陻阻乃有聲云胡在坦夷起立若紛争無乃/滄海穴泄漏元氣精不然定鬼物搏激風濤驚)金線¶
　泉(在府城西石甃方池泉亂發其下東注城壕澄澈/見底波心南北有金線一道𨼆起水面曽鞏詩玉)¶
　(甃常浮灝氣鮮金線不定路南泉無/風到底塵埃盡界破氷綃一片天)珍珠泉(有二南/珍珠泉)¶
　(在府城内鐡佛巷街東今淤塞北珍珠泉在都/司西北白雲樓前泉右有劉氏泉左有溪亭泉)舜泉¶
　(在府城内舜祠下又名舜井曽鞏詩山麓舊耕迷故/壟井榦餘汲見飛泉清涵廣陌能成雨冷浸平湖别)¶
<pb:KR2k0008_WYG_022-13b>¶
　(有/天)杜康泉(在舜祠西廡下世傳杜康於斯泉釀酒或/以揚子江水并惠山泉稱之一升重二十)¶
　(四銖是泉/二十三銖)百脉泉(在章丘縣南三十里百脉俱發故/名曽鞏云歴下諸泉皆岱隂伏流)¶
　(所發西則趵突為/魁東川百脉為冠)浄明泉(在百脉泉西北俗呼為東/麻灣泉其水至潔可以洗)¶
　(目退昏翳其西有西麻/灣泉俱北流入淯河)白鶴泉(在泰山懸崖下/瀉出宛如垂練)水簾¶
　泉(在泰山懸崖飛/瀉縷縷如簾)玉泉(在新泰縣北一十五/里水色如玉故名)寳泉(在/新)¶
　(泰縣東北二十里其/水澄清若鏡故名)瑶池(在泰山下水極清味/甘美俗號王母瑶池)白龍¶
　池(在泰山下寛廣數尋深不/可測上有龍祠禱雨輙應)玉女池(在泰山巔一/名聖水池)飲¶
　馬池(在都司後前有白雲樓/今廢樓後有白雲泉)芙蓉隄(在文廟東俗/呼為疊道)陳¶
<pb:KR2k0008_WYG_022-14a>¶
　公隄(在德州東五里西南接東昌府界宋/陳堯佐守滑時築之以障黄河故名)¶
土産雲母石　陽起石　白礓石　鵝管石(俱歴城/縣出)石¶
　鍾乳　紫石英　𤣥石(俱泰安/州出)澤㵼　三稜草(俱歴/城縣)¶
　(出/)防風(章丘/縣出)蒼术　桔梗(俱新泰/縣出)半夏(長清/縣出)鹽(濵州/出)¶
　銅　鐡(俱萊蕪縣出/舊有冶今廢)絲(章丘鄒平/二縣出)¶
藩封德王府(府城内成/化三年建)臨胊王府　寧海王府　臨清¶
　王府(俱同/城)¶
公署都轉運鹽使司(在府治東洪/武元年建)濟南衛(在府城内西/南隅洪武十)¶
<pb:KR2k0008_WYG_022-14b>¶
　(九年/建)直𨽻德州衛(在府治西洪武九/年以千戸所改建)直𨽻德州左衛¶
　(在州治西北/永樂五年建)直𨽻武定州守禦千户所(在州治南洪/武元年建為)¶
　(樂安千户所宣德/元年改為武定)肥城守禦千户所(在縣治西洪武/二十一年建)¶
學校濟南府學(在府治西北洪武二年因舊/重建内有瀛州環碧二亭)泰安州學¶
　(在州治東宋開寳間/建本朝洪武初重建)德州學(在州治東洪武十/年自州治西徙此)武定¶
　州學(在州治東宋崇寧初建/本朝洪武三年重建)濵州學(在州治東南洪/武二十八年建)¶
　歴城縣學(在府治東北舊在府治東/成化十四年徙置于此)章丘縣學(在縣/治西)¶
　(南洪武三年因舊基/建永樂十六年重修)鄒平縣學(在縣治東南/洪武初建)淄川縣¶
<pb:KR2k0008_WYG_022-15a>¶
　學(在縣治西南本元般陽路/本朝洪武三年改為縣學)長山縣學(在縣治東南/宋紹聖初建)¶
　(本朝洪武/二年重建)新城縣學(在縣治東元至正間/建本朝洪武初重建)齊河縣學¶
　(在縣治東洪武/三年因舊重建)齊東縣學(在縣治東元大德中建/本朝洪武十四年重建)濟¶
　陽縣學(在縣治南金大定間/建元大德初重脩)禹城縣學(在縣治東元/至元間建本)¶
　(朝洪武六/年重建)臨邑縣學(在縣治東南/洪武三年建)長清縣學(在縣治/東南宋)¶
　(天禧間建本朝/永樂中重建)肥城縣學(在縣治東洪/武四年建)青城縣學(在/縣)¶
　(治東元至元間建本/朝永樂五年重建)陵縣學(在縣治東洪武十四年/因元德州學基重建)¶
　新泰縣學(在縣治東元至元間建/本朝洪武三年重建)萊蕪縣學(在縣治/東宋崇)¶
<pb:KR2k0008_WYG_022-15b>¶
　(寧間建本朝洪/武十一年重建)德平縣學(在縣治南元至元間建/本朝洪武七年重建)平¶
　原縣學(在縣治東南元至元建/本朝洪武三年重建)陽信縣學(在縣/治西)海豐¶
　縣學(在縣治東南俱/洪武三年建)樂陵縣學(在縣治西洪/武十年建)商河縣¶
　學(在縣治東洪/武三年建)利津縣學(在縣治東永/樂八年建)霑化縣學(在/縣)¶
　(治東南洪/武三年建)蒲臺縣學(在縣治東北元元貞間建本朝/洪武正綂間重脩成化十五年)¶
　(遷今/地)¶
書院閔子書院(在府治東五里閔子/墓前元建設山長)伏生書院(在鄒平/縣東北)¶
　(一十八里元主簿/揚温建伏生名勝)泰山書院(在泰安州北五里宋孫/明復講道之所石守道)¶
<pb:KR2k0008_WYG_022-16a>¶
　(有/記)¶
宫室白雲樓(在府城内都司西/北後有白雲泉)懐范樓(在長山縣金時/建謂思范仲淹)¶
　(也有泰和/中碑刻)静化堂(在今布政司即舊濟南府治曽鞏/詩脩簷䡾䡾皆成隂行盡松篁一)¶
　(徑深好鳥自飛還自下白雲無事亦無心客來但飲/平陽酒衙退常携靖節琴世路人情方擾擾一逰須)¶
　(抵萬/黄金)竹溪六逸堂(在徂徠山西北□石峯下唐天寳/間孔巢父李白韓準裴政張叔明)¶
　(陶沔𨼆居於此有金翰林/承㫖党懐英撰碑石刻)讀書堂(在章丘縣黌山上/宋范仲淹讀書於)¶
　(此/)歴山堂　濼源堂(俱在歴山之隂濼水之上宋曾/鞏守齊州建二堂以舍客作記)¶
　(云齊濵濼水初無使客之舘使客至則常發民調林/木為舍以寓去則撤之既廢且陋乃為徙官之廢屋)¶
<pb:KR2k0008_WYG_022-16b>¶
　(為二堂於濼水之上以舍/客因考其山川而名之)閱武堂(在府城内曽鞏詩/五朝坏治歸皇極)¶
　(萬里車書共太平胡馬不窺光禄塞漢家常𨽻羽林/兵桞間自詫投壺樂桑下方安佩犢行髙枕四封無)¶
　(一事腐儒何/幸偶専城)歴下亭(在布政司治北唐杜甫燕歴下/亭詩東藩駐皂盖北渚淩清河)¶
　(海右此亭古濟南名士多雲山已發興玉佩仍當歌/脩竹不受暑交流空湧波藴真愜所遇落日将如何)¶
　(貴賤俱物役/從公難重過)鵲山亭(在鵲山湖上曽鞏詩大亭孤起/壓城顛屋角峩峩挿紫烟濼水)¶
　(飛綃來野岸鵲/山浮黛入晴天)北渚亭(在大明湖西五龍潭上曽鞏/詩四楹虚澈地無隣㫁送孤)¶
　(髙與使君午夜坐臨滄海日半天吟㸔泰山雲青徐/氣接川原秀常碣風連草木薰莫笑一樽留戀乆下)¶
　(階塵土/便紛紛)水香亭(在歴下亭旁曽鞏詩臨池飛構欝岧/嶤欞檻無風影自摇羣玉過林抽翠)¶
<pb:KR2k0008_WYG_022-17a>¶
　(竹雙虹垂岸跨平橋煩依美藻魚争餌清見寒/沙水滿橈莫問荷花開㡬曲但知行處異香飄)環波¶
　亭(在歴下亭旁曽鞏詩水心還有拂雲堆日月應須/把酒盃楊桞巧含烟景合芙蓉争帯露華開城頭)¶
　(山色相圍出簷底波聲四面來誰/信瀛洲未歸去兩州俱得小蓬萊)繡江亭(在章丘縣/繡江之濵)¶
　(金元好問逰濟與府參佐張子鈞張/飛卿觴于繡江亭漾舟荷花中即此)飲江亭(在章丘/縣治後)¶
　(元縣尹李惟肅亷恕剛㫁吏民德之嘗指繡/江曰吾惟飲此水耳人為作亭因名飲江)天心水¶
　面亭(在府城内元學士李/洞作亭扁以今名)百花臺(在府城南曽鞏詩/烟波與客同樽酒)¶
　(風月全家上采舟莫問臺前花逺近/試㸔何似武林逰人因呼為南豐臺)黄臺(在府城北/金任詢登)¶
　(臺詩緑樹橋邉簇錦鞍紅紗影裏照烟/鬟歸來書几髙燒燭渾似江鄉一夣間)戯馬臺(在新/城縣)¶
<pb:KR2k0008_WYG_022-17b>¶
　(治東世傳齊桓公歇馬於此一云景/公故居舊有二公廟今廢為鍾樓)秦臺(在濵州東/北髙八丈)¶
　(周迴二百歩秦始/皇東逰築以望海)茅焦臺(在濵州治東北隅焦事秦/以諫顯宋大觀初立廟祀)¶
　(之賜號真祐後燬/人呼其址為臺)望逺臺(在平原縣平原/嶺可望百餘里)謝恩臺(在/武)¶
　(定州治三里金章宗賑/恤饑民民築臺以謝恩)凝香齋(在布政司治内舊名/西齋曽鞏取唐韋應)¶
　(物燕寢凝清香之句更今名孔平仲詩東郡經/年乆西齋一事無蕭然静相對惟有愽山爐)¶
闗梁鹿角闗(在臨邑縣/北唐置)鵲華橋　百花橋(俱在大明湖/上齊乗云橋)¶
　(南百花洲洲上百花臺環湖有七橋若芙蓉水西湖/西北池之類是也曽鞏詩從此七橋風與月夣䰟長)¶
　(到木/蘭舟)芙蓉橋(在大明湖上曾鞏詩鴈翅横連杜若洲/碧闌干影在中流蓬萊日日逰人到誰)¶
<pb:KR2k0008_WYG_022-18a>¶
　(道仙風/解引舟)濼源橋(在府城西宋/建蘇轍記)廣會橋(在府城西門外/跨趵突泉下流)¶
　鳯江橋(在章丘縣西/北小清河上)濟川橋(在淄川縣北門/外洪武初建)人和橋¶
　(在萊蕪/縣東闗)¶
寺觀正覺寺(在府城内西/南永樂間脩)𡨕福寺(在泰安州/治西北)永慶寺(在/德)¶
　(州治北永/樂十年脩)資福寺(在武定州治東/南元大德間建)龍泉寺(在濵州治/北元建本)¶
　(朝洪武/間脩)琉璃寺(在章丘縣治西/又名廣巖寺)醴泉寺(在鄒平縣黌/堂山下宋范)¶
　(仲淹讀書時嘗見窖銀覆之不取後/僧求脩寺資公使發之適周於用)興教寺(在長山/縣治西)¶
　(南又新城縣治/西亦有興教寺)釋迦寺(在濟陽/縣治北)定惠寺(在齊河縣治/西俱洪武中)¶
<pb:KR2k0008_WYG_022-18b>¶
　(建/)惠通寺(在肥城縣治/南洪武間脩)幽栖寺(在肥城縣陶山東陶/朱公𨼆此唐時建寺)¶
　靈巖寺(在長清縣方山上世傳佛圖澄卓錫之/地有立鶴泉佛日巖辟支塔十里松)淳熈¶
　寺(在平原縣治西/金大定間建)大覺寺(在海豐縣治東/南中有古塔)觀音寺(在/樂)¶
　(陵縣治西洪武/間因舊重建)洪濟寺(在利津縣治東/北金明昌初建)福勝寺(在商/河縣)¶
　(治西南洪/武間建)妙相寺(在霑化縣治/東洪武間脩)迎祥宫(在府治西元/至元間建本)¶
　(朝永樂/中重脩)玉清宫(在淄川縣治東南元/至順間因舊重脩)青帝觀(在泰安/州北三)¶
　(里宋真宗御/書碑刻尚存)天書觀(在泰安州治西舊名乾元宋/得天書於泰山故更今名)昭¶
　真觀(在泰山頂元因舊址/建本朝洪武初重脩)髙尚觀(在濵州西南/五十里宋建)祐德¶
<pb:KR2k0008_WYG_022-19a>¶
　觀(在武定州治東/南洪武間修)岱嶽觀(在章丘縣治西南隅/永樂間因舊重脩)會仙¶
　觀(在淄川縣西南/金貞祐間建)上清觀(在新泰縣東八里元/至治間因舊重脩)白鶴¶
　觀(在利津縣/永和鄉)三陽觀(在長山縣之/長白山元建)¶
祠廟東嶽廟(在泰安州治西廟制廢置不一永樂初重/脩垣以磚城城有四門其中三殿正曰仁)¶
　(安東南曰誠享西南曰延禧自黄帝以來封禪者七/十二君唐宋元皆加神以封號若人鬼本朝洪武三)¶
　(年詔去封號稱為東嶽泰山之神有司春秋致祭有/事則遣廷臣祭告凡嶽鎮海瀆之神皆以山水本名)¶
　(稱之祭祀/與此同)舜祠(在府城南門内/祠下有井及泉)薄姑廟(在陽信縣博/昌廢城古為)¶
　(薄姑氏國國人/立祠以祀其君)伏生祠(在鄒平縣東北一十八里/伏生鄉祀秦博士伏勝)豐¶
<pb:KR2k0008_WYG_022-19b>¶
　施侯廟(在隔馬山上人祀春秋/殖綽郭最詳見山川)東方朔廟(在陵縣厭/次故城祀)¶
　(漢東方朔宋元/豐間封知辯侯)鄭𤣥祠(在淄川縣東一十里𤣥髙宻/人漢徴為大司農齊魯間生)¶
　(徒從者千百為當時門人所/慕故立祠祀之元張孚作記)董永廟(在長山縣南三/十里世説永東)¶
　(漢千乘人鬻身以𦵏母感織/女為之配乂博興亦有其家)貞節先生祠(在萊蕪縣/治祀漢萊)¶
　(蕪長/范丹)顔真卿祠(在陵縣南門内元末兵燬本朝景泰/元年重建祀唐平原太守顔真卿)¶
　靈𣲖侯廟(在泰安州西南宋太宗車駕東狩方患水/涸已而列泉湧出帝嘉其神立廟祀之)¶
　范文正公祠(在長山/縣治南)孫石二先生祠(在泰安州學内/祀宋孫復石介)¶
　忠襄王祠(在府城東南隅祀/元行省尚書張榮)濱國公祠(在府城内祀/元御史中丞)¶
<pb:KR2k0008_WYG_022-20a>¶
　(張養/浩)齊國公祠(在章丘縣學内祀元翰/林學士承㫖劉敏中)許忠節公祠¶
　(在武定州學内嘉靖元年/建祀本朝兵備僉事許逵)¶
陵墓閔子騫墓(在府城東五里舊有祠/宋蘇轍撰碑蘇軾書)左丘明墓(在肥/城縣)¶
　(西南二十五里丘明/魯太史作春秋傳者)鄒衍墓(在章丘縣東一/十里衍齊辯士)平陵王¶
　墓(在章丘縣東北二十/里危山上王漢宗室)伏生墓(在鄒平縣東/北一十里)東方朔¶
　墓(在陵縣東北二十二里/有唐顔真卿所書碑刻)羊續墓(在徂徠山續逺孫/祐聞相墓者曰墓)¶
　(有帝王氣若鑿之則無後祐鑿之相墓者復見之/曰猶出折臂三公祜果至三公墮馬折臂而無後)房¶
　彦謙墓(在章丘縣西三十里唐/李百藥撰碑歐陽詢書)孫復墓(在泰安州/東三里)石¶
<pb:KR2k0008_WYG_022-20b>¶
　介墓　党懐英墓(俱在泰安州/南四十里)蘇禄國王墓(在德州/城北永)¶
　(樂中王來朝還至/此卒勅𦵏謚㳟定)孟善墓(在海豐縣/東南三里)張惠墓(在德州/衛河西)¶
　王佐墓(在海豐縣/西南一里)尹旻墓(在府城南八里山大學/士李東陽撰墓志銘)王¶
　允墓(在府城/西五里)畢亨墓(在新城縣南三/里白溝之陽)洪漢墓(在章丘/縣西南)¶
　(十五/里)邉貢墓(在府城東南隅/萊家庒之後)¶
古蹟歴下城(在府城西俗呼子城史記晉平公伐齊戰/于歴下又漢韓信襲齊軍于歴下皆此地)¶
　譚城(在府城東七十里古譚子/國漢置譚城縣屬濟南)邿城(在濟陽縣二十/五里古小國春)¶
　(秋魯襄公/取邿即此)於陵城(在長白山北即齊仲子所居之地/漢置縣屬濟南晉改曰鳥陵後省)¶
<pb:KR2k0008_WYG_022-21a>¶
　辛市城(在濟陽縣西六十里古/邿國後世嘗以為縣)盧城(在長清縣西南/二十里左傳齊)¶
　(鄭尋盧之盟漢置/縣屬泰山郡後省)東平陵城(在府城東六十餘里漢/置縣濟南郡治此唐改)¶
　(縣曰全節尋/省入歴城)厭次城(在陵縣東北二十里漢置縣屬/平原郡隋屬渤海郡唐屬滄州)¶
　(後/廢)樂安城(在臨濟鎮東八十里漢千/乗郡治此東漢改今名)濟北城(在長清/縣西六)¶
　(十里隋置時平縣屬/濟州大業初改今名)嬴城(在泰安州界漢置縣屬泰/山郡唐屬東泰州後省入)¶
　(博/城)繹幕城(在平原縣西北二十里漢縣/屬清河郡北齊省入平原)安德廢縣(在/德)¶
　(州本夏鬲侯國漢置安德縣唐/宋金元皆為州治本朝省入州)渤海廢縣(在濵州唐/置本朝省)¶
　(入/州)奉符廢縣(在泰安州本唐乾封縣宋/改曰奉符本朝省入州)九河故道(禹/貢)¶
<pb:KR2k0008_WYG_022-21b>¶
　(九河今新舊志所載有鬲津枯河自齊河縣經禹城/平原德州德平樂陵東北至海豐入海又有鈎盤枯)¶
　(河自德州經德平東北至陽信縣又有覆鬴枯河自/慶雲經海豐縣南入海又濟陽縣東北至商河縣境)¶
　(有馬頰/枯河)商河故道(在商河縣南三里東北經樂陵縣/逹于海漢時河水為患許商鑿之)¶
　(以殺其/勢故名)汶陽田(在泰安州境内即齊人歸魯/以謝過者後人因為謝過城)明堂(在/泰)¶
　(山下即古帝王東巡狩朝諸侯之所又漢書/奉髙縣西南四里有明堂武帝元封三年造)封禪朝¶
　覲壇(在泰安州南二里上有金/字碑宋大中祥符間御書)秦碑(在泰山秦觀峯/東南刻秦始皇)¶
　(封泰山制丞相李斯所篆又南有磨崖碑𤣥𤣥宗/御製泰山銘秦漢以來碑刻不可勝紀剥落者多)秦¶
　松(在泰山麓秦始皇登兹山遇/風雨避於松下因封為大夫)漢栢(在泰安州三里/世傳漢武帝東)¶
<pb:KR2k0008_WYG_022-22a>¶
　(封時/植)玉簡(在泰安州洪武初州民於嵩里得玉匣内/有玉簡十六有司獻諸朝驗其刻乃宋真)¶
　(宗祀泰山/后土文)雲莊(在府城西北一十里元中書參議張/養浩休致時所居中有雲錦池雪香)¶
　(林掛月峯待鳳石遂閒堂處士菴及綽然拙/逸樂全九章半仙五亭題詠甚冨仍自為記)¶
名宦漢郅都(濟南太守郡人瞷氏宗族三百餘家豪猾/難制都誅其首惡餘皆股栗居嵗餘道不)¶
　(拾遺旁郡守/畏之如大府)蕭望之(平原太守上䟽言朝無諍臣則/不知過國無逹士則不聞善郡)¶
　(縣不治豈足憂/哉徴入守少府)蕭育(泰山太守時京兆尹王章以忠/直獲罪妻子徙合浦育上章乞)¶
　(贖還其田宅/時論美之)伏湛(更始初為平原太守時天下驚擾/湛有惠政吏人信向境内晏然)¶
　趙熹(建武時平原太守擢舉行義誅鋤姦惡後青州/大蝗侵入平原界輙死嵗屢有年百姓歌之)¶
<pb:KR2k0008_WYG_022-22b>¶
　陳俊(光武時泰山豪桀多與張歩連兵帝拜俊太/守行大将軍事以討之大破歩兵遂定泰山)劉¶
　寵(東平陵令以仁惠為百姓所/愛及代去老㓜塞道留之)范丹(桓帝時萊蕪長/所止单陋有時)¶
　(絶糧邑人歌之曰甑中生塵范史/雲釡中生魚范萊蕪史雲丹字也)李固(泰山太守先/是境内盜起)¶
　(追討不能滅固到官以恩信綏/之盜皆散去政為天下第一)應劭(初平初太山太/守黄巾三十萬)¶
　(衆入郡界劭紏率文武連/與戰敗皆退境内以安)皇甫䂓(泰山太守先是賊/叔孫無忌侵掠郡)¶
　(縣累征不下規到官/廣設方畧悉討平之)史弼(平原相時詔書下舉鈎黨/郡國所奏多至數百唯弼)¶
　(獨無所上詔責問弼曰風俗不同他郡自/有平原自無胡可相北濟活者千餘人)苑康(泰山/太守)¶
　(郡多豪猾康嚴其禁令人莫敢犯以事忤常侍侯覧/誣以罪坐徙日南泰山人詣闕訟其屈得還本郡)¶
<pb:KR2k0008_WYG_022-23a>¶
　韓韶(嬴長時泰山賊起聞韶賢相戒不入境民流入/縣界者開倉賑之所贍萬餘户主者争謂不可)¶
　(韶曰長活溝壑之人而/以此伏罪含笑入地矣)涼茂(泰山太守先是郡中多/盜茂到官旬月間襁負)¶
　(而至者/千餘家)所輔(平原小史劇賊畢入境縣令劉雄帥衆/追戰為賊所執将刺之輔以身代令死)¶
　(賊縱令而刺輔事/聞詔書追傷之)三國吕䖍(魏泰山太守招降羣盜/簡其强者補戰士泰山)¶
　(由是有精兵在郡/十餘年甚有威惠)阮种(魏平郡相為政簡惠百姓稱/之文帝嘆曰二千石皆若此)¶
　(朕何/憂乎)晉邵續(以攻石勒功拜平/原太守遷守樂安)辛穆(平原相正直不/私當官有守子)¶
　(馥亦為平原相有/學行吏民懐之)南北朝薛聦(魏齊州刺史政存簡/静卒於州吏民追思)¶
　(留其所坐榻/以為遺愛)韓麒麟(魏齊州刺史在官寡於行罰從/事劉普慶説之曰無所斬戮何)¶
<pb:KR2k0008_WYG_022-23b>¶
　(以示威麒麟曰人不犯法何所戮乎必須/斬㫁以立威當以卿應之普慶慚而退)房彦謙(北/齊)¶
　(齊州治中周師入鄴彦謙痛本朝傾覆将紏/率忠義潜謀匡輔事不果而止齊亡歸於家)隋趙軌¶
　(齊州别駕有能名及被徴父老揮涕送之曰公清如/水不敢以壺漿相送請酌一盃水奉餞軌受而飲之)¶
　房㳟懿(德州司馬政為天下之最文帝異之稱/其賢以示諸州朝集使即拜為刺史)王伽¶
　(開元末為齊州行參軍送流囚七十餘人詣京師悉/脱其枷與期依期而至一無離叛文帝聞而驚異之)¶
　(召見稱善/并赦流人)公孫景茂(淄州刺史雅有德政論者稱為/良牧及卒吏民赴喪者數千人)¶
　張須陀(大業中為齊郡丞會興遼東役百姓/失業又屬嵗饑開倉振給不俟詔報)唐李邕¶
　(淄州刺史以寛大/愛人以詩書訓士)張知謇(德州刺史清介/有守蒞政威嚴)韋安石(乾/封)¶
<pb:KR2k0008_WYG_022-24a>¶
　(尉累遷德州刺史政/尚清嚴吏民尊畏)顔真卿(平原太守知安禄山必/反乃増陴浚池積財實)¶
　(廩及禄山反河朔盡䧟惟平原城守又集境内兵及/募壮士令參軍李擇交統之與賊相當賊䧟東都遣)¶
　(人來狥真卿斬其使事聞𤣥宗嘆曰/朕不識真卿何如人所為乃若此)曹華(刺隶州動/必由禮愛)¶
　(重士大夫不以貴倨人時鄆賊掠商/河華破之斬首二千級遂復縣境)五代郭瓊(周齊/州防)¶
　(禦使民饑瓊以已奉振之人懐其/惠相率詣闕頌其德政詔許立碑)宋尹崇珂(淄州刺/史有善)¶
　(政民詣闕請/立石頌德)李漢超(齊州防禦使有善政齊人詣闕/求立碑頌德太祖命徐鉉為文)¶
　(賜/之)吕夷簡(通判濵州時河水泛溢夷簡固隄防分𨗳/水勢民頼以安河北自五代以來税及田)¶
　(噐夷簡悉/表除之)王巖叟(知齊州先是巖叟言河北𣙜鹽法/尚行民受其弊至是請以所言鹽)¶
<pb:KR2k0008_WYG_022-24b>¶
　(法行之/京東)韓𤦺(通判淄州留心/民事有治行)唐介(通判德州轉運使/崔嶧以庫帛配民)¶
　(而過估其直介竟沮之/其子義問嘗知齊州)范純仁(知齊州齊俗凶悍純/仁治以寛時有盜竊)¶
　(而督償者繋司理院純仁欲使保外輸納通判曰此/釋之復紊官司往往待其疾斃純仁曰法不至死以)¶
　(情殺之豈理也耶遂戒飭而釋之使自新/囚懽呼而出轉相告語是嵗犯法者減半)蘇轍(齊州/掌書)¶
　(記有/文名)曽鞏(知齊州會朝廷變法遣使四出鞏推行有/方民用不擾及代去州人絶橋閉門留之)¶
　(至夜乗間/乃得去)晁補之(知齊州力於為政有羣盜晝掠塗/巷補之黙得其姓名一日宴客召)¶
　(賊曹授以方畧酒行未竟/悉擒以來一府為撤警)趙彦若(通判淄州民有犯/法當死者彦若曰)¶
　(在律有之親年九十無/侍養者聴讞遂奏減死)李常(知齊州齊多盜論報無/虚日常得黠盜刺為兵)¶
<pb:KR2k0008_WYG_022-25a>¶
　(使在麾下盡知嚢括處悉發/屋破柱㧞其根株姦無所匿)趙挺之(通判德州哲宗/即位賜士卒緍)¶
　(錢郡守貪耄不時給卒怒譟入府守趨避挺之坐/堂上呼問状立發庫錢而治其為首者衆即定)何¶
　繼筠(隶州防禦使大興鹽利厚養士人在/邉二十餘年逺人畏其名繪像拜之)趙叔皎(靖/康)¶
　(初為德州兵馬都監建炎初金人圍城率兵禦之/前後六戰金人登城力戰被執怒罵不屈而死)金¶
　張萬公(大定中為長山令時土㓂未平一旦至城下/者萬人萬公登陴諭以鄉里親舊意衆感悟)¶
　(相率而去邑人頌/之後又知濟南府)王擴(同知德州防禦使事被詔振/饑有方畧泰和中山東盜起)¶
　(張萬公委以督捕擴行道遇一男子/舉止不常捕訊果大盜衆以為神)楊伯淵(知泰安/軍有惠)¶
　(政百姓刻石紀其事四遷山東東路轉運使正隆/末羣盜蜂起州郡往往罹害獨濟南頼伯淵保全)楊¶
<pb:KR2k0008_WYG_022-25b>¶
　閏之(齊河縣簿剖决如流庭/無留訟民立碑頌其政)楊伯仁(濵州刺史郡俗/有遣奴出亡捕)¶
　(之以規賞者伯仁至責其主而杖/殺其奴如是者數軰其弊遂止)和安禮(泰安州刺/史貞祐初)¶
　(山東被兵或勸其遁去安禮曰我去城誰與守豈可/避難負國恩乎元兵至戰旬日城䧟竟不屈而死)¶
　元趙炳(世祖時濟南路緫管時妖民作亂炳止罪/首惡餘黨觧散嵗凶發廩振民而後以聞)胡¶
　祗遹(山東東西道提刑按察使所至抑豪右扶寡弱/敦教化厲士風民有父子兄弟相訟者必懇切)¶
　(諭以天倫之重不/獲已則䋲以法)王懋(長山尹省刑罰均力役禁/止不急之務民安其政)趙¶
　孟頫(濟南路同知署緫管府事官事/清簡嘗斷寃獄郡中稱為神明)陳埜僊(鄒平尹/勤心撫)¶
　(字役均而事集去任父老詣闕/留之詔允其請陞秩以旌其賢)康庸(般陽路緫管興/學校活饑民理)¶
<pb:KR2k0008_WYG_022-26a>¶
　(寃獄民/稱其賢)孟居敬(長山尹興學校均力役/政平訟簡民甚便之)髙源(齊河尹/有政績)¶
　(遺愛去官十年/民猶立碑頌之)王構(濟南路緫管學田為牧地所侵/者理而歸之官貸民粟嵗饑而)¶
　(責償不已構/請輸以明年)劉事義(禹城尹民多德之時有/嘉禾生於庭一莖九穗)田夀(臨/邑)¶
　(尹蒞政亷能豪猾/歛手盜賊屏迹)杜世昌(長清尹時出師南征所過/騷然時及長清世昌出境)¶
　(迎之撫以譯語由是入/境肅然秋毫無所犯)趙杞(禹城尹甚有政績/既去而邑人思之)本¶
　朝安然(洪武初山東中書省參知政事立心平正撫/綏勤勞禄止養兵餘以給公用後陞御史大)¶
　(夫/)熊鼎(洪武初山東按察司僉事公平正/直㫁獄平允凡有所劾務從大體)崔亮(洪武/初濟)¶
　(南知府撫綏得宜士民/感服後陞禮部尚書)頼原裕(洪武間章丘縣丞治/政優㳺潔己愛民凡)¶
<pb:KR2k0008_WYG_022-26b>¶
　(因公出鄉必量地/逺近裏糧而行)袁洪(洪武中山東都司都指揮使/練逹兵政一方仰頼後陞左)¶
　(軍都督/府都督)鄧瑜(洪武間濟南衛指揮同知將率軍士從/征囑其妻曰我為人臣當盡死節汝)¶
　(為人婦能盡貞節乎胡氏許諾瑜竟殁/於陣胡氏亦守節不渝詔旌表其門)徐鐸(洪武間/山東布)¶
　(政司學術正大莅政/公平入為户部尚書)鐵鉉(洪武間為山東布政司參/政靖難師起鉉督漕運未)¶
　(嘗乏缺俄軍敗南奔乃募兵固守濟南既而被圍相/持不下城有攻破者輒完之越三月圍始解事聞遣)¶
　(使褒賜陞右布政使尋陞兵部尚書後/大業既定械至京師不屈而死省志)平安(一名保/兒洪武)¶
　(未為山東都指揮靖難師圍濟南安同鐡鉉為城守/訃圍解率兵追至東昌大戰槊㡬及馬踣而止文廟)¶
　(嘉其忠勇不之罪轉大寧都/司京師既定乃自經死省志)胡子昭(革除間由史官/遷山東按察僉)¶
<pb:KR2k0008_WYG_022-27a>¶
　(事歴刑部侍郎後遇/靖難不屈死之省志)陳迪(洪武間為山東布政司左/參議捕蝗弭盜民甚德之)¶
　(後陞禮部尚書靖難師起上䟽陳/論大義被召責問不屈而死省志)鄭敏(洪武間齊東/知縣恤民勤)¶
　(政賦役均平後以事建至京師民詣闕言敏亷勤有/守民懐其惠朝廷復其官仍賜楮幣五百衣三襲)¶
　徐安(洪武末濟南知府精通吏事為政有/方於庫藏出納之弊尤掃清無遺)邵惲(洪武/末新)¶
　(泰知縣亷以律己仁以撫民在/任九年官無廢事邑無流民)李得(洪武末萊蕪知/縣公勤亷幹治)¶
　(政有方秩滿民詣闕乞/留在縣十有五年而卒)馬麟(永樂初山東右布政使/惠澤及人持法不撓司)¶
　(屬敬畏黎/庻獲安)王弼(永樂間霑化知縣沉静寡言愛民/如子秩滿民庻保留復更一任)房¶
　安(永樂中為山東布政司右參政/天資剛毅蒞事敏㨗人皆憚之)薛慎(宣德中長清/知縣得民心)¶
<pb:KR2k0008_WYG_022-27b>¶
　(以親䘮去位民知慎服/闋相率詣闕乞復任)劉中敷(宣德中任山東左布/政使天性質直亷静)¶
　(樂易吏民畏威而懐/惠召為户部尚書)王質(正統初為山東右布政司/使在任亷勤臨政果毅人)¶
　(服其公尋清譽著聞/召為户部右侍郎)宋禮(正統間以工部尚書開濬/運河自濟寧至臨清四百)¶
　(餘里漕運至今頼其利初㑹通河成立祠祀平/江伯而不及禮後有言于朝者遂並祀焉省志)年富¶
　(正統中巡撫山東亷静寡欲遇事敢為時有夷/人居東昌冨奏徙之尋召為户部侍郎省志)張瑄¶
　(正統間為齊東主簿幹濟有方聼訟無屈/麄衣糲食澹如也君子以清節髙之省志)孫慶(正統/間知)¶
　(濟陽縣有惠政尋陞監察/御史民為塑像祀之省志)薛瑄(正統間提調山東學/校每臨諸生親為講)¶
　(解不事夏楚皆呼之/曰薛夫子名臣録)張頎(正統間任臨邑縣學教諭/師道尊嚴訓誨有方學宫)¶
<pb:KR2k0008_WYG_022-28a>¶
　(至今祀/之省志)郭觀(正統中巡按山東首劾三司正佐三四/人去貪墨决疑獄一循公法遷廣西按)¶
　(察僉事/省志)周宻(知平原縣鋤姦惡植善良興禮教/除弊政脩築城池民頼以安省志)伍禮¶
　(景泰間知萊蕪縣政事文學為/一時之最擢曹州知州省志)陸瑜(天順間山東布/政使噐量偉宏)¶
　(諳練政體召為刑部尚書瑜從孫備𢎞治十七年巡/按山東决數十年疑獄革濟寧上下漕閘濫設夫役)¶
　(數萬人值大比監塲聘王守仁主試名/士盡収東人稱科目之盛者此最省志)劉文(天順間/知臨邑)¶
　(縣公亷仁惠政教兼舉遷去民/思慕之立祠祀于學宫省志)姚顯(天順間知齊東/縣公亷剛正動)¶
　(必循古㫁獄不事鞭朴反覆諭以/禮義民知愧服陞大理寺丞省志)何淡(天順間知濵/州亷明仁恕)¶
　(政務畢舉民安其業憂/去泣送者萬餘人省志)白旻(天順間為信陽縣丞公/亷仁愛政多善績適縣)¶
<pb:KR2k0008_WYG_022-28b>¶
　(令缺民詣闕奏請遂陞令操履/愈茂于昔去後民為立石省志)李泰(天順間知禹城/縣時水旱相仍)¶
　(民困于災㤗多方賑濟奏/蠲賦役民頼生活省志)李儒(天順間知鄒平縣亷/潔公平勤於撫字以)¶
　(内艱去民立/祠祀之省志)侯宣(天順間知歴城縣賑饑決獄興學/弭盜嘗奏免牧馬民受其賜德政)¶
　(有碑/省志)陳善(成化間山東按察副使張秋厄于西南黄/河之衝善沿堤壘石東岸十二里南旺湖)¶
　(西岸八十里沙河逹臨清植桞數/百萬株甚有功于漕河云省志)許進(成化間巡按/山東剛正嚴)¶
　(肅貪汚望風解組减長清等縣鹽船閘夫革濟寧等/處濫設夫役賑恤饑荒平反獄囚官至吏部尚書省)¶
　(志/)才寛(成化間知商河縣平易近民/政事脩舉官終都御史省志)張慶(成化初知/章丘縣動)¶
　(循禮法民安其化路不拾/遺陞去民立石紀之省志)白行順(成化間知濟南府/緩刑興學撫散賑)¶
<pb:KR2k0008_WYG_022-29a>¶
　(窮尋陞山西參政士民遮/留不獲乃為之立碑省志)衛英(成化間同知濟南府志行/髙潔蒞政嚴明陞去行李)¶
　(蕭然人服/其清省志)薛芳(成化間知長山縣剛明亷正興學化俗/百廢修舉後改臨清民立徳政碑省志)劉¶
　謐(成化間知鄒平縣政尚平易時有蝗食稼虎噬人/謐禱于神其害皆息以憂去民立祠祀之省志)梁驥¶
　(成化間知禹城縣亷能懋著救荒賑饑區/盡甚悉民頼存活者衆至今思之省志)衛述(成化間知/武定州剛)¶
　(直清敏崇禮教斥異端風俗/丕變去後人思慕之省志)王嵩(成化間知青城縣亷明/寛厚不事苛察民不忍)¶
　(欺有古循吏風尋/擢監察御史省志)涂昪(成化間知蒲臺縣愷悌有容勤于/撫字興學均徭民安其政尋陞監)¶
　(察御史/省志)劉大夏(𢎞治初以都御史來治河決自黄陵岡之上/東西築大隄數百里漕運無虞居民免患父)¶
　(老至今傳/頌省志)楊文卿(𢎞治間提督山東學校造就生徒勤/懇不倦秉公黜陟士心允服省志)趙¶
<pb:KR2k0008_WYG_022-29b>¶
　璜(𢎞治間知濟南府為政敦大體不事苛急有德政/頌後以都御史巡撫山東尤極力拊循東方以靖)¶
　(省/志)王鏜(德平知縣亷正公勤居三載民安盜/息陞監察御史民立去思碑焉省志)何繼周¶
　(𢎞治間知萊蕪縣發奸摘伏事無滯留旱蝗祈/禱天乃雨蝗盡死遷知膠州民為立石省志)姜洪¶
　(正德初任山東左布政時流賊猖獗洪飭兵繕守民/恃無驚擾性清儉服食澹如後陞山西巡撫行李蕭)¶
　(然省/志)黄瓉(巡撫山東時值武廟南巡調度有方民恃/不擾性鯾直嘗面斥人過平生清苦士論)¶
　(重之/省志)孫燧(正德間任山東按察使明習法律獨持憲/體朝命三堂按歸善王慮有他擬檄兵為)¶
　(防燧毅然徃不終朝具獄草䟽/以待明決類此士論偉之省志)許逵(正徳間樂陵知/縣時流賊㓂亂)¶
　(逵募兵率士斬獲甚多以功陞山東按察僉事整/飭武定兵偹賊勢愈盛終不敢入一方頼之省志)熊¶
<pb:KR2k0008_WYG_022-30a>¶
　驂(正德間萊蕪知縣值流賊侵境驂率民衆出/戰為賊所執與主簿韓塘俱不屈死之省志)劉繼¶
　仁(正德間知蒲臺縣天性鯁直為政嚴而不苛值流/賊初平民生未遂乃極力撫存民有前劉後劉堪)¶
　(作我侯之歌後以事忤中官/左遷死百姓至今思之省志)王相(正徳間巡按山東/訪除民蠧摘伏如)¶
　(神按臨清捕監官稔惡者數軰悉付於法時/朱寧怙寵遂被摘逮繫謫髙郵州判省志)余翔(正/德)¶
　(間知歴城縣性清直不受請託節財用均賦/役革冐越民多頼之尋擢監察御史省志)朱節(嘉/靖)¶
　(二年廵按山東時兵旱相仍礦賊竊發節自部封軍/身親督戰一鼓擒賊山東蕩平竟以勞感疾卒民痛)¶
　(如䘮父母贈大/理少卿省志)¶
流寓李白(蜀人唐宗室通詩書喜縱横術擊劔為任俠/輕財重施客游任城與孔巢父韓凖裴政張)¶
<pb:KR2k0008_WYG_022-30b>¶
　(叔明陶沔居徂徠山/日沉飲號竹溪六逸)范仲淹(蘇州人㓜随母適長山/朱氏讀書黌堂山後仕)¶
　(宋官至參/知政事)孫復(平陽人舉進士不第退居泰山學春/秋著尊王發微十二篇學者多師之)¶
　(稱為泰/山先生)李洞(滕州人以文章名仕无官至翰林直學/士僑居濟南有湖山花竹之勝作亭曰)¶
　(天心水面文宗嘗命/虞集作文以記之)張祐(覃懐人寓居陵縣仕元累/官中書省參政後追封清)¶
　(河郡公有墓/今在縣東)¶
人物周公晳哀(齊人不仕家/臣孔子賢之)秦茅焦(齊人秦嫪毒之亂/始皇遷太后於雍)¶
　(下令曰敢諌者死諌而死者二十七人齊客茅/焦最後諌辭甚切直始皇悟母子復合如初)漢伏¶
　勝(濟南人秦愽士文帝時求能治尚書者伏生老不/能行使晁錯徃受之得二十九篇今文尚書是也)¶
<pb:KR2k0008_WYG_022-31a>¶
　終軍(濟南人辯博能文武帝朝年十八選為博士弟/子初軍歩入闗闗吏與繻軍曰大丈夫西逰終)¶
　(不復傳還棄繻而去後為謁者給事中建節東出闗/闗吏曰此前棄繻生也累擢諌議大夫後使南越卒)¶
　(時年二十餘/世號終童)田何(淄川人徙杜陵號杜田生明易學/著易傳數篇其同郡楊何受易於)¶
　(何元光中徴/為大中大夫)張軌(淄川人少好學志識開朗仕至隴/右府長史家無餘財惟有書數百)¶
　(卷/)東方朔(平原厭次人武帝時上書稱㫖待詔公車/金馬門以恢諧得親幸累遷太中大夫給)¶
　(事中時有正諌法/言以為滑稽之推)王訢(濟南人有才行武帝時為被/陽令以御史暴勝之薦徴為)¶
　(右輔都尉守右扶風視事十餘年有政/績昭帝時代車千秋為丞相封宜春侯)林尊(濟南人/事歐陽)¶
　(髙治尚書為愽士論石/渠官至少府太子太傅)髙詡(平原般人曽祖嘉以詩/授元帝仕至上谷太守)¶
<pb:KR2k0008_WYG_022-31b>¶
　(父容為光禄大夫詡以父任為郎世傳魯詩以清操/知名王莾篡位詡遂不仕光武即位徴拜大司農簒)¶
　成翊世(平原人好學明道術少為郡吏延光中太子/廢詡世上書訟之下獄免歸及太子立是為)¶
　(順帝拜議郎恥不受後執政者交/引之除尚書在朝正色省僚敬憚)羊陟(泰山梁父人/少清直遷冀)¶
　(州刺史奏按貪濁所在肅然三遷尚書令以劉寵龎/艾清亮在公薦舉升進帝嘉之拜河南尹禁制豪右)¶
　(京師/憚之)襄楷(平原隰隂人好學博古善天文隂陽之術/桓帝時灾異尤數楷詣闕上書言春秋以)¶
　(來連有霜雹及大雨雷由刑罰急/刻所致願賜清問極盡所言不聼)羊續(泰山平陽人/祖侵司𨽻校)¶
　(尉父儒為大常續以功臣後累官南陽廬江二郡太守/討平諸㓂訪民疾苦将丞嘗獻生魚續受而懸之丞)¶
　(又進續乃出前所/懸者以杜其意)禰衡(平原般人少有才辯尚氣剛/傲曹操欲殺之憐其才送之)¶
<pb:KR2k0008_WYG_022-32a>¶
　(劉表荆州士大夫皆賔禮之表又送之江夏太守黄/祖為祖所殺時年二十六平生之文多亡失惟鸚鵡)¶
　(賦為世/所傳)三國鮑勛(泰山平陽人父信魏濟北相文帝/時為駙馬都尉兼侍中在朝多所)¶
　(匡諫為劉曜所譖下獄鍾繇等皆表其無/罪竟被殺勛亷而能施死之日家無餘財)髙堂隆(泰/山)¶
　(平陽人魯髙堂生後也仕魏官至侍中文帝有所欲/為隆數諌之其奏䟽多激切及卒帝嘆曰天不欲成)¶
　(吾髙堂隆/捨我亡耶)臧覇(泰山蕐人父戒為縣獄掾㨿法不聼/太守私殺太守怒令收戒詣府覇年)¶
　(十八将客數十要奪之因與父俱亡命後從陶謙擊/黄巾歸魏屢立戰功封良成侯卒謚威子艾孫觀曽)¶
　(毓嗣爵俱仕/至青州刺史)管輅(平原人明周易精於天文風角占/相之術每言輙應嘗曰吾恐四十)¶
　(七八間不見男婚女嫁/也果年四十八而卒)晉石鑒(厭次人出自寒素雅/志公亮仕魏為御史)¶
<pb:KR2k0008_WYG_022-32b>¶
　(中丞多所紏正朝廷憚之入/晉累官司徒封昌安縣侯)羊祜(續孫累遷尚書右/僕射都督荆州諸)¶
　(軍事逺邇悦服吳陸抗甞稱其德量雖樂毅諸葛孔/明不能過祜上䟽力勸帝取吴卒贈太傅甞遊襄陽)¶
　(峴山後人建碑立廟於上人/望其碑輙堕淚因名堕淚碑)胡母輔之(泰山奉髙人/少擅髙名不)¶
　(拘小節王衍甞稱其吐佳言如鋸木屑霏霏不絶/仕為繁昌刺史節酒自厲有能名卒於湘州刺史)觧¶
　系(濟南人系及二弟結育並以清潔著名系累遷雍/州刺史與趙王倫討氐羗倫用佞人孫秀與系争)¶
　(軍事朝廷知系守正而召倫還系表殺秀以謝/氐羗不從被秀譛免官結歴官至御史中丞)羊曼¶
　(祜兄孫任逹嗜酒與阮放等八人同志友善並為名/士時州里稱阮放為宏伯郄鑒為方伯胡母輔之為)¶
　(逹伯卞壼為裁伯蔡謨為朗伯阮孚為誕伯劉綏為/委伯而曼為䵬伯號兖州八伯擬古八俊曼官至丹)¶
<pb:KR2k0008_WYG_022-33a>¶
　(陽/尹)劉寔(平原人博通古今清身潔己累官吏部郎參/相國軍事以世多進趣亷遜道缺乃著崇讓)¶
　(論後拜太尉弟智少貧窶每負/薪自給讀誦不輟竟以儒行稱)羊鑒(太山人父濟匈/奴中郎将兄煒)¶
　(歴徐兖二州刺史鑒為東陽太守後/討蘇峻有功封豐城縣侯徙光禄勲)南北朝羊𤣥保¶
　(南城人宋武帝時歴丹陽尹㑹稽吳郡太守文帝以/其亷素寡欲故頻授名郡為政雖無殊績而去後常)¶
　(必見思不營財利産/業儉薄有清名於時)明僧紹(平原鬲人明經𨼆居聚/徒立學宋累辟不就弟)¶
　(慶符知青州南齊髙帝欲徃見僧紹避之帝遣人賜/以竹根如意及筍籜冠子山賔博通經傳仕梁為學)¶
　(士贈/侍中)劉杳(平原人伯懐珎父懐慰皆至顯宦杳博綜/羣書仕梁官至尚書左丞清儉無雜好所)¶
　(著要雅及髙士傳等書及從/叔峻類苑凡一百二十卷)趙𨼆(平原人性聦敏善/書記安開樂道不)¶
<pb:KR2k0008_WYG_022-33b>¶
　(雜交遊仕魏為丞相功曹參軍專掌機宻文/翰多出其手時人稱為敏給累遷至司徒)羊侃(泰/山)¶
　(梁父人雅愛文史仕魏以勇力聞魏帝謂曰或謂卿/為武豈羊質虎皮乎試作虎状侃因伏以手抉殿柱)¶
　(沒指魏帝壮之以/功進爵鉅平侯)明亮(平原人有識幹仕魏累遷陽/平太守清白愛人甚有惠政)¶
　(轉汲郡太守為政如前/及卒二郡皆追思之)羊鴉仁(泰山鉅平人自魏歸/梁封廣晉侯侯景攻)¶
　(臺城鴉仁率所部入援為景所獲以為五兵尚書鴉/仁謂所親曰吾受寵朝廷今若此死有餘責乆之竟)¶
　(出奔/被害)傅伏(泰安人仕北齊以戰功累遷東雍州刺史/周克荆州遣人以其子來招降伏曰事君)¶
　(有死無二此兒不忠不孝願/即斬之後聞後主已獲乃降)隋明克讓(僧紹孫父山/賔梁侍中克)¶
　(讓少儒雅善談論博渉書史所覽将萬卷年十四釋/褐湘東王法曹參軍入隋拜太子内舍人進爵為侯)¶
<pb:KR2k0008_WYG_022-34a>¶
　(于時盛徴才學之士至/於博物洽聞皆出其下)唐秦瓊(齊州歴城人從太宗/戰伐有功累官左武)¶
　(衛大将軍贈徐州/都督圖像凌煙閣)杜伏威(齊州章丘人隋末據有江/淮自稱将軍進用士人善)¶
　(利甲兵人多頼之後納欵於唐/拜太子太保兼行臺尚書令)任敬臣(隶州人五歳/䘮母哀毁過)¶
　(制問其父曰若何可以報母父曰惟揚名顯親耳乃/刻志讀書舉孝亷累官𢎞文舘學士終太子舍人)¶
　貟半千(齊州全節人覊角通書史舉童子髙第髙宗/時官至𢎞文舘直學士出刺亳隶蘄三州以)¶
　(文雅飭吏事所至禮化大行/以清白稱及卒吏民哭野中)崔融(齊州全節人擢八/科髙第武后時遷)¶
　(内史鳳閣舍人時有司議闗市行人盡征之以融諫/止融為文章華婉朝廷大筆多委之其洛出寳圖頌)¶
　(尤/工)孟簡(徳州平昌人工詩尚節義舉進士宏詞連中/累官至諌議大夫議論抗切出為常州刺史)¶
<pb:KR2k0008_WYG_022-34b>¶
　(陞戸部侍郎/加御史中丞)崔從(融曽孫擢進士第累官尚書左丞長/慶初領鄜坊節度羗不敢犯竟卒)¶
　(謚曰正從立朝有風望内無聲伎娛玩士大夫賢之/子慎由擢進士累官工部尚書次子安濳亦登進士)¶
　(官至節/度使)五代田敏(鄒平人少通春秋之學詳明禮樂/博渉典墳梁舉進士第周累官工)¶
　(部尚書以太子少保致仕敏解官歸多釀羙/酒待賔客親授諸子經子章官至殿中丞)宋張令¶
　鐸(厭次人後唐時補小校宋初累官東京舊城内都/㸃校卒贈侍中令鐸性仁恕嘗語人曰我從軍三)¶
　(十年大小四十餘戰多摧/堅䧟敵未嘗妄殺一人)劉蟠(濵州渤海人漢乾祐/初進士為益都主簿)¶
　(宋初累官監察御史太宗時歴淮南轉運使遷至左/諌議大夫蟠性清介能攻苦食淡好設竒以售知人)¶
　(主子鍇咸平初進士累遷/至户部郎中鹽鐡副使)王杲(齊州人從征澤潞平/揚州皆有功遷官散)¶
<pb:KR2k0008_WYG_022-35a>¶
　(指揮使太宗時以戰功累遷唐州/刺史靈州副部署歴知并夏石州)張雍(德州安德人/治毛詩開寳)¶
　(中進士知南雄州端拱中累官右諫議大夫後以尚/書右丞致仕雍蒞事勤恪恃其清幹受遇於時所至)¶
　(糲鎮率皆裁節集/㑹賔佐糲食而已)李惟清(章丘人開寳初以三史釋/褐累官刑部侍郎贈户部)¶
　(尚書為人倜儻自任有鈎/距臨事峻刻所至稱强幹)趙鎔(樂陵人以刀筆事太/宗於藩邸上即位補)¶
　(東頭供奉官累遷右驍衛大将軍知滄州兼兵馬部/署在郡完城塹嚴戰具宼至聞有備輙引去官至知)¶
　(樞宻/院事)范正辭(齊州人第進士調安陽主簿太宗時累/官江南轉運使有民為盗掠財官為捕)¶
　(係十四人獄具當死正辭察其寃捕得真盗釋前係/者官至河東轉運使子鳳舉進士歴官右司諫龍圖)¶
　(閣直/學士)胡旦(濵州渤海人少有雋才博學能文太宗時/舉進士第一累官知海州後以秘書少監)¶
<pb:KR2k0008_WYG_022-35b>¶
　(致仕居襄州卒旦喜讀書既䘮明猶令人誦經史𨼆/几聼之著漢春秋五代史畧将帥要畧演聖通論唐)¶
　(二家傳三/百餘卷)盧琰(淄川人父浚右諌議大夫琰太平興/國中進士累官右諌議大夫知永興)¶
　(軍再為河北轉運使勤於吏職所至以幹集聞及卒/母八十餘無恙真宗憫之以其子士倫為太常愽士)¶
　(給禄/終䘮)王沔(齊州人聪察敏辯有適時之用太平興國/初進士累官參知政事上前言事能委曲)¶
　(敷繹弟淮亦舉/進士任殿中丞)姜遵(長山人舉進士為蓬萊尉累官/侍御史遷右諌議大夫知永興)¶
　(軍召拜樞/宻副使)趙自化(平原人髙祖常景州刺史父知嵓/習經方名藥之術以授自化自化)¶
　(遂以醫鳴診治有竒效累遷至正使所/著有四時養頥録及漢沔詩集五卷)石介(兖州奉/符人師)¶
　(事孫復固窮苦學進士及第歴鄆州推官嘉州判官/居憂躬耕徂徠山下𦵏五世之未𦵏者七十䘮以易)¶
<pb:KR2k0008_WYG_022-36a>¶
　(教授魯人號徂徠先生服除為國子監直/講進慶歴聖徳頌出判濮州有徂徠集)周起(鄒平/人舉)¶
　(進士通判齊州累官右正言真宗東封還羣臣多獻/文頌徳起獨上書陳警戒歴知數府州所至有風烈)¶
　(官至樞宻副使卒謚安惠起性周宻家藏書至萬/餘卷與弟超俱能書集古今人書為書苑十卷)張¶
　揆(歴城人舉進士仁宗時擢天章閣待制兼侍讀一/日進讀漢馬后傳因言今妃族太盛宜裁損使保)¶
　(其家帝嘉納之加翰林侍讀學士知齊州弟掞㓜篤/學舉進士歴遷龍圗閣直學士知成徳軍以戸部侍)¶
　(郎致/仕)單煦(平原人舉進士歴知昌濮合州皆有政績累/遷至光禄卿煦性友愛兄熈嘗歐人致死)¶
　(煦曰家貧親老仰兄以養義當代死即趨鬪所待捕/已而死者甦驚問之煦以情告其人感嘆遂輟訟)¶
　劉庭式(齊州人舉進士通判宻州後監太平觀以夀/終初庭式約娶鄉人之女及舉進士女以疾)¶
<pb:KR2k0008_WYG_022-36b>¶
　(盲且貧甚其家不敢復言庭式卒娶及婦/死哭之甚哀程頥蘓軾皆嘆以為不可及)韓贄(齊州/長山)¶
　(人第進士知諫院宰相梁適以私容奸狄青起卒伍所/位樞宻内侍王守忠遷官不次皆舉劾無所避平生)¶
　(得禄賜悉買田贍族黨/後以吏部侍郎致仕)李格非(濟南人舉進士累官/禮部員外郎嘗著洛)¶
　(陽名園記謂洛陽之盛衰天下治亂之候也其後洛/陽陷於金人以為知言格非工於辭章嘗言文不可)¶
　(茍作誠不著則不能工妻王氏拱辰/孫女女清照自號易安居士皆能文)劉䝉(濱州渤海/人恥為詞)¶
　(賦不舉進士習茂才異等又不欲自售後舉遺逸試/第一擢知湖陽縣不肯行免役法而條上其害即投)¶
　(劾去及卒門人誄/之號曰正思先生)吕頥浩(其先樂陵人徙齊州舉進/士髙宗時歴知江陵府㑹)¶
　(苗傳作亂頥浩倡義勤王與張俊語曰今事不諧不/過赤族為社稷死豈不快乎髙宗復位陞中書門下)¶
<pb:KR2k0008_WYG_022-37a>¶
　(平章卒贈太師封/秦國公謚忠穆)王衣(歴城人以䕃補官又中明法/科建炎初為司勲郎中遷大)¶
　(理少卿累遷至刑部侍郎衣質直和易/持法不阿所全活者甚衆議者賢之)李亘(兖州乾/封人少)¶
　(好學有智慮以進士擢尚書郎建炎末金人犯淮南/亘不及避劉豫使守大名與凌唐佐謀宻陳豫可取)¶
　(状于朝事泄坐死後/贈官立祠曰愍忠)辛棄疾(歴城人少與党懐英同/師蔡伯堅筮仕决以蓍)¶
　(懐英遇坎因留事金棄疾得離决意南歸紹興末縳/宋叛将歸朝歴官樞宻都承㫖嘗作九議并美芹十)¶
　(論上之歴更外任累遷龍圖閣待制棄疾與朱熹素/善熹没黨禁方嚴獨為文往哭之卒謚忠敏所著有)¶
　(稼軒/集)金党懐英(泰安州人父純睦本馮翊人仕為泰/安軍録事叅軍卒於官因家焉懐英)¶
　(博學能屬文辭尤工篆𨽻當時稱為第一舉進/士官至翰林學士承㫖卒謚文獻著有文集)范拱¶
<pb:KR2k0008_WYG_022-37b>¶
　(濟南人九嵗能屬文深於易學在宋舉進士金完顔/宗弼領行䑓省事以為官屬多陳百姓利病除淄州)¶
　(刺史未幾致仕大定中召除/太常卿議郊祀禮尋復致仕)蒲察𤦺(陽信人補刑部/掾哀宗遷歸徳)¶
　(汴京立講議所受陳言文字琦亦預焉與元好問甚/相得崔立變後令改易巾髻琦謂好問曰今日易巾)¶
　(髻在京人皆可獨琦不可至其家自縊死𤦺/性沉靜好讀書知古今事其母以孝謹稱)張順(淄/州)¶
　(人金末淄州被圍提控王庭玉将兵救之使順往覘/為敵所執使宣言行省軍敗宜速䧏順陽許諾乃呼)¶
　(城中曰外兵無多節度軍且至宜堅守/無降敵交刄之順曰得為忠義鬼足矣)楊敏中(淄州/人仕)¶
　(為屯留主簿致仕貞祐初元兵取淄州敏中與判官/齊鷹揚及州民張乞驢等募兵備禦城䧟率衆巷戰)¶
　(鷹揚戰死敏中與乞驢被執亦不屈而死事聞鷹揚/贈淄州刺史敏中同知横海軍節度使事乞驢同知)¶
<pb:KR2k0008_WYG_022-38a>¶
　(淄州/軍事)元嚴實(長清人㓜知書志氣豪放元兵畧山東/金東平行䑓以實為民兵百户授長清)¶
　(尉後歸元為東平路行軍萬户有功徳於民及卒逺/近悲悼野哭巷祭旬月不已中統初追封魯國公謚)¶
　(武惠子忠貞忠濟忠嗣忠範/忠傑忠裕忠祐皆顯於時)劉敏中(章丘人祖鼎仕/為郎中李全攻)¶
　(濟南鼎以書諭之全引去敏中㓜卓異不凡至元中/為監察御史劾權貴不報辭職歸復起歴集賢學士)¶
　(商議中書省事上疏陳十事累遷翰林/學士承㫖卒謚文簡所著有中菴集)劉通(東平齊/河人初)¶
　(從嚴實歸元授齊河總管濟南知府中統至元間累/遷太平路總管俄授鎮國上将軍為淮西道宣慰司)¶
　(都元帥子淵從政崖山/有功累官頴州副萬戸)劉伯林(濟南人任俠善騎射户/金末為威寜防禦千)¶
　(歸元以功累遷西京留守兼兵馬副元帥伯林在威/寜十餘年務農積榖與民休息隣境凋瘵而威寜獨)¶
<pb:KR2k0008_WYG_022-38b>¶
　(為樂土及卒/追封秦國公)張榮(歴城人状貌竒偉金末兵起榮率/衆據濟南尋歸元授山東行尚書)¶
　(省兼兵馬都元帥知濟南府事累立戰功勸止主帥/殺戮綏來流民政績為天下第一世祖時封濟南公)¶
　(卒年八/十二)孟徳(濟南人由鄒平縣令累官同知濟南路/事數從世祖征伐有功遷沂郯萬户加)¶
　(至昭勇大将/軍招討使)張立(長清人初從嚴實畧江淮為百戸/又從憲宗征蜀及率步卒轉粟和)¶
　(林皆有功累官至後衛親/軍都指揮使賜雙珠虎符)齊秉節(濱州蒲䑓人父珪/以戰功累官千户)¶
　(秉節魁偉沉毅涉獵書史稍知兵法從伐宋以功累/官宣武将軍管軍總管又討平安仁賊陞棗陽萬戸)¶
　(府副/萬戸)張均(濟南人父山從伐宋以功為百戸戰死均/襲父職世祖時累立戰功授宣武将軍松)¶
　(江萬户大徳中為和林等/處都元帥鎮國上将軍)張養浩(濟南人為堂邑縣/尹民為立碑頌徳)¶
<pb:KR2k0008_WYG_022-39a>¶
　(遷監察御史疏時政萬餘言後拜禮部尚書叅議中/書省事㑹元日欲張燈上書切諫罷之累遷陜西行)¶
　(䑓御史中丞時嵗饑民相食養浩竭力賑/救遂得疾不起卒追封濱國公謚文忠)張起巖(章/丘)¶
　(人徙濟南延祐中進士第一累官御史中丞翰林學/士承㫖卒謚文穆起巖外和内剛不受人籠絡名聞)¶
　(四裔其面如紫瓊性孝友亷介博學有/文善篆𨽻所著有華峯漫藁及金陵集)韓鏞(濟南人/延祐中)¶
　(進士累官翰林侍講學士拜侍御史以剛介知名罷/歸起為饒州路總管亷正有為僚屬亦化之終甘肅)¶
　(行省叅/知政事)潘昻霄(濟南人號蒼崖先生雄文博學為當/時推重官至翰林侍讀學士所著有)¶
　(蒼崖類稿金石例子/詡為江西提刑理問)程益(章丘人舉進士為國子愽/士與修宋遼金史遷監察)¶
　(御史劾宰相不報即解官/歸後復起為亷訪司僉事)劉斌(歴城人屢立戰功為/濟南新舊軍萬戸鎮)¶
<pb:KR2k0008_WYG_022-39b>¶
　(邳州将卒語其子曰居官當亷正自守毋凟貨利喪/名敗家謚曰武莊子思敬襲職立功官至江西行省)¶
　(叅知政事/卒謚忠肅)劉嶷(伯林子累立戰功官至成都路軍民/經畧使封秦國公卒謚忠惠子元振)¶
　(元禮皆有勇畧元振官至潼川路副招討使/元禮潼川路漢軍都元帥乞解官養母從之)宋敬之¶
　(鄒平人官至輕騎都尉追封京兆/郡侯子紹明官至和林行省叅政)王居敬(長山人好/學有器識)¶
　(官至中書禮部尚書弟居敏/以孝友聞表其門曰孝義)張炤(濟南人㓜頴悟力/學世祖時歴官揚)¶
　(州鎮江東昌三路總管府逹嚕噶齊所至吏民畏服/上下安之後謝病歸卒謚敬惠嘗購書八萬卷以萬)¶
　(卷送濟/南府學)王伯顔(濱州霑化人至正中知福寜州陞福/建轉運副使仍領州事㓂至募兵扼)¶
　(險擊敗之後因馬仆見執賊帥王善曰聞公有惠政/為我尹此州可乎伯顔大罵竟不屈被害頸斷湧白)¶
<pb:KR2k0008_WYG_022-40a>¶
　(液如乳伯顔既死賊時覩其引/兵出入事聞追封太原郡侯)張名徳(淄川人官至/般陽路總管)¶
　(毛貴攻城名徳死節贈/河南行省左丞謚忠襄)本朝髙復(臨邑人洪武初擢/知長春府事為政)¶
　(有惠愛嵗遭大旱齋于城隍祠禱之夜夢神告曰雨/至矣黎明果大雨嵗遂登民歌頌其徳改吉安府同)¶
　(知以老疾辭賜半禄/贍之卒勅𦵏上元縣)張紳(濟南人少從事戎馬間官/至浙江布政博學工詩所)¶
　(作清新典則有古/人風今有詩集)秦琰(歴城人洪武中領鄉薦累官/刑部侍郎才行見譽于時)¶
　聶震(長山人洪武中登進士第歴官户部/員外郎端謹有守後陞本部左侍郎)王璉(長山/人器)¶
　(局沉凝學問精宻師事宋濓洪武中鄉舉至京召見/試詩擢史館編修選入文華堂肄業尋攝御史按河)¶
　(南回奏稱㫖上説謂近臣曰文華堂/諸生如王璉等皆異日将相才也)郭士原(泰安州/人勇畧)¶
<pb:KR2k0008_WYG_022-40b>¶
　(過人累立戰功歴陞/中軍都督府都督)滿甫(章丘人以才行超卓擢任/浙江布政司左布政使)¶
　宋性(徳州人洪武中由國子生為刑部主事署本部/右侍郎後黜為湖廣按察副使調陜西永樂初)¶
　(陞四川布政司右叅政進北京刑部右/侍郎所至以亷能稱比卒人多惜之)賈昭(濟陽縣/人洪武)¶
　(中由舉人任靈石教諭學行卓越歴官/湖廣布政司右叅政後陞雲南布政使)韓禎(章丘人/由太學)¶
　(生拜河南道監察御史克振風紀尋陞江/西布政司左叅政未幾改任廣東卒于官)李溢(利津/人由)¶
　(太學生擢户部主事歴任饒州府知府/政績著聞尋陞山西布政司右叅政)趙讓(肥城人/家貧㓜)¶
　(孤事母至孝傭力以供給母病禱祈欲以身代後母/以天年終讓號泣絶而後蘓廬于墓側有虎夜至讓)¶
　(但悲泣虎自避去之後有刼入廬讓告止有二升米/以為母忌祭資賊感其孝以五錢遺之永樂中詔旌)¶
<pb:KR2k0008_WYG_022-41a>¶
　(表其/門)孫恪(鄒平人洪武末累遷懐柔縣簿民深感之/奏陞知縣後陞福建叅議律身廉謹家無)¶
　(蓄積惟收書以/遺其後而已)孫忠(鄒平人由太學生擢介休簿累/官鴻臚宣徳中以戚畹之貴進)¶
　(爵㑹昌伯為人謙恭小心節儉不奢未嘗以貴驕人/享福禄榮名數十年卒年八十五追封安國公謚恭)¶
　(憲/)王佐(海豐人永樂中領鄉薦入太學擢吏科給事/中務存大體聲譽著聞宣徳中陞戸部侍郎)¶
　(正統中進陞本部尚書器宇洪偉徳量寛/平士林重之没於王事贈榮禄大夫少保)孟善(海豐/人永)¶
　(樂中從征有功累陞都督同知進/封保定侯卒追封滕國公謚忠勇)李濬(武定州人由/太學生擢監)¶
　(察御史性資篤實宣徳中/歴陞都察院左副都御史)張惠(徳州人宣徳間任監/察御史按雲南有異)¶
　(政再按浙江撫緝處賊州郡/獲安召拜禮部尚書省志)尹旻(歴城人正統間鄉/貢第一登進士授)¶
<pb:KR2k0008_WYG_022-41b>¶
　(翰林庶吉士改刑科給事中遷通政司左叅議屢陞/吏部尚書有知人之鍳所選吏皆稱職京師有選法)¶
　(不如尹旻之謡卒贈/太保謚恭簡省志)王允(歴城人少孤勵志讀書正/統中登進士官至左布政)¶
　(使事母克盡孝愛所至以清潔稱母卒廬墓哀毁景/泰三年有司上其母貞節允孝行兩旌表之省志)¶
　張綱(長清人景泰中進士拜監察御史時曹吉祥欲/庇一指揮孽庶奪嫡廕綱疏奏阻之出按寜藩)¶
　(削䕶衛軍士再巡湖廣有李總兵者遺千金劾奏落/職知者詠之曰持節曽巡三楚地却金能繼四知心)¶
　(屢陞僉都御史禦北邊奏㨗憲廟嘗曰/南有王越北有張綱朕何憂哉省志)李森(歴城人/景泰末)¶
　(進士授官給事中有直聲每奏先舁棺于外以疏/斥萬妃家人驕横謫定州同知士論榮之省志)李¶
　綱(長清人天順初進士初授御史出按直𨽻浙江風/裁甚著憲廟即位首請斥胡僧伎士累陞左僉都)¶
<pb:KR2k0008_WYG_022-42a>¶
　(御史綱平生峭直清介與物寡合没時笥/篋唯衣書而已上知清忠賜𦵏祭省志)張鼐(歴城/人成)¶
　(化中進士為監察御史劾論李孜省出為彬州判官/尋起河南僉事治河有功汴民立生祠祀之累陞都)¶
　(御史巡撫遼東召入掌院忤逆瑾落職而/歸瑾敗復官學者稱為栢山先生省志)畢亨(新城/人成)¶
　(化中進士任主事後為順天府丞捕畿内蝗蝗遂滅/累官南京工部尚書嘗奏宦官不當立祠罷歸子昭)¶
　(舉進士官至/都御史省志)洪漢(章丘人成化中進士授主事累陞/江西叅政平桂林荆竹永福諸猺)¶
　(獞遷陜西左布政擢都御史巡撫大同㑹敵㓂邉師/失利漢亦坐去官有飛曰大書于朝壁云洪漢無錢)¶
　(却去官及歸貧不自/給屢薦弗起省志)王勅(歴城人成化末進士及第/授翰林編修謫判夷陵陞)¶
　(四川僉事河南提學副使終南國子監祭酒博/極羣書所著有五經通㫖漫逰雲芝諸稿省志)邉貢¶
<pb:KR2k0008_WYG_022-42b>¶
　(歴城人𢎞治中進士授太常博士擢兵科給事中累/遷河南提學副使陞南京戸部尚書貢與北郡李夢)¶
　(陽信陽何景明相友善肆力古文尤/長于詩有詩文二十卷藏于家省志)徐暹(歴城人𢎞/治末進士)¶
　(任給事中正徳初疏劾逆瑾械獄榜笞幾死落職家/居凡七載足不入城市瑾敗起山西僉事尋陞副使)¶
　(時有鉅冦號混天王刼掠郡縣暹不煩兵以計平之/民為之謡曰不發一矢賊乃盡死不荷厥戈賊死實)¶
　(多卒于/官省志)¶
列女孫氏(平原鄖縣女子名男玉夫為人所殺男玉追/執讎人将殺之或止焉男玉曰婦人以夫為)¶
　(天當親自復雪遂杖殺之有司處以死文獻詔曰男/玉重節輕身以義犯刑縁情定罪理在可原其特恕)¶
　(之/)劉氏(平原人夫金龍守梓潼梁人攻圍金龍疾劉/修戰具率士卒登城拒戰戍副髙景隂謀叛)¶
<pb:KR2k0008_WYG_022-43a>¶
　(劉斬景及其黨十餘人城中乏水劉率衆訴天俄/而雨㴻人得以濟後援至賊退朝廷官其二子)張¶
　義婦(鄒平人李五妻年十八夫戍永寜而卒張養舅/姑甚孝父母舅姑病凡四刲股以救及舅姑没)¶
　(喪塟無違禮既而嘆曰夫骨暴逺土妾何以生乃卧/積水上月餘不死鄉人憐之資以錢乃往取夫骨及)¶
　(至福寜則失夫𦵏所在張哀號欲絶其夫之魂忽/降于童指示所在果得其骸骨以歸元旌表之)¶
　胡氏(濱州人劉平妻從夫行戍宿沙河岸虎噬其夫/胡持刄刺之虎棄其夫而死事聞元復其門)¶
　劉氏(陵州人吕彦能妻元至正中賊犯陵州彦能與/家人謀所往姊曰我喪夫久又無後不死何為)¶
　(赴井死其妻則曰妾必不負君君可自往妾入井矣/彦能二女及子婦王氏二孫女皆隨溺井一門死者)¶
　(七/人)蕭氏(濟南人劉公翼妻有姿色頗通書史元至正中/聞毛貴兵壓境豫與夫謀曰妾詩書家女誓)¶
<pb:KR2k0008_WYG_022-43b>¶
　(以氷雪自將倘城䧟被執悔何追妾以二子一女累/君去作清白鬼於泉下耳夫曰事未至何急於此居)¶
　(無何城䧟/蕭自縊死)鄧瑜妻胡氏(胡氏濟南衛人洪武間瑜指/揮同知将從征囑其妻以盡)¶
　(節瑜竟殁于陣胡守節/終身詔旌表其門省志)楊煥妻王氏(鄒平人寡無子/甘貧守節𦵏其)¶
　(祖翁姑及夫凡/四喪旌表省志)訾氏(禹城人楊天璽妻早殁訾矢節/終身永樂間旌其門曰貞節省)¶
　(志/)王敏妻周氏(徳州人夫卒自縊正統十年/有司上其事詔旌表之省志)劉氏(歴/城)¶
　(人王雲妻也雲卒矢節子允為/布政景泰三年旌其門省志)盧氏(齊東人張珮妻/從夫戍京師生)¶
　(子昌二嵗珮卒盧年十八扶柩歸𦵏紡績事姑及昌/娶吕氏亦早卒吕亦不再嫁成化十六年表曰雙節)¶
　(省/志)馬驄妻司氏(禹城人驄舉鄉試及卒司年二十二/子魁方一嵗司守節事舅姑盡孝魁)¶
<pb:KR2k0008_WYG_022-44a>¶
　(後亦舉鄉試成化/十七年旌表省志)殷氏(濱州人李陵妻𢎞治九年夫/疾篤顧謂殷曰若之何殷以)¶
　(死自誓及夫卒夜半以/孝帯自縊而死省志)馬氏(陵縣人邢端妻端舉鄉/試早卒馬守節子東亦)¶
　(舉鄉試任知縣而卒婦張氏訓/子有姑之風旌曰雙節省志)楊倫妻崔氏(青城人/倫補邑)¶
　(庠生正徳六年流賊入城倫與崔遇賊賊欲刼以從/倫義不受辱賊将殺之崔乞求身代賊怒砍之俱重)¶
　(傷獲不死旌/表其門省志)孫氏(青城人陳策妻正徳六年流賊入/境䇿守東門拒敵死之孫权其屍)¶
　(悲號不食居數日自縊死/合𦵏焉事聞詔旌之省志)范瑄妻(李氏利津人夫卒/守節事姑撫子繡)¶
　(舉進士正徳七年表其/門曰苦節貞婦省志)張氏(利津人安智妻智卒張/以補紉傭直奉養舅姑)¶
　(撫孤煥及長娶王氏焕亦早卒王守節/如姑正徳七年表曰純孝貞節省志)王氏(陽信人/丁鑑妻)¶
<pb:KR2k0008_WYG_022-44b>¶
　(嘉靖七年旌/表貞節省志)曾氏(徳州人張崇禮妻嘉靖間/夫卒自縊因合𦵏焉省志)¶
仙釋郭志空(金章丘人嘗遇異人傳以秘法遂坐而不/卧善運氣或化為靈風而通透闗節或化)¶
　(為玉液而灌溉骨髓/神幻變化非止一端)李笈(濟南人授徒自給寓臨安/嘗詣淨慈寺過長橋見青)¶
　(衣道人林下斸笋爰揖之道人問所往曰未須去且/來同食燒笋食之甚美道人忽不見笈頓覺身輕神)¶
　(逸行步如飛不復飲食去逰茅山/又入蜀隠青城山後乗雲而去)鹿皮翁(淄川人少/精木工岑)¶
　(山上有神泉人不能至也翁於泉上作轉輪懸閣又/於山顚作祠舍留止其旁七十年一日下山呼宗族)¶
　(六十餘人上山半俄淄水盡漂一/郡後百餘年賣藥于市不知所終)麻衣先生(元時居/長清抱)¶
　(道潛真醉歌自娱常以妙藥愈人疾或預告人吉凶/事無不應者聲若巨鐘走及奔馬年餘百嵗嘗過石)¶
<pb:KR2k0008_WYG_022-45a>¶
　(澗岩指謂門人曰此吾𦵏地/也後預言其日而蜕化焉)海上老人(不知姓字髪/如銀絲顔如)¶
　(渥赭雙目澄澈左手常握而不開日進生果三枚水/一勺而已洪武壬午過濟永樂間復至成化乙巳濟)¶
　(南衞指揮朱顯奏聞/賜名王上能省志)¶
　¶
　¶
　¶
　¶
　¶
<pb:KR2k0008_WYG_022-45b>¶
　¶
　¶
　¶
　¶
　¶
　¶
　¶
　明一統志卷二十二¶
