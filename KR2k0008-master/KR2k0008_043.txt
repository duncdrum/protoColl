# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.749910
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十三
<pb:KR2k0008_WYG_043-1a>¶
欽定四庫全書¶
　明一統志卷四十三¶
　　　　　　　　　　　　明　李賢等　撰¶
　　衢州府(東至金華府蘭溪縣界一百二十二里西/至江西廣信府府山縣界一百一十五里)¶
　　　(南至福建建寧府浦城縣界二百一十里北至/嚴州府遂安縣界九十五里自府治至南京一)¶
　　　(千五百七十里至京/師四千六百四十里)¶
　　　(桹九萬二千/二百石零)¶
建置沿革禹貢揚州之域天文牛女分野春秋為越西¶
<pb:KR2k0008_WYG_043-1b>¶
　鄙姑蔑之地秦立太末縣屬㑹稽郡東漢分立新安¶
　縣仍屬㑹稽三國吳以二縣屬東陽郡隋廢太末入¶
　金華屬婺州唐始析婺州信安縣置衢州天寳中改¶
　信安郡乾元初復為衢州宋屬兩浙東路元改為衢¶
　州路本朝改龍游府尋改為衢州府領縣五¶
　西安縣(附郭本秦㑹稽郡太末縣地東漢置新安縣/晉改曰信安屬東陽郡隋初屬婺州唐初置)¶
　(衢州治此咸通中始改西安宋元仍/舊本朝因之編户一百六十八里)龍游縣(在府城/東七十)¶
　(里本秦太末縣東漢末孫吳分置豊安縣又改太末/曰龍丘晉省龍丘以豊安屬東陽郡隋省豊安入金)¶
<pb:KR2k0008_WYG_043-2a>¶
　(華縣屬婺州唐初復置太末縣置縠州尋俱廢貞觀/中復置龍丘縣屬衢州五代唐改龍游宋改盈川縣)¶
　(紹興初復名龍游元仍雋本/朝因之編户一百八十四里)常山縣(在府城西八十/里本太末縣地)¶
　(隋初析置定陽縣尋廢入信安唐咸亨中復析置常/山縣以其地有常山得名初屬婺州乂屬信州後屬)¶
　(衢州宋咸淳末改為信安縣元復名/常山本朝因之編户一百一十里)江山縣(在府城/西南七)¶
　(十五里本信安縣之南川唐置湏江縣尋省永昌初/復置屬衢州五代時吳越改江山縣以其地有江郎)¶
　(山故名宋咸淳末改禮賢縣元復為/江山本朝因之編户一百二十九里)開化縣(在府城/西北二)¶
　(百里本常山縣西境宋乾徳初置開化塲太平興國/中陞為縣屬衢州元仍舊本朝因之編户一百五十)¶
　(三/里)¶
<pb:KR2k0008_WYG_043-2b>¶
郡名姑蔑(春秋/時名)三衢(元和志以州有三衢山故名/吳㑹湏知以路通三越故名)信安¶
　　(唐/名)¶
形勝姑蔑之墟太末之壤(宋毛幵超覽堂記郡即姑蔑/之墟太末之壤東望九峯西)¶
　(瞻靈石南臨樵谷僊聖之所遊/神靈之所隩有道者之所隱也)四通五逹江浙閩廣¶
　之所輻輳(衢州/學記)得山水之勝(宋錢顗云浙江而東環/郡皆山惟信安得山水)¶
　(之勝而三衢山/又信安之絶境)東南孔道閩越之交(宋毛幵和/風樓記)其山¶
　邃以麗其水清以駛(宋程俱保/安院記)據浙江上游川陸所¶
　㑹(郡/志)¶
<pb:KR2k0008_WYG_043-3a>¶
風俗其民輕死易發(漢志吳越之習好勇其地邉楚/戰闘兼并是以其民輕死易發)其¶
　俗悍以果其君子耿耿好氣敏於事(宋程俱保/安院記)有古¶
　遺風(超覽堂記君子多亢言而厲/行易知而難狎冇古之遺風)民淳事簡風俗敦¶
　厚(信安/志)¶
山川龜峯山(在府治後其形如龜昂首垂足/與峥嶸山相連唐羅隱有詩)崢嶸山(在/龜)¶
　(峯山西北吳遣征虜将軍鄭平以千人守峥嶸鎮即/此唐孟郊詩䟽鑿順髙下臨搆横烟霞坐嘯郡齋對)¶
　(玩竒石路斜古樹浮綠氣髙門結/朱華始見峥嶸狀仰止逾可嘉)巖山(在府城西一/十里四靣壁)¶
　(立絶頂平曠/可數十里)爛柯山(在府城南二十里一名石室下/有石橋道書謂此山為青霞第)¶
<pb:KR2k0008_WYG_043-3b>¶
　(八洞天爛柯福地晉樵者王質入山伐木見二童子/對奕質置斧於坐而觀童子與質一物如棗核食之)¶
　(不饑局終童子指示之曰汝斧柯爛矣質歸鄉閭已/及百嵗無復時人矣唐孟郊詩仙界一日内人間千)¶
　(嵗窮雙棋未變局萬物皆為空宋錢顗詩春郊雜遝/擁紅旌共訪仙蹤笑傲行雲徑直從深崦入石橋宛)¶
　(在半空横巖邉瑶圃新開出洞裏芝田舊/種成羽客一枰無復見青山留得爛柯名)九龍山(在/府)¶
　(城南二十里相傳邑人有客死括蒼者其子以筏載/棺歸抵山下為風波所覆後求棺得諸石穴中紫蔓)¶
　(紏結已合斧而鑿之潭水盡赭是夜雷/雨有物飛出視之葢九龍故名九龍山)屹石山(在府/城西)¶
　(二十里平地五峯/㧞起下臨溪水)響谷山(在府城南二十一里崖壁/峭立水環其趾崖之半有)¶
　(石穴風噓之則/鳴故名響谷山)烏巨山(在府城東三十五里兩山連/亘其西山竹樹薈蔚烟雲出)¶
<pb:KR2k0008_WYG_043-4a>¶
　(没一塵不到/尤為竒絶)疊石山(在府城南四十里其石層出若/累疊狀中有巖穴名仙游洞可)¶
　(容十/客)烏石山(在府城西四十里巨石周匝/若城有門可入中有水田)項山(在府/城北)¶
　(四十里其内有洞/山上有項王廟)鵝籠山(在府城東五十里一名繡/峯上有三塢一池江山縣)¶
　(東南亦有/鵝籠山)紫微山(在府城東南五十里一名迷茨/中有懸崖泉滴不休旱則禱焉)東¶
　華山(在龍游縣東二里/下有姑蔑子墓)岑山(在龍游縣南一十五里/其山自金華望之正當)¶
　(其靣故號婺女照臺山邑中/視之如筆架又呼為筆架山)鷄鳴山(在龍游縣南三/里宋嘉祐术邑)¶
　(人吕防講學于此時登山見鷄鳴叢棘中羅得白金/數十鎰輸之官後防三子皆髙科人以為祥又西安)¶
　(縣東十五里/亦有雞鳴山)三疊山(在龍游縣東三十里/中有石室又名相嚴)方山(在龍/游縣)¶
<pb:KR2k0008_WYG_043-4b>¶
　(東四十里山形方正/如冠産茶味絶勝)靈山(在龍游縣南四十里舊名/徐山下有溪溪外有徐偃)¶
　(王/廟)龍丘山(在龍游縣東四十里東陽記山有九石特/秀休表色丹白遠望之狀肖芙蓉故一名)¶
　(九峯巖山漢龍丘萇隱居于此與嚴子陵友善終年/百嵗山際有三疊巖穴外如牕牖中有石床唐徐安)¶
　(貞讀書處宋趙抃詩龍丘石室人難繼安正書堂世/莫登欲識松蘿最髙處九峯排列一層層元焦鼐詩)¶
　(萬山堆裏九峯青中有三賢著隱名/龍現石形千古異虎跑泉眼四時清)白石山(在龍游/縣南四)¶
　(十五里山有圓石聳二十餘丈其/色純白故名唐嘗以此山名縣)唐臺山(在龍游縣里/北四十五)¶
　(下有臺山寺宋王介詩天地鑿開混沌國鬼神剜鎪/驪龍窟不知發秘是何年欲叩山靈無處得我來一)¶
　(見快平生不覺清風生兩腋乗鸞/歸去夢魂消白雲依舊埋蒼石)三衢山(在常山縣/北二十五)¶
<pb:KR2k0008_WYG_043-5a>¶
　(里昔有洪水暴出派兹山為三道故名峭峯竒石玲/瓏紺碧夭矯槎牙不可名狀上有巖洞名曰碧玉中)¶
　(冇石室旁通二/門榜曰玉龍)容車山(在常山縣北二十五里下有/碧玉蓮花二洞又有石如僧)¶
　(趺坐鄉人相與架堂事之名/石僧院今院廢而石僧存)石門山(在常山縣北二/十五里山巔有)¶
　(竅毎旦出雲過東則雨驗之多應元江孚詩石門有/佳氣横亘如長蜺朝為白雲出暮作清風歸歛散開)¶
　(雨暘此理無足疑何時/着謝屐更願凌雲梯)常山(在常山縣東三十里又/名長山絶頂有湖廣可)¶
　(數/畝)嚴谷山(在常山縣北三十八里多窟穴産靈/草嘉木山腹有靈眞洞中有三石人)西山¶
　(在江山縣治西邑人常擇勝為亭/宋縣令黄汝嘉扁曰江山竒觀)騎石山(在江山縣/西二里與)¶
　(景星山相向宋蒋之竒詩/突星疑落星騎石如騎馬)景星山(在江山縣南五里/一名突星宋楊萬)¶
<pb:KR2k0008_WYG_043-5b>¶
　(里詩山頭孤立玉伶俜天上何年墜景/星四向刀峯非不峻如何只是一峯青)漸山(在江山/縣東二)¶
　(十里俗呼大靈山上有泉三泓旱暵/必禱宋徐存刻石記其騐今不存)江郎山(在江山/縣南五)¶
　(十里俗傳嘗有江氏兄弟三人登山巔化為石故名/山頂有池産碧蓮金鯽宋王禹偁詩三茅遺躅在金)¶
　(陵又見江家有弟兄謝眺門前山色好一時分付與/嚴扄周雲叟詩巨靈一夜擘山開三石推從天外來)¶
　(仙客研開修月路/化工築作挽河臺)浮葢仙山(在江山縣南一百里中/冇仙洞石壇石屏竒恠)¶
　(百出又多紅桃花而不實宋汪藻詩/浮空髙展神仙葢列障長開水墨屏)覷星山(在江山/縣南一)¶
　(百一十里巋然為衆山之/宗登此可覩星辰因名)泉山(在江山縣南一百三/十里山周圍數百里)¶
　(皆髙崖深谷漢書朱買/臣言閩越王所保是也)金錢山(在開化縣治東世傳/有金錢二仙於此煉)¶
<pb:KR2k0008_WYG_043-6a>¶
　(丹故名元蔚彦明詩不見煉丹人空/遺石壇井風勁鶴唳清露重丹光冷)文塔山(在開化/縣治東)¶
　(一名文筆峯元魯貞詩天低雲有影日/午塔無隂極目三秋望登髙萬里心)蟠桃山(在開/化縣)¶
　(東北五里昔人多種桃花逺近望之如蒸霞元蔚彦/明詩飛湍激雷雨老樹藏雲烟相逢荷鋤翁疑是武)¶
　(陵/仙)石耳山(在開化縣西八十里周圍三百里連/亘婺源徳興二縣界中有三仙祠)古田¶
　山(在開化縣西八十里山中虎不齧蛇不螫中有/靈湫毎旦有雲一縷浮空而出所向之方輙雨)小¶
　峨眉峯(在府治前舊志唐乾符間刺史季彀因置砦/龍山得二石長六尺許取置文㑹閣前宋淳)¶
　(化間郡守慎知禮移植於此積土為峯嵗乆遂訛傳/為郭璞墓有傳璞言五百年後太守為吾守墓紹聖)¶
　(中郡守孫賁知非璞墓發之得此二石移置堂中宣/和中郡守髙至臨復移歸故處相傳峨眉峯正對府)¶
<pb:KR2k0008_WYG_043-6b>¶
　(治謂不利於郡故置此石以厭之/因培土為峯而名以小峨眉云)梧桐峯(在府城北/七十里與)¶
　(紫微峯對號/南北髙峯)文筆峰(在常山縣治東南宋縣令蘇玭/於此建浮圖直上如筆其後邑)¶
　(人相繼/登第)賢良峰(在常山縣北一十五里宋王介讀/書其下後舉賢良科第一故名)廌¶
　峯(在常山縣北二十里狀如獬廌宋侍御史江躋故/宅在焉本朝王逹詩石脊崚嶒畵裏成翠雲披拂)¶
　(勢縦横月明一夜松濤/吼百獸深藏不敢鳴)獨秀峰(在江山縣東南五十里/特出衆山之間故名)¶
　温峰(在江山縣南一百里嵓石倒垂/如雞咮然出泉不絶禱雨多應)仙霞嶺(在江山/縣南一)¶
　(百里宋史浩帥閩過此募人以石甃路三百六十級/趙汝騰詩鷄鳴秣馬渡仙霞鳥道迢遥望去賖暗水)¶
　(盡從荒磵落好/山剛被暝雲遮)鴉金嶺(在開化縣東二十五里/山半有靈湫名攝龍洞)芹嶺¶
<pb:KR2k0008_WYG_043-7a>¶
　(在開化縣西南三十里與/遯嶺相連並峙其髙切雲)九仙巖(在西安縣東五十/里狀如屏倚當其)¶
　(中凹處撑柱上下為屋數/間唐徐安貞讀書於此)翠光巗(在龍游縣北五里/縠溪之次宋鄭得)¶
　(彛詩縠皺晴瀾翠欲回春光摇動亂雲推石崖無限/臨流興留與舟人訪草萊元張止道詩鑿開混沌翠)¶
　(光濕分破鴻濛元氣寒玉溜半/泓垂急雨縠波千尺起狂瀾)趙公巖(在常山縣北/二十五里有)¶
　(石洞可容百人宋/趙抃嘗讀書其間)白巗(在江山縣東四十五里/山巔有池飛瀑如白練)登眞¶
　巖(在江山縣西北十五里唐女/冠詹妙容於此學登仙故名)宋村巖(在開化縣南/四十五里有)¶
　(石人及石龍首水出龍口不絶下有石臺承之皆自/然無斧鑿痕元徐子正詩&KR1713;砑紫雲涸鏗鍧神鼔石)¶
　(機杼有時鳴雷電常虩虩下方乆旱暵/斯民亦孔亟何當作霖雨枯槁回春碧)太眞洞(在府/城北)¶
<pb:KR2k0008_WYG_043-7b>¶
　(六十里洞門廣五尺内有/玉泉或傳洞穴通太乙泉)禹迹洞(在常山縣南一十/里洞前有石刻唐)¶
　(刺史陸/仁璨文)白龍洞(在常山縣治西相傳其地草木蒙宻/疑神所宅一夕大風雨有白龍凌虚)¶
　(而翔視其處乃二洞也一當山腹傴而入莫窮其奥/一當山趾澗溜潺潺莫識其源宋徐似道詩後洞白)¶
　(雲前洞出上池紅葉下池流水花/照眼明金鯽石髪藏春䕶玉虬)攝龍洞(在常山縣/北二十五)¶
　(里洞前有石竇常乾禱雨者/致其誠則水溢有異物出焉)靈龜洞(在常山縣南八/十里中有石龜)¶
　(三其像/逼真)烟蘿洞(在江山縣南五里相傳昔有/煙蘿子者於此修道故名)青雲洞¶
　(在江山縣南二十五里相傳其中有龍/宋乾道間邑人鑿石得其穴蛻骨甚多)左坑洞(在江/山縣)¶
　(北二十里洞凡六七所中/冇石佛石乳石田之類)彭湖(在府城東一十五里/俗傳里人彭氏竈下)¶
<pb:KR2k0008_WYG_043-8a>¶
　(忽㒼雙荀斸之流血/即大雷雨因䧟為湖)西湖(在龍游縣治西南宋馬天/驥儗杭之西湖開此以備)¶
　(遊/覽)五百人湖(在龍游縣北三十里俗傳昔冇五百人/於此竭水取魚得異魚及銅缶既而水)¶
　(暴長五百人皆没因/名凡溉田五百餘頃)信安溪(在府城西二里一名西/溪環城西北東流入龍)¶
　(游縣界號盈川溪至縣北五里乂名縠/溪東流與東陽江合歴嚴逹杭入於海)定陽溪(在府/城東)¶
　(九里一名東溪源出處州遂昌縣之周公源東北流/入本縣界至鷄鳴山下與信安溪合其分派自石室)¶
　(横溪築堰導流迤北/溉田五萬六千餘畝)柘溪(在府城西一十五里一名/檫溪諺云檫溪通相公出)¶
　(宋時水通郡人/余端禮果拜相)縠溪(在龍游縣北五里漢志太末縣/有縠水唐置縠州以此宋汪佖)¶
　(詩波紋端與縠紋同正倚䦨干想像中/更被輕舠横截去斜陽染出半江紅)文溪(在江山/縣南三)¶
<pb:KR2k0008_WYG_043-8b>¶
　(卜五里其源有四一自石鼔山一自廣源一自/永豊之後源一自括蒼之半桃山合為是溪)金溪¶
　(在開化縣北四十里源出馬金嶺下西北流繞縣治/名金溪又轉而東南流經常山縣郭名金川下流與)¶
　(文溪合為/信安溪)浮石潭(在府城北五里有石髙可丈餘水/大漲亦不没唐白居易詩浮石潭)¶
　(前停五馬望濤/樓上得雙魚)楊侯潭(在龍游縣南五里/上有唐楊侯祠)團石潭(在/龍)¶
　(游縣西二十里有石出潭上古語云團石圓出狀元/宋紹興中大水石轉視之正圓明年郡人劉章果魁)¶
　(廷/試)石壁潭(在龍游縣東三十五里唐杜荀鶴詩有山/有水堪吟處無雨無風見景時漁父晚船)¶
　(分浦釣牧童/寒笛倚牛吹)斗潭(在常山縣北二十里泓/深莫測相傳其中有龍)石臼潭(在/江)¶
　(山縣南三十五里上有片石/方二丈餘有坎如臼徑二尺)牛口潭(在江山縣南六/十里深不可測)¶
<pb:KR2k0008_WYG_043-9a>¶
　(大風時/起其間)吕公井(在龍游縣治南世傳吕洞/賔以杖卓地出泉故名)龍井(在龍/㳺縣)¶
　(南有兩處皆深不可測林木幽僻/上有瀑泉遇旱取其水以禱雨)太乙泉(在靈龜洞/舊志中有)¶
　(石龜大如當三錢青黄白三色嵗/旱禱雨探而占之得白者多不雨)水簾泉(在江山縣/東南瀑布)¶
　(若輕綃髙掛有崖石號白巖宋王安石詩淙淙萬音/落石巔皎皎一𣲖當簷前清風髙吹鸞鶴唳白日下)¶
　(照蛟龍涎浮雲裝額自能卷缺月琢鈎相/與懸朱門欲問幽人價翡翠鮫綃不直錢)茭池(在府/城中)¶
　(産/茭)白鰕池(在開化縣北三十里宋趙抃鎭蜀以白蝦/遺余仁合仁合放之池中其後生息不絶)¶
　(有求而他蓄者其色輙/變遇旱水涸絶而復有)神塘(在府城東五十里唐開/元中因風雷摧山堰澗)¶
　(成塘溉田二百頃宋趙抃詩堰外/長溪溪外山卷簾空曠水雲間)¶
<pb:KR2k0008_WYG_043-9b>¶
土産獅橘(西安/縣出)茶(出龍游縣/方山者佳)硯(常山開化/二縣出)藤紙(開化/縣出)¶
公署衢州守禦千户所(在府治西洪武初置仁和/衛後罷為守禦千户所)¶
學校衢州府學(在府治西宋慶厯中/建本朝正統間重建)西安縣學(在縣治/北舊在)¶
　(府城外元燬本朝洪武二年/遷縣東正徳末徙建於此)龍游縣學(在縣治西宋/至和初建元)¶
　(末燬於兵本朝/洪武中重建)常山縣學(在縣治西宋紹聖中建尋/徙東南本朝初因其地嘉)¶
　(靖間徙/建於此)江山縣學(在縣治西宋舊學在縣治東朱/文公記元至元中徙建於此)開¶
　化縣學(在縣治東舊在縣西宋正和中縣/令李光徙於此本朝𢎞治末重建)¶
書院清獻書院(在府城北即宋趙抃故居咸寧中郡/守請於朝立書院因以抃諡扁焉)柯¶
<pb:KR2k0008_WYG_043-10a>¶
　山書院(在爛柯山右宋郡人毛友鄭可簡於此建/精舍讀書淳祐中郡守請於朝立書院)包¶
　山書院(在開化縣北三十五里宋汪應辰有軒名聽/雨紹定中改為書院吕祖謙聼雨軒詩弟兄)¶
　(真樂有誰知頗憶蘇公聽雨詩小院深沉人静後虚/簷蕭瑟夜分時對床夢寐歸燈火浮世身名付酒巵)¶
　(書冊一窻生意足/怡然戯綵慰親思)明正書院(在西安縣東宋汪應辰/及子逵寓衢郡守張嵲)¶
　(築室居之後人即此建祠咸/淳中趙孟奎重建扁曰明正)¶
宫室華豐樓(在府城内元/正都中建)雲山閣(在府城内宋郡守/張嵲建並作記)尊¶
　經閣(在開化/縣學内)六賢堂(在府城東宋時郡人祀趙鼎范/冲馬申汪應辰劉頴汪逵六賢)¶
　(於此郡守王已/有招六賢歌)景行堂(在江山縣學宋時建舊名/三賢堂以祀邑人周頴徐)¶
<pb:KR2k0008_WYG_043-10b>¶
　(揆徐存後知縣邵温又益以毛注/毛㮚更其扁曰景行朱文公為記)七賢堂(在開化縣/南三十五)¶
　(里宋少卿江緯退休之所時江少虞少齊江漢汪藻/李處權趙子晝程俱往來於此講明道學七人者俱)¶
　(有文行後並登顯/要故堂稱七賢)超覽堂(在府城中宋時建毛幵記/鄭仲熊詩萬叠雲山横遠)¶
　(翠千家樓觀掛斜虹也知丘/壑從來有可是風流自不同)證夢亭(在府治南唐豆/盧署嘗夢一老)¶
　(人謂曰二十年後為此郡守可於此建/亭後果守衢州乃立亭於夢中所見處)萃賢亭(在江/山縣)¶
　(南宋建歐陽修詩陽生羣木秀寒入亂峯青/梅堯臣蔡㐮蘇舜欽曾鞏王安石皆有題)縠波亭¶
　(在龍游縣北五里宋建吕防詩地軸抽不盡風梭織/又成鄭元詩江神若許分尋尺待着青錢買取歸)¶
　月波亭(在金錢山北宋時建朱文公詩潺潺流水注/回塘中作平臺受晚涼四靣不通車馬迹一)¶
<pb:KR2k0008_WYG_043-11a>¶
　(樽聊飲/芰荷香)濯纓亭(在府城北二里宋趙抃詩釣臺逸老/心非傲浮石仙人迹尚存斷岸煙波)¶
　(䨇佛寺隔灘/風笛一漁村)采月臺(在府城中宋時築又/有芙蓉景髙二臺)留春圍榭¶
　(舊一十餘所皆/在常山縣治後)鴈序館(在府城西唐咸亨中刺史趙/璘與弟處州刺史瓚㑹别之)¶
　(處/)景星館(在江山縣南五十歩宋/汪大猷辛棄疾皆冇題)髙齋(在西安縣治/北二里宋趙)¶
　(抃歸老作此齋蘇軾作詩寄之曰見公奔走謂公勞/聞公隱退云公髙公心底處有髙下夢幻去來隨所)¶
　(遭不知髙齋意何義此名之設縁吾曹公年四十已/得道俗緣未盡餘伊臯功名富貴俱逆旅掛冠而去)¶
　(眞秋毫長松百尺不自覺企而羡者蓬與蒿我欲贏/粮往問道未應舉臂辭盧敖後人肖抃像於其中祀)¶
　(之又有濯纓逸老水月/三亭皆朱文公書扁)¶
<pb:KR2k0008_WYG_043-11b>¶
闗梁仙霞闗(在江山縣南一百里抵福建界/為入閩咽喉之地今置廵檢司)縠江橋(在/龍)¶
　(游縣北五里/宋嘉祐間建)通濟橋(在開化縣治東有亭曰/無盡藏宋毛幵作記)石梯橋¶
　(在開化縣北五里疊/石為梯七十餘級)鹿溪渡(在江山縣東二里宋韓/駒詩地偏春事少山逈)¶
　(夕陽多暗水披崖/出扁舟掠岸過)招賢渡(在府界宋陸游詩行人/爭晚渡歸鳥破秋煙)清¶
　湖渡(在江山縣南一十五里官制/浮梁以濟行旅為閩浙要途)¶
寺觀祥符寺(在府治西北吳/鄭平捨宅建)靈曜寺(在龍游縣西晋時/建本姑蔑故宫遺)¶
　(迹猶/存)烏石寺(在龍游縣北四十五里宋紹興中岳飛/過宿於此題木卓云岳飛奉㫖趨闕復)¶
　(如江右假宿幽嵓游上方覽江山之勝志期為國掃/平黠虜恢復輿圖迎二聖沙漠之還輔聖主無疆之)¶
<pb:KR2k0008_WYG_043-12a>¶
　(休因結緣佛事/以紀嵗月云)昭慶寺(在常山縣治西/唐垂拱中建)永年寺(在常/山縣)¶
　(東北二十里一名黄岡寺宋趙鼎魏矼范沖嘗寓居/於此有黄岡三賢酬唱集汪應辰亦嘗寓居此寺以)¶
　(修身講學為事一/室蕭然處之裕如)靈山寺(在開化縣治西/宋皇祐中建)𤣥妙觀(在/府)¶
　(治南唐天/寳間建)集仙觀(在爛柯山下相傳宋/真宗嘗賜玉斧劍)紫薇觀(在江/山縣)¶
　(西南/隅)集眞觀(在常山/縣治南)崇仙宫(在龍游縣東梁大同中/建相傳即鄷去奢昇仙)¶
　(處/)集善宫(在龍游縣治西/梁大同中建)頥眞宫(在開化縣治北/宋建炎中建)¶
祠廟徐偃王廟(在龍游縣西四十里徐山下刺史徐放/重修唐韓愈撰碑謂衢州民多姓徐氏)¶
　(支縣龍江有偃王遺廟或曰偃王之逃戰不之彭城/之越城之隅棄玉几研於㑹稽之水或曰徐子章禹)¶
<pb:KR2k0008_WYG_043-12b>¶
　(既執於吴徐之公族子弟散之徐/揚二州間即其居立先王廟云)項王廟(在府城北/項山下祀)¶
　(西楚覇王項羽按史記羽少與叔梁避仇吳中及舉/兵時梁為㑹稽守羽為裨将徇下縣衢之有廟以此)¶
　靈石廟(在江郎山北相傳山下有湛氏子仕晉永嘉/之亂不得歸其母禱於三石之神致其子歸)¶
　(遂立祠/祀之)孔氏家廟(在府治西宣聖四十八代孫襲封/衍聖公端友従宋髙宗南渡賜居)¶
　(衢州紹興六年詔權以衢/州學為家廟賜田奉祀)開平忠武王廟(在府治北/本朝洪武)¶
　(初建祀忠武王常遇春/以嘗有功於衢州故也)大義祠(在常山縣通衢門内/祀正莭先生徐應鑄)¶
　(本朝正徳末/建舒芬記)¶
陵墓姑蔑子墓(在龍游縣東東華山下宋慶元/間為人所發併誌石擊碎之)趙抃墓¶
<pb:KR2k0008_WYG_043-13a>¶
　(在府城東北四十五里宋景定間林存為潭州帥罷/歸道衢調千夫荷擔經墓旁疲甚因相與語趙清獻)¶
　(公抃一琴一鶴那有許耶或聞之題詩驛舍曰千夫/倚擔在山阿膏血如何有許多不若扁舟徑歸去休)¶
　(從清獻/墓前過)趙鼎墓(在常山縣北二十五里鼎本解州聞/喜人宋南渡後寓居衢州兩相髙宗)¶
　(為中興名相後貶吉陽軍卒歸葬於此初鼎䘮過袁/州通判汪應辰為文祭之曰惟公兩登上宰皆値艱)¶
　(危之時一斥南荒遂為生死之别/事已定於葢棺恩特容於歸骨)范冲墓(在常山縣/北二十五)¶
　(里冲蜀人祖禹之子宋建/炎中請祠寓衢卒塟於此)¶
古蹟姑蔑城(在龍游縣縠溪之南左傳魯哀公十三年/越伐吴王孫彌庸觀見姑蔑之旗杜預註)¶
　(姑蔑越地今東陽太末縣/也相傳此地即其故城)廢豊安縣(在龍游縣境孫/吴置縣隋省)¶
<pb:KR2k0008_WYG_043-13b>¶
　廢盈川縣(在府城南九十里唐析/龍游縣置尋省入西安)殷浩宅(在府城南/六里浩仕)¶
　(東晉建元間北伐為姚襄所敗廢為庶/人貶信安居此其址猶存號曰殷墻)孝弟里(在府/城北)¶
　(五里宋趙抃居此初抃䘮繼母與弟拊廬墓縣令過/煦榜其里曰孝弟築闕立表樓鑰為書忠孝之家處)¶
　(士孫侔為作孝子傳及子㞦執父䘮而甘露/降墓木㞦卒子雲又以毁死人稱其世孝)¶
名宦唐李褘(吴王恪次子封信安郡王絫為/衢州刺史治嚴辦子峴亦刺衢)薛戎(衢州/刺史)¶
　(以亷正寛/大見稱)宋髙賦(知衢州衢民好巫鬼有世蓄蠱毒/者賦至捕之伏辜者數人蠱毒遂)¶
　(絶郡人為/立生祠)趙師旦(知江山縣㫁治出已吏不能得一/錢棄物道上無敢取者後死儂智)¶
　(髙之難於封州其䘮歸至江山/吳人祭哭於路數百里不絶)張憲(紹聖初以武力/絶倫中選時睦)¶
<pb:KR2k0008_WYG_043-14a>¶
　(冦作亂部使者檄使募兵為援憲出貲百萬得勇士/千餘人聲勢甚張賊大恐不敢窺江左憲益勵士卒)¶
　(晝夜兼進/遂復衢州)宗澤(知龍游縣民未知學澤為建庠序設/師儒講論經術風俗一變自此擢科)¶
　(者相/繼)胡唐老(知衢州叛將苗傅犯衢唐老據城/拒之矢石俱發賊不能攻遂遁去)陳康¶
　伯(衢州通判攝郡事盗發白馬原/康伯督州兵濟王師進討克之)翁蒙之(常山尉時/趙鼎䘮自)¶
　(嶺表歸郡守章傑檄䝉之取其私書/將以媚執政䝉之不從士論多之)元朱霽(衢州路/搃管有)¶
　(惠政嘗修/信安志)白景亮(衢州路總管有徳/政嘗膺寵錫之榮)孔淮(江山縣尹/廉勤為吏)¶
　(民所服弟灝繼之亦有政聲/淮灝宣聖五十七代孫也)楊居仁(開化尹饒兵䧟/縣治仗義不屈)¶
　(罵賊/而死)本朝劉利用(洪武初知常山縣有豪猾圉人財/者即捕寘之法邑内讋服造浮橋)¶
<pb:KR2k0008_WYG_043-14b>¶
　(以濟病渉其為/政有足稱焉)唐鐸(洪武初為西安縣丞以徳化民/聲譽大振後累官兵部尚書)¶
　畢貞(洪武中知衢州府以禮法/自持羣吏敬憚公庭肅然)姜仲能(洪武中知西/安縣性剛果)¶
　(臨事有為縣有戍卒數人肆暴不悛/仲能悉執送京師戮之民頼以安)郭敦(永樂初知/衢州府時)¶
　(郡中旱蝗敦齋戒率僚屬遍禱於神夜大雨蝗湮没/以死民獲有秋其妻勤儉躬事蠶桑繭成多白獨於)¶
　(楣間結成金縷如帯/未幾詔為禮部侍郎)夏昇(永樂初知開化縣有政績/陞衢州知府盡去宿弊籍)¶
　(丁糧之數定為等則/賦役均平民咸戴之)¶
流寓孔端友(宣聖四十八代孫宋襲封衍聖公靖康之/變與子玠隨髙宗南渡因賜地居衢終宋)¶
　(之世皆襲爵封元初封宣聖後疑所立或言孔氏子/孫寓衢者乃其宗子召孔洙赴闕洙遜於居曲阜者)¶
<pb:KR2k0008_WYG_043-15a>¶
　(世祖曰寧違榮而不違道眞聖人之後也拜國/子祭酒本朝凡孔氏子孫居衢者悉復其家)趙令¶
　衿(宋太祖五世孫靖康初論事被謫髙宗時召見令/衿奏乞留張浚召趙鼎以言不合罷寓居三衢後)¶
　(襲封安定郡王子子覺/號雪齋居士有文名)馬伸(東平人靖康初居言路/有直聲建炎初隨髙宗)¶
　(南渡寓家龍游伸抗疏劾黄潜善汪伯彦責監濮/州酒稅死道中後胡安國訟其寃請錄用其子孫)¶
人物漢龍丘萇(太末人隱居山中義不降辱王莾連辟/不至更始初任延為㑹稽都尉掾吏白)¶
　(請召萇延曰龍丘生躬徳履義有伯夷原憲之節遣/功曹奉謁使相望於道嵗餘乃詣府拜議曹祭酒)¶
　三國徐陵(龍游人東漢末為吏虞翻一見即與友善/仕吳歴二縣長所在著稱遷零陵太守子)¶
　(平亦仕吳為/武昌左部)晉毛璩(西安人祖寳世為廬江太守/自寳至璩凡三葉俱擁節麾)¶
<pb:KR2k0008_WYG_043-15b>¶
　南北朝徐伯珎(龍游人少孤貧以箬葉學書積十九年/遂究經史南齊辟召不起兄弟四人俱)¶
　(白首時呼/為四皓)鄭灼(信安人勵志儒學尤明/三禮仕陳至中散大夫)唐徐安貞(龍/游)¶
　(人應制科一嵗三上俱及第累官/至工部侍郎封東海子卒贈尚書)祝尚丘(江山人中/制科為大)¶
　(學博/士)徐珏(江山人五嵗能誦易禮二經/召對稱㫖賜衣絹中童子科)宋慎知禮(信/安)¶
　(人父溫其有詞學仕錢俶終元帥府判官知禮年十/八獻書從俶歸宋累官鴻臚卿知興元府以老母懇)¶
　(求歸養退處十年搢紳稱其孝知禮好/學自㓜至白首嵗讀五經周而後止)愼從吉(知禮/子歴)¶
　(官太子詹事遷給事中權知開封府臨事敏速勤心/公家天禧中以光祿卿致仕從吉喜為詩時有警語)¶
　(子孫登仕者甚衆第/進士升朝者數人)趙抃(西安人景祐初進士累官/殿中侍御史彈劾不避權)¶
<pb:KR2k0008_WYG_043-16a>¶
　(倖京師號鐡靣御史帥蜀以一琴一鶴自隨後拜參/知政事與王安石不合求知杭州請老加太子少保)¶
　(卒諡清獻子㞦累官監察御史所言皆切/時務出提㸃京東刑獄歴鴻臚太僕少卿)周沂(江山/人少)¶
　(與趙抃友善抃嘗稱其為天下士視軒冕為儻來又/西安人任大中老於儒學作詩寒苦亦為趙抃所喜)¶
　程天民(開化人㓜時日誦數千言屬文操筆立就熈/寧中進士官至大學博士弟宿舉端拱初狀)¶
　(元仕至職/方員外郎)吕防(龍游人熈寧中進士有學行龍游士/子發舉自防始累官至太中大夫)¶
　王介(常山人性强記負直氣舉制科累官至秘閣校/理與王安石遊甚欵然未嘗降意相下初安石)¶
　(屢召不起後受學士之命介以詩寄之有云草/廬三顧動春蟄蕙帳一空生曉寒葢有所諷云)毛維¶
　瞻(西安人以詩鳴與趙抃同里相得為山林之樂元/豊中出知筠州政平訟理時蘇轍謫筠州監酒相)¶
<pb:KR2k0008_WYG_043-16b>¶
　(與倡和有鳯山八/咏山房即事十絶)王渙之(介子兄漢之舉進士累官/兵部侍郎龍圖閣直學士)¶
　(渙之元豊初進士累官大學博士遷吏部侍郎以寳/文閣直學士知中山府毎云乗車常以顚墜處之乗)¶
　(舟常以覆溺處之仕宦常/以不遇處之則無事矣)毛㮚(江山人為歙州士曹/方臘攻城城䧟官吏)¶
　(皆遁㮚坐府中賊脅之使降不屈罵賊而死妻/錢氏掖其姑不忍去俱遇害事聞贈朝請郎)毛滂¶
　(江山人元祐中蘇軾守杭州滂為法曹軾得其所為/文深器重之後薦於朝擢知秀州所著有東堂集十)¶
　(二/卷)毛注(西安人第進士累官至侍御史凡抗十六章/攻蔡京京罷未去國㑹星變注請謫京於外)¶
　(已而星果退舍/累遷諫議大夫)毛漸(江山人第進士累官兩浙轉運/使疏濬水患嘗帥涇原破夏人)¶
　(於没烟進直龍圖閣知滑州卒/有詩文世譜及古三墳書傳世)馮熈載(西安人元符/初進士累官)¶
<pb:KR2k0008_WYG_043-17a>¶
　(中書侍郎與時相王/黼不協罷知亳州)劉正夫(西安人未冠入太學有/聲與范致虚吳材江嶼)¶
　(號四俊仕為左司諌徽宗方究蔡邸獄正夫入對徐/引淮南斗粟尺布之謡上意遂解謂正夫曰兄弟之)¶
　(間人所難言卿能及此必為公/輔後果致位兩府封開國公)徐存(江山人受業於/楊時隱居敎授)¶
　(號逸平翁從學者至千餘/人所著有五經講義等書)徐徽言(西安人泛渉書傳/有竒志大觀中以)¶
　(武舉絶倫及第靖康初知晉寧軍隂結汾晉土豪欲/𢷬金太原取雁門㑹朝議和事中沮後金人䧟晉寧)¶
　(罵敵而死事聞髙宗撫几嘆曰徐徽言忠貫日月過/於顔真卿叚秀實遠矣贈彰化軍節度使諡忠壯)¶
　江少虞(常山人政和中進士歴建饒吉三州守/治狀皆第一所著有宋朝類苑等書)程俱¶
　(開化中宣和中進士累官中書舍人兼侍講後以徽/猷閣待制提舉江州太平觀俱在掖垣命下有不安)¶
<pb:KR2k0008_WYG_043-17b>¶
　(於心者必反覆言之不少畏避其/為文典雅閎奥所著有北山集)徐揆(西安人靖康/初游太學試)¶
　(開封為舉首㑹欽宗詣金營不歸揆率諸生以書抵/敵營責其敗盟請還二帝敵人載揆至軍中詰難揆)¶
　(厲聲抗論遂遇害後/贈宣敎郎而官其後)毛晃(江山人閉門著書留意字/學増註禮部韵傳於世)¶
　劉章(龍游人少警異日誦數千言紹興中廷試第一/居館職秦檜惡其不附已諷言者劾出之檜死)¶
　(召還累官禮部尚書兼給事中章容狀魁碩以周宻/自守出入兩朝被顧遇未嘗泄禁中一語以資政殿)¶
　(學士致仕/卒謚靖文)劉頴(西安人紹興末進士調溧陽主簿張/浚知其賢遣子斌與游講明禮學頴)¶
　(常言士以不辱身為重在從班日韓侂胄舊與歡好/及侂胄用事頴謝絶之累遷刑部侍郎以寳謨閣直)¶
　(學士/致仕)鄭仲熊(西安人累官僉書樞宻院事兼權參政/秦檜俾臺諌交攻之落職寓居僧寺二)¶
<pb:KR2k0008_WYG_043-18a>¶
　(十年後復端明/殿學士致仕)余端禮(龍游人少讀書一過目即成/誦累官左丞相封郇國公在)¶
　(相位恪守法/度務行故事)鄒補之(開化人淳熈中舉進士累官通/判江寧府所著有兵書解宋朝)¶
　(職畧/等書)馬天驥(衢州人紹定二年進士歴官秘省假司/馬光五規之名條上時弊辭㫖切直仕)¶
　(至端明殿學士同僉樞/宻院事封信安郡侯)徐霖(西安人年十三有志聖/人之道研精六經以探)¶
　(其要淳祐初試禮部第一授沅州敎授上疏言史嵩/之姦狀凡遷官輒辭後知汀州卒霖嘗家居講道從)¶
　(遊之士至三千餘人所著有/太極圖説及遺稿五十卷)何新之(西安人仕至樞/宻院編修官嘗)¶
　(採唐宋詩為詩林萬選/行世後知忠安軍死節)徐應鑣(江山人居太學元兵/至臨安應鑣誓不降)¶
　(屈作文祭岳飛祠與其子𤦺崧女元娘自焚於梯雲/樓為諸僕救免復投祠前井中死益王立贈秘閣修)¶
<pb:KR2k0008_WYG_043-18b>¶
　(撰後同舍生私/諡曰正節先生)元鄭介夫(開化人號鐡柱性剛直敢/言著韻海至大間上太平)¶
　(䇿一綱二十目頗行/其言仕終金溪縣丞)汪文璟(常山人泰定初進士累/官廉訪副使以國難憂)¶
　(憤不食卒所著有/居朝稿明農稿)張宗元(開化人至順初進士髙古/博雅罕與俗交仕為秘書)¶
　(少監至正間部使者余闕行/縣為立興賢坊以旌異之)汪林(常山人㓜孤奉母/至孝嘗嵗歉以財)¶
　(貸貧不責其償至正中余闕廉/問浙東察其行義舉之不就)魯貞(開化人隱居不/仕所著有春秋)¶
　(按斷中庸解易註/余闕薦之不起)本朝徐恢(常山人博學有才識洪/武初累官户部尚書)¶
　何初(常山人博通經史洪武中知仁化縣遷巴東敎/諭召修書傳㑹選書成調開化造就人才士風)¶
　(為之/益振)吾紳(開化人風度俊偉永樂初登進士第為翰/林庶吉士授刑部主事陞郎中文學政事)¶
<pb:KR2k0008_WYG_043-19a>¶
　(為時所稱仕至/禮部右侍郎)金寔(開化人有文行尤長於詩歌大/學士楊溥深重之永樂中歴官)¶
　(翰林春坊陞衛府左/長史卒有文集行世)¶
列女夏氏三節(夏應保妻王氏文逹妻袁氏文質妻邵/氏俱龍游人青年䘮夫相繼守節歴元)¶
　(末亂離中無少玷缺本朝洪/武初旌其門為夏氏三節婦)蔣全娘(西安人夏顯七/妻也夫死時年)¶
　(二十二子在襁褓直元末兵亂備嘗艱志/險誓不改節本朝洪武中旌其門  省)魏氏(衢州人/時文壁)¶
　(妻也年二十二嵗而夫亡子嵩尚在襁褓魏養姑育/㓜誓不再適年七十餘志莭如一吳紳陳敬宗皆以)¶
　(詩哀之/  省志)程氏(衢州潘仲岳之妻永樂間仲岳戍遼東/觧戍者見程色戯之程怒觧戍者遂以)¶
　(軍政挾與偕行法不能阻程恐/在途遭辱入室自經死  省志)何與適妻(范氏衢人/年二十夫)¶
<pb:KR2k0008_WYG_043-19b>¶
　(亡撫孤兒奉舅姑雖極貧窘終/無二志正統間旌其門  省志)楊氏(衢州鄭儼妻儼/早卒子憺甫周)¶
　(歳守志養姑雖百艱不變/成化間詔旌表之  省志)董貴珍(衢州董世疇女也/年二十適勞載是)¶
　(未三月而載是卒服闋姑憐其少無子勸改適貴珍/剪髪自誓姑不復强孀居三十七年事聞詔旌之)¶
　(省/志)汪氏(徐泗妻衢州人年十九而夫亡遺孤德升年/甚㓜而家甚貧汪苦節守志奉舅姑育㓜子)¶
　(孀居二十餘年苦/節愈貞焉  省志)¶
仙釋鄷去奢(龍游崇仙宫道士鄷宋初隱於楚之卯山/一夕天神謂曰石下有天師佩劍去奢修)¶
　(煉三年果得之/乃得道仙去)大徹(信安人姓祝氏唐貞元中行化/閩越西安明果寺其道塲也憲)¶
　(宗嘗召見問法今明果有/大徹禪師殿毛維瞻記)¶
<pb:KR2k0008_WYG_043-20a>¶
　¶
　¶
　¶
　¶
　¶
　¶
　¶
　¶
<pb:KR2k0008_WYG_043-20b>¶
　¶
　¶
　¶
　¶
　¶
　¶
　¶
　明一統志卷四十三¶
