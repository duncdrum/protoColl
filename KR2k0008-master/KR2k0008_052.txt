# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.971646
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十二
<pb:KR2k0008_WYG_052-1a>¶
欽定四庫全書¶
　明一統志卷五十二¶
　　　　　　　　　　　　明　李賢等　撰¶
　南康府(東至饒州府鄱暘縣界二百里西至九江府徳/安縣界六十里南至南昌府新建縣界一百二)¶
　　　(十里北至九江府徳化縣界五十里自府治至南/京一千三百二十里至京師四千七百六十五里)¶
　　　(糧七萬/石零)¶
建置沿革禹貢荆揚二州之域天文斗分野春秋為吳¶
　楚之地戰國屬楚秦屬九江郡漢為海昏彭澤二縣¶
<pb:KR2k0008_WYG_052-1b>¶
　地屬豫章郡晉屬潯陽郡宋齊因之隋唐屬江州宋¶
　太平興國中置南康軍治星子縣元為南康路本朝¶
　為南康府領縣四¶
　星子縣(附郭本漢彭澤縣地屬豫章郡晉以後並因/之五代時楊吳置星子鎮屬德化縣因境内)¶
　(有落星石故名宋陞為縣屬江州尋置南/康軍元仍舊本朝因之編户二十八里)都昌縣(在/府)¶
　(東一百二十里本漢彭澤縣地屬豫章郡晉屬潯陽/郡唐初置都昌縣屬浩州尋廢浩州以都昌屬江州)¶
　(大厯間徙治彭蠡湖之東屬饒州宋改屬/南康軍元仍舊本朝因之編户五十九里)建昌縣(在/府)¶
　(西南一百三十里本漢海昏縣地屬豫章郡東漢置/建昌縣晉以海昏縣省入仍屬豫章隋屬洪州唐初)¶
<pb:KR2k0008_WYG_052-2a>¶
　(於縣置南昌州尋廢州以縣仍屬洪州宋屬南康/軍元陞為建昌州本朝仍改為縣編户八十六里)安¶
　義縣(在府城西南二百二十五里正德十一年以建/昌縣安義等鄉山賊嘯聚割安義卜鄰南昌依)¶
　(仁控鶴五鄉置為縣以/鄉得名編户五十六里)¶
郡名星渚(以地/名)匡廬(以山/名)¶
形勝控五嶺而壓三吳滙岷江而瀦彭澤(棲賢/寺記)廬山南¶
　國之德鎮(梁元/帝碑)匡廬奇秀甲天下(唐白樂天/草堂記)負匡廬¶
　面彭蠡(南康/志)千山擁廬岳百水會宫亭(宋徐/俯詩)¶
風俗南方之俗其在康哉(宋賜南康/郡名詔)挹先儒淳固慤實¶
<pb:KR2k0008_WYG_052-2b>¶
　餘風(宋吕祖謙白/鹿書院記)俗朴訟稀民貧土瘠(宋黄唐/謝表)¶
山川玉京山(在府西七里晉陶潜/詩疇昔家玉京指此)鳯凰山(在府西南一/十里水漲山)¶
　(浮若鳯/凰然)東古山(在府西南一十/里上有東古寺)西古山(在府西南一/十里上有西)¶
　(古/寺)鷄籠山(在府西一十五里傍有二石一赤一青望/之如鷄籠然山下有潮泉晷刻不差朔朢)¶
　(尤/大)洪井山(在府西二十里世/傳葛洪煉丹於此)廬山(在府西北二十里/古名南障世傳周)¶
　(武王時匡俗兄弟七人結廬隠居於此故名其山疊/嶂九層崇巖萬仞周五百餘里實南方巨鎮也道書)¶
　(為第八洞天山有凌霄獅子諸峯雲覆之其狀尤顯/唐李白廬山謠廬山秀出南斗傍屏風九疊雲錦張)¶
　(影落明湖青黛光金闕前開二峯長銀河倒掛三石/梁香鑪瀑布遙相望迴崖沓嶂凌蒼蒼翠影紅霞隠)¶
<pb:KR2k0008_WYG_052-3a>¶
　(朝日鳥飛不到吳天長/宋歐陽脩有廬山高詩)黄龍山(在府南三十里相傳/唐廣明中有黄龍見)¶
　(於/此)龍塘山(在府西北三十里峯/巒秀拔環抱湖灣)象山(在府西南四十/里以形似名)¶
　屏風山(在府西北四十里丹崖紫/壁縈繞磅礴如屏障然)鞋山(在府北六十/里獨立湖水)¶
　(中其形/如鞋)釣磯山(在都昌縣治南相傳晉陶侃㣲時/垂釣於此後得一梭化為龍去)石¶
　壁山(在都昌縣治西南傍臨大江有石如壁劉宋謝/靈運嘗居此有石壁精舍詩云昏旦變氣候山)¶
　(水含清暉清暉能/娛人遊子澹忘歸)大磯山(在都昌縣治西一名望仙/山頂有平石世傳晉許旌)¶
　(陽㧞宅飛昇時蘇/躭曽於此望焉)芙蓉山(在都昌縣北一十里其山/巒大小相對如芙蓉然)¶
　陽儲山(在都昌縣東四十里居衆山/之南謂其陽氣所鍾故名)元辰山(在都昌/縣西四)¶
<pb:KR2k0008_WYG_052-3b>¶
　(十里道書以為第五十一福地/蘇躭曾居此煉丹故又名蘇山)龜山(在都昌縣北七/十里山形偃伏)¶
　(如/龜)狂山(在都昌縣東南八十里晉時有/仕宦不逹者佯狂於此故名)左蠡山(在都/昌縣)¶
　(西北八十里臨/彭蠡湖東故名)華山(在都昌縣東北九十里以其突/然峭㧞高壓衆山擬之太華)¶
　黄金山(在都昌縣東北一百里山/頂有龍湫歲旱禱雨多應)鳯棲山(在建昌縣/西一十五)¶
　(里山勢旋伏/狀如棲鳯)將軍山(在建昌縣北一十六里山/有樊將軍廟舊名軍山)雲居¶
　山(在建昌縣西南三十里其山紆回峻極上常出雲/故名雲居一名歐山世傳歐岌先生得道於此)¶
　長山(在建昌縣西南五十里與龍安山相對宋岳飛/屯兵於此李成屯兵於龍安之北飛望成軍陣)¶
　(勢遂邀之/於樓子莊)迴城山(在建昌縣西五十里中/有高峯峨然如城郭)城門山(在/建)¶
<pb:KR2k0008_WYG_052-4a>¶
　(昌縣西八十里山形雙峙遠望/如城門中有飛泉溉田甚廣)兆州山(在建昌縣西/南二百一十)¶
　(里崖巘磊落其形如兆下多/良田民居有如州郭故名)石鏡峯(在府西二十六/里有一圓石懸)¶
　(崖明淨照人見影隠見無時宋/謝靈運詩攀崖照石鏡即此)五老峰(在廬山五峯/如五老相連)¶
　(故名唐李白嘗築居於此詩云廬山東南五老峯青/天削出金芙蓉九江秀色可攬結吾將此地巢雲松)¶
　(宋蘇轍詩五老高賢不入城開軒肯就使/君迎坐中莫著閑賔客物外新成六弟兄)紫霄峰(在/廬)¶
　(山之西昔禹刻石在石室中極深險曩有好事者縋/而下摹得百餘字皆不可辯僅有鴻荒漾余乃攆六)¶
　(字可識今石室迷不知處宋朱熹詩此日發高處千/巖錦樹稠無人嘲落㡌有客賦悲秋忽忽塵中老匆)¶
　(匆物外遊江湖空/極目不盡古今愁)香鑪峯(在廬山其形圓聳常出雲/氣唐李白詩日照香爐生)¶
<pb:KR2k0008_WYG_052-4b>¶
　(紫烟遙看瀑布掛長川飛流直/下三千尺疑是銀河落九天)雙劍峯(在廬山與香/爐峯相對宋)¶
　(朱熹詩雙劍峯高削玉成芒寒色淬曉霜/清腦脂壓眼人高卧誰斬天驕致太平)上霄峰(在/廬)¶
　(山昔秦始皇登之謂/其與霄漢相接故名)銕舡峰(在廬山世傳許旌陽與/吳猛乘銕舡二龍挾行)¶
　(戒舟人瞑目勿視至紫霄峰茂林戞擊有聲舟/人竊視之龍即委去舡墮於此下有艑底池)梅仙¶
　峯(在建昌縣南六十里相/傳漢梅福得道之所)迎春嶺(在府治西與/少府嶺相接)師林¶
　嶺(在府西南三十里舊有宋/陳凖石室書堂在其下)黄石巖(在五老峯舊傳/黄石公遊息之)¶
　(所/)雨巗(在廬山之南其巖窈而深上有流泉直至巖/下以崖石嶄巖又能出雲氣為雨澤故取傅)¶
　(巖為霖之/義名之)白雲洞(在府西四十里洞在山頂白雲/常出入其間洞口有白雲菴)仙¶
<pb:KR2k0008_WYG_052-5a>¶
　居洞(在府北四十五里兩山相翼岡嶺重複並澗而/行宛若洞府故名宋錢聞詩仙客神人幾度行)¶
　(環山岌嶪似重城有門不掩/寒溪月終日水流無盡聲)楚王谷(在廬山昔秦始/皇并吞六國楚)¶
　(康王避/難於此)錦繡谷(在廬山三春花開紅/紫匝地如錦繡然)青牛谷(在五老/峯下世)¶
　(傳道士洪志乘青牛得道於此唐楊衡詩隨雲步入/青牛谷青牛道士留我宿南唐時鄭元素亦隠於此)¶
　屏風疊(在廬山自五老峯而下九疊如屏李白/詩有一往屏風疊之句一名九疊屏)落星¶
　石(在府南五里湖中舊傳有星墮水化為石高五/丈許宋蔣之奇詩今日湖中石當年天上星)華¶
　蓋石(在府北二十里宋朱熹名以華蓋仍書風雩二/字刻石上有詩云醉扶藜杖少盤桓四遶烟蘿)¶
　(手自捫此石至今無處/問秪應來自太㣲垣)彭蠡湖(在府東南一名宫亭/一名揚瀾左里一名)¶
<pb:KR2k0008_WYG_052-5b>¶
　(鄱陽濶四十里長三百里巨浸瀰漫中有鴈泊小湖/西接南昌東抵饒州北流入於江禹貢東滙澤為彭)¶
　(蠡是也宋謝靈運詩攀崖照石鏡牽葉入松門三江/事多往九𣲖理空存唐李白詩謝公之彭蠡因此遊)¶
　(松門余方窺石鏡兼得窮江源前賞跡可見後來道/空存而欲繼風雅豈惟清心䰟雲海方助興波濤何)¶
　(足/論)錢家湖(在府治西南昔有巨/室錢氏居此傍故名)落星湖(在彭蠡湖西/北湖有小山)¶
　(相傳星墜水所化陳王僧辯破侯景落星灣又宋孟/太后過落星寺舟覆宫人溺死者十數惟太后舟無)¶
　(虞皆/此處)明月湖(在建昌縣西四十里其/水泓涵澄澈瑩然如月)新開河(在都昌/縣治西)¶
　(宋紹聖間邑宰言都昌邊湖風濤不時請/開此河以便舟楫且避大小磯水之湍急)修水(在建/昌縣)¶
　(治南源出南昌府寧縣幕阜山遠而徑達於江故名/郭璞云有水名脩有魚名鯈天下大亂此地無憂邑)¶
<pb:KR2k0008_WYG_052-6a>¶
　(人稱為/西河)㡌帶水(在建昌縣治前以其暎/帶於縣之東西故名)布水(在建昌/縣西四)¶
　(十里以歐山有湫澤其湧泄垂/流三十餘丈形如曳布故名)鸞溪(在府西二十五/里源出上霄峯)¶
　(昔人以是山有翔鸞/展翼之勢因以名溪)石鏡溪(在府西二十六里金輸/峯之側宋李彭詩石鏡)¶
　(溪邊樹金/輪峯上雲)龍溪(在府西南三十/里舊有龍溪鎮)珠溪(在建昌縣東一/十五里相傳漢)¶
　(元和間有/珠出水中)石橋潭(在府西一十二里唐陸羽/茶經以是水為天下第六)龍潭(在/雲)¶
　(居山真如寺前東西各一歲旱禱雨多應宋/蔣之奇雲居謠白雲起於東西之龍潭即此)洪井(在/府)¶
　(北一十八里世傳/晉葛洪煉丹處)七靖井(在建昌縣晉永嘉中旌陽/令許遜嘗煉丹於艾城之)¶
　(黄龍山有蛟魅為淵藪輒作洪水欲漂丹室遜擒之/釘於石壁還郡時海昏有巨蛇據山為穴吐氣為雲)¶
<pb:KR2k0008_WYG_052-6b>¶
　(遜誅之法北斗七星每靖置一靖井以鎮之譛曰海/昏之地府屬當陽南昌之州龍安之塲上繚艾縣古)¶
　(城之岡地連蛇穴侵截川江占其地/土防民之殃於今立靖萬古吉祥)五井(俱在都昌/縣境内相)¶
　(傳五代范越鳯過此喜/其地合五行故浚之)青石井(在建昌縣南一百/里其水清冷可愛)谷¶
　簾泉(在府西一十里其水如簾布巗而下者三十餘/𣲖唐陸羽茶經品其水為天下第一宋王禹偁)¶
　(詩瀉從千仞石寄逐九江船迢遞康王谷/塵埃陸羽篇何當結茅屋長在水簾前)瀑布泉(在/廬)¶
　(山開先寺西唐李白詩西望香爐峯南見瀑布水掛/流三百丈噴壑數十里歘如飛電來隠若白虹起初)¶
　(驚河漢落半洒雲天裏仰觀勢轉雄壯/哉造化功海風吹不斷江月照還空)雲液泉(在府/西三)¶
　(十五里山多雲母石泉甘且/清蓋雲母滋液所致故名)卓劍泉(在建昌縣南四/十里廣福觀世)¶
<pb:KR2k0008_WYG_052-7a>¶
　(傳許遜斬蛇/淬劍於此)吳猛泉(在建昌縣治西方輿勝覽云/人有瘡疾或飲或洗皆愈)野¶
　老泉(在都昌縣治南清隠寺山頂水出石罅中清冽/甘潔大旱不涸宋蘇軾蘇轍黄庭堅嘗遊此)¶
　温泉(在建昌縣西八十里四時/温煖患瘡疾者洗之多愈)墨池(在府西二十五/里行龜寺側晉)¶
　(右軍王羲之/洗墨於此)磨劍池(在建昌縣北五里冷水觀前相/傳晉許遜斷蛇時嘗磨劍於此)¶
　愛蓮池(在府治後宋守周敦/頥鑿池種蓮其中)玉澗(在府北一十里宋/朱熹詩欲把瑤琴)¶
　(過玉溪朗然清夜月明時秪今/已是無心乆却怕山前荷蕢知)西澗(在府治西一十/八里宋劉煥嘗)¶
　(乘黄犢徃來其地山僧結茅以待之因號西澗居士/朱熹守郡時作亭其上取黄庭堅詩誰能四十年保)¶
　(此清淨退榜/曰清凈退庵)蛇骨洲(在都昌縣東南一十七里晉永/嘉中有蛇長三十餘丈斷道以)¶
<pb:KR2k0008_WYG_052-7b>¶
　(氣吸人被吞噬者蓋百數許遜有/神術率弟子往殺之聚骨成洲)蓮花洲(在建昌縣/西江心五)¶
　(里諺云蓮花到縣/前建昌出狀元)昭德源(在府治北延真觀下宋朱/熹詩景幽人跡少惟有此)¶
　(源長水接天池緑花開繡谷香僧閒多老/大寺古半荒凉却怪尋山客何由到上方)陳令塘(在/都)¶
　(昌縣治南唐咸通初縣/令陳可大築以阻潦水)石堤(在府治南臨大江當舟/楫往來之衝風作艤泊)¶
　(無所宋元祐中郡守吳審禮始柵木為障崇寧中孫/喬年以石為堤内浚二隩可容千艘歲乆浸圯紹興)¶
　(末朱熹來為守歲適歉/遂捐金募饑民増築之)捍水堤(在建昌縣治南唐縣/令何易于築縣西二)¶
　(里又有堤乃/縣令孫永築)¶
土産石斛　葛布　蛤粉　茶　石耳(俱星子/縣出)¶
<pb:KR2k0008_WYG_052-8a>¶
學校南康府學(在府治南宋朱熹知軍時建本朝/洪武初遷於星子鎮後復舊所)星子¶
　縣學(在府治東南宋紹興間建於府/西門外本朝洪武初徙於此)都昌縣學(在府/治東)¶
　(南絃歌坊唐咸通中建本朝洪/武初遷縣治東十六年徙於此)建昌縣學(在縣治西/宋崇寧間)¶
　(建於縣治東慶元初徙/於此本朝洪武初重建)安義縣學(在縣治東正/德十二年建)¶
書院白鹿書院(在今五老峯下唐李渤與兄涉俱隠此/洞中嘗養白鹿以自娛因名南唐昇元)¶
　(中因洞建學館置田以給諸生以李善道為洞主掌/其教宋知江州周述言白鹿洞學徒數百乞賜九經)¶
　(使之肄習詔國子監給本傳送久之學廢朱熹因其/遺址復修之自為詩賦吕祖謙記云書院之復豈茍)¶
　(云哉此邦之士盍相與挹先儒淳固慤實之餘風服/大學離經辨志之始教由博而約自下而高以答揚)¶
<pb:KR2k0008_WYG_052-8b>¶
　(熈寧開迪樂育之大德則/於賢侯之勸學斯無負矣)馬融書院(在建昌縣正德/間知縣周廣建)¶
宫室清暉樓(在府治西南取謝靈運/詩山水含清暉之義)重湖閣(在府治南/前瞰揚瀾)¶
　(左蠡極目湖波與天相接宋蔣之奇詩宫亭彭蠡接/揚瀾浩蕩浮空六月寒試問風波何似險高僧只管)¶
　(倚䦨/干)遠明閣(在建昌縣治宋元祐中建前揖/西山俯瞰脩水盡覽江山之秀)六老堂¶
　(在府後㕔面五老峯/宋郡守趙師夏建)愛蓮堂(在府治後宋守周敦頥/性愛蓮有愛蓮說後人)¶
　(為作/堂)氷玉堂(在愛蓮堂左宋郡人劉渙故居渙字凝/之蘇轍嘗曰凝之父子亷潔不撓氷清)¶
　(而玉剛鄉人因以/名堂張耒有記)直節堂(舊在郡治宋徐師回為守/因庭有八杉故建堂以直)¶
　(節名之蘇轍為記後朱熹至求其遺跡不存獨㕔事/南有堂無額而庭中有老栢焉生意殆盡而屹立不)¶
<pb:KR2k0008_WYG_052-9a>¶
　(僵如志士仁人更歴百變而凜然不衰者/因取直節寓之此堂以彷彿前賢之意)折桂亭(在/府)¶
　(西二十里唐李逢吉讀書/於此後登進士第故名)喚渡亭(在建昌縣治南唐/白居易謫江州司)¶
　(馬嘗過此賦詩建昌江水縣門前立馬教人喚渡船/好似昔年歸蔡渡草風莎雨渭河邊因摘詩中二字)¶
　(名亭宋黄庭堅書/於亭中碑刻尚存)養生亭(在都昌縣治東南唐邑令/李偁建於池上春則買魚)¶
　(養於池以/供公需)張錦亭(在府治南宋郡守朱熹建取李白/廬山詩屛風九疊雲錦張之義又)¶
　(郡圃有雲錦/閣亦取此義)壯節亭(在府治西宋屯田員外郎劉/渙墓前郡守朱熹建并記)起¶
　亭(在府西北二十里下臨卧龍潭郡守朱熹建以為/遊覽之所時歲方旱因名曰起以為龍之淵卧者)¶
　(可以起而/天行矣)真意亭(在府治後宋郡守陸德輿建取/朱熹梅花詩真意還自在之義)玉¶
<pb:KR2k0008_WYG_052-9b>¶
　淵亭(在府西北二十里澗中白石如卧羊者不可/數計宋張孝祥嘗書玉淵二字石刻尚存)潄¶
　玉亭(在府西一十里宋僧若愚建瀑布泉落龍湫流/經於此縈亭而出有如潄玉開先寺僧支石視)¶
　(凡數十接引從寺前流入於湖蘇軾詩高巖下赤日/深谷來悲風擘開青玉峽飛出雙白龍亂沬散霜雪)¶
　(古潭搖青空餘流滑/無聲快冩雙石谼)冷水臺(在建昌縣治西晉吳猛/遊息之所其地有泉清)¶
　(冷/)康樂臺(在府西二十里康樂/劉宋謝靈運封邑名)繙經臺(在都昌縣西/南七里東西)¶
　(有二臺及石壁精舍舊/址皆謝靈運舊遊處)齊庾臺(在建昌縣治東南齊/永明中庾肩吾置)¶
　東臺(在府治内宋/劉凝之建)虛白館(在府北二十五里五老峯/九疊屏之下有雙澗水交)¶
　(流於前面香爐峯旁有獅子峯後有靈龜/峯虎嘯崖麻姑崖列於四隅而館處其中)五柳館(在/府)¶
<pb:KR2k0008_WYG_052-10a>¶
　(西三十五里即陶/淵明栗里故宅)¶
關梁三峽橋(在廬山歸宗寺為廬山之雄觀宋蘇轍記/云水行石間聲如雷霆如千乗車行者震)¶
　(悼不能自持雖三峽之險莫過於此因以三峽名蘇/軾詩云吾聞泰山石積日穿綫溜况此百雷霆萬世)¶
　(與石鬬深行九地底險出三峽/右長輸不盡溪欲滿無底竇)忠孝橋(在都昌縣北/三十里跨忠)¶
　(孝港舊傳宋寺丞陳畦獲/罪子代其死故名以旌之)雙玉橋(在建昌縣治東宋/兵部尚書李常建)¶
　氷玉澗橋(在府治東跨氷玉/澗宋郡守朱熹建)¶
寺觀天寧寺(在府治西舊名光孝宋建後/改今名本朝洪武初重建)歸宗寺(在廬/山西)¶
　(晉王羲之故宅時僧佛䭾耶自西來羲之施宅為寺/宋朱熹詩往昔王内史願香有餘烟千年今一歸景)¶
<pb:KR2k0008_WYG_052-10b>¶
　(物還/依然)開先寺(在廬山下舊傳梁昭/明太子棲隠之地)萬杉寺(在廬山下/唐名慶雲)¶
　(院宋景德中僧太超/即山植萬杉故名)棲賢寺(在五老峯下唐李渤讀/書處宋陳舜俞有詩)¶
　新開寺(在都昌縣治西南唐時僧馬/祖禪師建本朝洪武中重建)大果寺(舊在建/昌縣治)¶
　(東唐大厯間建因寺背有梨嘗結子大/如斗因名本朝洪武初建於縣治西)法安院(在落/星石)¶
　(上宋建黄/庭堅有詩)𤣥妙觀(在府治北宋祥符中建/元燬本朝洪武初重修)廣福觀(在/建)¶
　(昌縣南四十里嘗有赤/烏來集又名赤烏觀)簡寂觀(在府西二十三里舊/名太虛觀劉宋陸脩)¶
　(靜封丹元真人脩養於/此卒謚簡寂因以名觀)承天白鶴觀(在五老峯下宋/大中祥符中賜)¶
　(名蘇轍詩五老相邀欲/上天𤣥猿白鶴盡疑仙)尋真觀(在府北二卜五里唐/貞元中女仙蔡尋真)¶
<pb:KR2k0008_WYG_052-11a>¶
　(修煉於此嘗有/詩名䦨干曲)延真觀(在府北四十里唐李林甫女/騰空所居李白詩羨君相門)¶
　(女學道愛神仙一往/屏風疊乘鸞著一鞭)¶
祠廟匡君廟(在廬山北潯陽記漢武帝南遊祀名山問/匡君何神博士對曰昔匡俗得道於此乃)¶
　(賜其/號)陶桓公廟(有二一在都昌縣北三十里一在縣/南五里祀晉陶侃也侃謚曰桓宋避)¶
　(諱稱曰威公劉羲仲有記又張齊賢過南廟下作記/有經牛眠鶴弔之鄉覩漁釣龍梭之跡之句釣梭石)¶
　(在祠下石/刻尚存)五賢祠(在府學東宋郡守朱熹訪古今名陳/士居是邦者得陶潛劉渙渙子恕)¶
　(瓘李常五人/建祠祀焉)二賢祠(在府學内朱熹以周敦頥嘗守/是邦為建祠配以二程及熹殁)¶
　(諸生以二程别有從祀/止祀周子朱子二賢)劉西磵祠(在府北二十里西/磵宋劉渙號淳熈)¶
<pb:KR2k0008_WYG_052-11b>¶
　(間朱熹為郡守時建黄庭堅詩棄官清潁/尾買宅落星灣身在菰蒲中名滿天地間)三賢祠(在/廬)¶
　(山楞伽寺三賢宋李/常蘇軾曾常伯也)宫亭神祠(在府治東宫亭湖上/有神能分風擘浪故)¶
　(為立/祠)¶
陵墓陶母墓(在都昌縣治西石壁精舍之側晉/陶侃母也又九江府亦有陶母墓)何乾耀¶
　墓(在府西一十里乾耀/唐侍郎後隠廬山)劉凝之墓(在府北能仁寺/側凝之名渙)孔¶
　文仲墓(文仲臨江人仕宋為中書舍人及卒歸葬南/康蘇軾拊其柩曰世方嘉軟熟而惡崢嶸求)¶
　(勁直如吾經父/者今無有矣)孫冕墓(在白鹿洞側冕/仕宋為史館官)張叔夜墓(在/府)¶
　(治東叔夜宋靖康時為南道總/管從淵聖北遷死節歸葬於此)謝之艮墓(在建昌縣/北一百二)¶
<pb:KR2k0008_WYG_052-12a>¶
　(十里之艮本蜀人避兵居南康仕宋/至承義郎累贈太師加封周國公)¶
古蹟昌邑城(在建昌縣北六十里漢廢昌邑王為海昏/侯此其處豫章記城東十三里江邊名慨)¶
　(口昌邑王每乘流東望/輒憤慨而還故名慨口)孫慮城(在建昌縣南一百里/慮吳孫權第三子黄)¶
　(武七年封建/昌侯居此)彭澤縣城(在都昌縣北四十五里漢縣/屬豫章郡晉陶潛為令治此)¶
　(城/)左里城(在都昌縣西九十五里晉盧循為宋祖所/敗自蔡洲南走乃悉力柵斷左里即此地)¶
　龍安縣城(在建昌縣南六十里唐初/置縣屬南昌州尋廢為驛)梁太子書堂(在/府)¶
　(西一十五里梁昭明太子統性愛山水嘗/棲隠廬山築堂讀書今開先寺即其地)李白書堂¶
　(在五老峯下唐李白嘗至此愛其險峭/歎曰天下之壯觀因卜築讀書於此)李氏山房(在/五)¶
<pb:KR2k0008_WYG_052-12b>¶
　(老峯下宋李常少時兄/弟讀書於此蘇軾有記)炭婦鎮(在建昌縣南一十里/晉許旌陽於此化炭)¶
　(為婦散羣弟子以驗其心明日視之皆湼其/衣不染者僅十人後人即其地立妙明觀)娉婷鎮¶
　(在建昌縣南六十里唐仙女/吳綵鸞曽舞鶴於此故名)石屋(在府西三十里崖/石如屋簷故名)¶
　三石梁(在廬山上長數丈廣不盈尺杳然無底相傳/晉仙人吳猛與其弟子躡石梁而度見金闕)¶
　(玉房有一老人坐琪樹下以玉杯盛甘露漿授猛猛/弟子竊一寳器須臾雲霧晦𡨕梁化如指猛令送還)¶
　(乃手引諸徒閉目而返唐李白詩金闕/前開二峯長銀河倒掛三石梁即此)醉石菴(在府/西南)¶
　(三十里菴左有巨石晉陶潛醉卧其上故名陳/舜俞詩是非分付千鍾裏日月消磨一醉中)卧龍¶
　菴(在府西北二十里蒼崖四壁怒瀑中㵼大壑淵深/有黄石數丈在激浪中若蜿蜒飛舞故名卧龍宋)¶
<pb:KR2k0008_WYG_052-13a>¶
　(朱熹作菴其旁欲以休隠乃/繪諸葛亮像於中自為記)夀松(在建昌縣北五里/冷水觀一名掛劍)¶
　(松古老相傳許遜曾掛劍於此其松盤屈奇怪宋寳/慶初知縣曹豳創亭匾曰千歲靈根又於門外榜曰)¶
　(烟蘿勝景嘉定間縣/丞李鴻漸刻圖於石)夀樟(在建昌縣治南宋黄庭堅/記項安世作夀樟亭記初)¶
　(邑人李左司公懋仕於朝高宗嘗問樟公安否奏以/枝葉婆娑四時常青何萬幾之暇眷眷乎遐方一樟)¶
　(哉必閭閻纎悉轉而上聞抑念世家仁及/此木也紹定間縣令陳文孫刻圖於石)¶
名宦唐何易于(會昌中攝建昌縣令政教有方築隄防/水家給人足民歌之曰我有父何易于)¶
　(昔無儲/今有餘)陳可大(咸通初都昌縣令因累歲水澇築/長隄障之百姓便焉號曰陳令隄)孫¶
　永(咸通初為建昌令築隄以捍/水患而造橋以渡民甚便之)邵師裕(咸通中建昌/縣令為政以)¶
<pb:KR2k0008_WYG_052-13b>¶
　(德邑人感之以德政名其鄉鄰境之人慕之多/來歸附又以卜鄰名鄉取王翰願卜隣之意也)五代¶
　朱弼(仕南唐為廬山國學助教動持禮法每升堂講/釋生徒環立各執疑難問辨鋒起弼應聲解說)¶
　(莫不造理以故諸生咸/服四方肄業者多造焉)廖凝(仕南唐宰都昌縣以亷/自守秩滿題詩修江寺)¶
　(云五斗徒勞更折腰三年兩鬢為民焦/今朝解印吟歸去還挈來時舊酒瓢)宋洪沂(慶厯/初知)¶
　(都昌縣教民以陶瓦代竹民安物阜/政事一新邑人為立坊名曰新政)周敦頥(熈寧間/知南康)¶
　(軍興學善俗民從其化士宗其學因家廬山蓮花/峯下前有溪合湓江因取營道所居濓溪以名之)魯¶
　有開(知南康軍有善政時行新法及代還王安石問/江南如何有開曰法新行未見其患當在他日)¶
　(也安石/不悅)程師孟(知南康軍為政簡嚴罪非死/者不以屬吏發隠摘伏如神)陳舜俞¶
<pb:KR2k0008_WYG_052-14a>¶
　(知山隂縣青苗法行舜俞不奉令且上疏自疏奏/上責監南康軍酒稅五年而卒在軍多所題詠)徐¶
　師回(元豐中知南康軍性耿直設施有條公暇建堂/植八杉號曰直節曰吾欲守節如此杉之直又)¶
　(建亭於明月泉上曰吾/欲守亷如此水之清)朱熹(淳熈中知南康軍興利/除害值歲旱講求荒政)¶
　(多所全活民無流殍間詣郡學引進士子與之講論/又奏復白鹿書院以養士居官俸餘輒發以修葺書)¶
　(院善政不/可殫記)曽集(紹熈間知南康軍勤理庶務首慕先/賢劉渙之為人脩其墓亭礲石以培)¶
　(其封割公田以奉其祀朱/熹稱其有尊賢尚德之心)陳宓(嘉定間知南康軍歲/大侵蠲其賦十之九)¶
　(會流民羣集宓就役之築江隄而給其食又重修/二賢祠時造白鹿洞與諸生討論由是文風大振)張¶
　虙(知南康軍剖决滯訟衆皆悅服前守陳宓以錢七/千緡置濟民庫為築城費虙不取贏於民而經營)¶
<pb:KR2k0008_WYG_052-14b>¶
　(以成/其事)張洽(白鹿書院長選好學之士日與講說而汰/其不率教者凡養士之田乾没於豪右者)¶
　(復/之)趙師夏(嘉定間知南康軍奏以星子縣請佃稅錢/對補上供撥梅洞寺田及魚池入兩學立)¶
　(三縣社倉/善政甚多)趙與&KR4014;(景定間知南康軍覆實社倉復還/原額脩軍學兩祠堂繕治城池造)¶
　(軍衣弓矢旗幟/等器百廢具興)劉傅漢(咸淳間知南康軍首行淳熈/荒政捐已俸以賑貧節用買)¶
　(田置惠民倉撥廢寺田榖助星子月解軍糧創白鹿/洞貢士庄修流澌橋愛民重士興利補弊善政為多)¶
　元陳炎酉(至正間南康路總管脩白鹿書院作興學/校歲荒賑饑給種子牛具使之耕招集流)¶
　(亡四萬餘户有麥秀兩/岐之瑞民立生祠祀之)范祥卿(至正間都昌縣丞首/詢民瘼盡心撫字值)¶
　(歲歉勸分以濟貧困旱禱雨/雨立至政成民阜民咸稱之)孫天民(至元間南康路/總管亷潔平恕)¶
<pb:KR2k0008_WYG_052-15a>¶
　(嘗捐俸以脩學宫學田之/侵於僧道者理而復之)本朝吕明(甲辰年知南康/府時兵戈初息)¶
　(流民四散明孜孜愛民招撫有方躬循田野以督耕/桑民有鬬者訓之以義而諭之以法自是民皆感化)¶
　(無敢强/梗者)朱敏(洪武五年以監察御史改知星子縣興/學勸農奏減稅糧茶貢後遷代去任民)¶
　(多思之/  省志)李守中(洪武中知府事亷潔自持辭常禄弗/受薪水之外一毫不取於民  省志)¶
　林仕敏(洪武中由郎中知府事文學政事皆擅名一/時歴任既久民心愛戴去後有甘棠之思)¶
　(省/志)楊升(秉性淳厚洪武間任星子教諭學問該愽訓/誨嚴明擢邵武教授去後門人立祠祀之)¶
　(省/志)胡龍(洪武間由進士任星子知縣亷勤公正疏食/布衣除革吏弊民深服之後擢監察御史)¶
　(省/志)卞同(洪武末知都昌縣撫牧有道/以政聲著聞擢知河南府)唐冕(永樂初知/星子縣剛)¶
<pb:KR2k0008_WYG_052-15b>¶
　(介亷明時邑民少田多荒蕪冕奏請召鄰府縣/無産者入縣闢田得數百家撫恤各得其所)楊鐸¶
　(永樂末知星子縣撫字有方他/郡之民挈家來歸者四百餘家)劉麒(由進士擢御史/宣德初知府事)¶
　(作新士類勸課農桑政治/聿興士民仰戴  省志)翟溥(登進士任員外郎正/統間守南康崇儒學)¶
　(教民務稼穯重建六老堂白鹿書院修築石堤凡/有興作不費民財民德之從祀二賢祠  省志)孔¶
　鏞(由進士景泰間知都昌縣事/撫字有方吏民畏服  省志)陳敏(登進士景泰中/由通判知南康)¶
　(府秉公持正翊善鋤强復社倉修石堤建白鹿書院/百廢具興民不告勞郡人思之從祠二賢祠  省志)¶
　何濬(成化初知本府時大旱移檄隣郡貸米萬斛以/給饑民全活者衆興學勸農政教兼舉  省志)¶
　吳紳(成化間知都昌縣事宅心平恕為政/有方興利革弊民皆向慕  省志)許顒(成化/間以)¶
<pb:KR2k0008_WYG_052-16a>¶
　(太僕寺丞擢知府政令嚴明開河道以通商旅/實義倉以備荒歉聿修文廟禱雨輒應  省志)曹凱¶
　(由進士任給事中陞叅政以言事左遷衛經歴尋擢/南康知府豈弟慈祥亷明剛果剖决如流囹圄空虚)¶
　(積粟備荒招集流散編户日/增府治為之一新  省志)王珀(𢎞治間謫知都昌/風節猶存政平訟)¶
　(理民懷吏/畏  省志)劉定(𢎞治間擢守南康府知大體謹細行/執法無私興學校建書院有循良風)¶
　(殁於官百姓/哀之  省志)劉章(正德間擢南康知府為政公勤操/持清慎建府治不費公帑民爭尤)¶
　(趨之卒於官士民感愴/今從祀名宦祠  省志)¶
流寓黄鳯麟(其先江夏人徙家建昌鳯麟好學能文以/德行稱舉進士累遷侍御史比部員外郎)¶
　(有文集/十卷)李渤(洛陽人與兄涉俱隠廬山白鹿洞唐元/和中以右拾遺召不拜韓愈遺書有景)¶
<pb:KR2k0008_WYG_052-16b>¶
　(星鳯凰爭先快覩之語後起為諌/議大夫屢以言斥而氣節不少衰)陳貺(閩人徙星子/志操朴古而)¶
　(不茍於仕進一卧廬山三十餘年學者多師事焉南/唐時以幣致之欲授以官固不受賜粟帛遣還舊隠)¶
　鄭元素(京兆人少習詩禮五代時避亂南遊隠居廬/山青牛谷四十餘年㑹集古書殆至千餘卷)¶
　(元素温韜甥也自言韜發昭陵石函中有鐵匣悉藏/前世圖書鍾王墨迹韜悉取之韜死元素得之為多)¶
　伍喬(廬江人性嗜學南唐時入廬山國學苦勤自勵/一夕見人掌自牖入中有讀易二字喬因取易)¶
　(讀之探索精㣲迨數年出與郡計及春/試畫八卦賦喬中第一累官考功郎)柳宏(建人宋/咸平間)¶
　(舉進士知江州德化縣過廬山愛羨不/已官至九卿志樂肥遁故卒歸隠焉)劉渙(本筠州/人天聖)¶
　(間進士累官潁上令以剛直不能事上官棄去歸隠/廬山歐陽修高其節作廬山高詩以美之渙居廬山)¶
<pb:KR2k0008_WYG_052-17a>¶
　(三十餘年環堵蕭然/而超然無戚戚意)陳瓘(沙縣人宋熈寧中為右司/諫坐論蔡京父子謫居南)¶
　(康吟賞諷詠寵/辱俱忘號了翁)¶
人物晉幸靈(建昌人性寡言父母嘗使守稻羣牛食之/不驅牛去乃理其殘亂者曰萬物各欲得)¶
　(其性耳後為人療疾去妖怪輒有驗賴濟者甚衆不/取報謝為人性恭儉見人即先拜言輒自名行不騎)¶
　(乘長不娶晚年始/娶妻畜車馬云)周續之(豫章建昌人豫章太守范/甯於郡立學招集生徒續)¶
　(之年十三詣甯受業居學數年通五經五緯名冠同/門既而閒居讀易老入廬山與劉遺民陶淵明為潯)¶
　(陽三/隠)南北朝司馬暠(建昌人仕陳為大中大夫性至/孝母病亟禱於先祠願以身代)¶
　(死母果得痊又司馬延義為從事中郎性/亦至孝每遇朔望詣墓哭奠始終如一)唐張懷約¶
<pb:KR2k0008_WYG_052-17b>¶
　(建昌人初仕隋官至學士後歸唐以為温州司馬懷/約幼有令名鄉人宗其德行尤博學强記文詞典麗)¶
　(講三禮三傳出諸儒之右性尚/閒雅後隠於當陽山莫知所終)郭元靖(建昌人才兼/文武隋末興)¶
　(兵保衛鄉閭後歸於唐以功累官䖍撫吉三/州司馬衡州長史以亷謹稱所在有政績)徐元之¶
　(建昌人幼潁悟博通經史年十七第進士累遷監察/御史諫議大夫出為湖州刺史遷邠王府長史改曹)¶
　(州刺史卒有/文集十卷)宋洪文撫(建昌人本姓殷避諱改焉曽/祖諤唐䖍州司倉叅軍子孫)¶
　(衆多以孝弟著稱六世同居宋至道中賜其家御書/百軸文撫遣弟文舉詣闕謝太宗飛白一軸曰義居)¶
　(人以賜之命文舉為江/州助教又旌表其門)陳巽(星子人博學敦行義大/中祥符間登進士兩為)¶
　(節度推官再作劇邑一為郡貳後典蘄/黄二州所在有政績官至太子賔客)劉恕(渙子居/星子博)¶
<pb:KR2k0008_WYG_052-18a>¶
　(學能文未冠舉進士調鉅鹿主簿遷和川令司馬光/修資治通鑑薦恕兼修史事尋以親老求監南康軍)¶
　(酒以就養許即官/修書官至秘書丞)劉羲仲(恕子性敏博學素以節操/自持恕没後通鑑成追録)¶
　(其勞乃官羲仲政和間欲編逸史自汝州儀曹召為/編修自宰相以下皆不造謁未幾致仕歸廬山弟和)¶
　(仲有超軼材作詩自/成一家為文慕石介)李常(建昌人皇祐間舉進士熈/寧初為右正言時王安石)¶
　(方更法常言其不便哲宗時上言七事拜御史中丞/少與兄弟讀書廬山白石僧舍既擢第留所抄書萬)¶
　(卷於室名曰李氏山房蘇軾/歎為仁者用心為記其事云)陳篆(星子人宣和間登/進士歴任州縣所)¶
　(至有聲子凖以廕補官年五十餘即掛冠歸有别墅/在石屋間朱熹為扁石屋書室凖二子秬為江夏令)¶
　(築隄捍水民德之終池州倅秠/力學不倦秬子畦為靖州判官)李公懋(建昌人建炎/初進士累官)¶
<pb:KR2k0008_WYG_052-18b>¶
　(江西提學召對陳五事擢監察御史高宗駐蹕建康/大臣請還臨安公懋力排秦檜以為不可疏三上不)¶
　(報出為湖北提刑徙福建/潼川剛直無私終湖南漕)黄灝(都昌人父唐髪為平/陽丞亷正而通達灝)¶
　(幼頴悟書史過目終身不忘隆興間舉進士歴知常/秀州修救荒之政終廣西轉運判官初朱熹守南康)¶
　(時灝質疑問難熹没黨禁方嚴灝單車往/赴不少怵卒謚文簡有西坡集四十卷)李燔(建昌/人紹)¶
　(熈初進士授岳州教授末上往建陽從朱熹學及至/岳州教士以古文六藝改襄陽教授熹没學禁嚴燔)¶
　(率同門往會葬後以直秘閣主管/至道宫卒諡文定孫鑣登進士第)曹彦約(都昌人父/興宗紹興)¶
　(間舉進士歴州縣有聲彦約天資頴異嘗從朱熹講/學淳熈間舉進士累官至兵部尚書平生以建立事)¶
　(功為務在朝多所建明卒謚文簡兄彦/純弟彦繼子士况士衮士冕皆有時名)彭尋(都昌人/文行為)¶
<pb:KR2k0008_WYG_052-19a>¶
　(鄉里所推人稱曰東元先生弟蠡天資頴敏朱熹守/南康蠡質疑問難甚精以經學名世號梅坡先生子)¶
　(方舉進士官至吏/部尚書卒諡文定)馮椅(都昌人性敏博學受學朱文/公紹熈間舉進士官至江西)¶
　(運幹既而家居授徒所著易書詩語孟太極圖西銘/輯說孝經章句喪禮小學孔子弟子傳讀史記及詩)¶
　(文志録合二百/餘卷今祠於學)馮去非(椅子淳祐初進士仕為宗學/諭丁大全為左諌議大夫三)¶
　(學諸生叩閽言不可下詔禁戒詔立石三學去非獨/不肯書名碑下未幾以言罷歸舟泊金焦山有僧上)¶
　(謁致大全意願□遽歸少俟收召去非奮然/正色老夫今歸廬山不復仕矣絶之不與言)周秬(星/子)¶
　(人博雅好古淹貫經史諸子百氏之書工於詩賦/後集朱文公語録類為别集以詔後學學者宗之)李¶
　成大(建昌人舉進士德祐初知金壇縣元兵至與戰/不勝吏民脅成大降乃潛與胡用存謀復金壇)¶
<pb:KR2k0008_WYG_052-19b>¶
　(事泄繫獄榜掠不屈遂殺其二子以懼之終不屈笑/曰子為父死臣為君死卒殺之詔贈直秘閣諡忠節)¶
　江萬里(都昌人入太學有聲理宗時為賈似道宣撫/叅謀以峭直見忌度宗時拜右相嘗請益師)¶
　(往救襄樊似道不應力求去歸鄉里元兵至萬里赴/水死詔贈太師益國公諡文忠弟萬頃以南劍知州)¶
　(家居亦被/執罵賊死)陳澔(都昌人號雲住潛心禮學/所著有禮記集說行世)元燕公楠¶
　(建昌人十歲能屬文居父喪廬墓元初同知吉州路/世祖召對稱㫖命僉江淮行尚書省事令民墾廢田)¶
　(勸導有方除大司農領八道勸農營田司事/按行郡縣興利除弊後累遷湖廣行省右丞)黄異(灝/之)¶
　(裔少好學讀書於白鹿洞至元間舉進士為廣東惠/州學録後陞道源書院山長元季兵變隠居不仕自)¶
　(號節庵有詩/集三十卷)本朝于光(都昌人磊落有大志元末兵/起光歸本朝從征九江戰鄱)¶
<pb:KR2k0008_WYG_052-20a>¶
　(陽降武昌皆與有功累官鷹揚衛指揮使從徐達擒/張士誠下山東取汴梁克陜洛移守鞏州王巴拜襲)¶
　(蘭州光帥兵□援猝遇敵戰敗被執使呼蘭州降光/大呼曰公等堅守大軍至矣敵怒遂遇害詔配享功)¶
　(臣/廟)余鼎(星子人永樂初登進士授翰林修撰愽學能/文與修高廟實録及聖學心法遷侍講洪熈)¶
　(初致仕自號南坡有文集/若干卷邑人即學宫祠之)魏源(建昌人永樂中進士/累官河南左布政使)¶
　(時歲饑民流源賑給有方流亡盡歸正統間歴陞刑/部尚書剖决如流獄無寃滯嘗往西北督察邊防邊)¶
　(將莫不畏服為人器識宏/逺立朝侃侃有大臣體)黄珏(星子人少端重勵行/涉獵子史百氏洪武)¶
　(中聘為星子訓導歴安東東阿教諭/典陜右文衡才名為時所重  省志)廖敏(星子人洪/武中鄉試)¶
　(選入内閣修永樂大典任刑部主事宅/心公恕讞獄明允為時所重  省志)殷革(星子人/由監生)¶
<pb:KR2k0008_WYG_052-20b>¶
　(歴官知松江府清慎自守政聲大著母喪服闋復知/南雄時梅嶺險峻行者艱阻乃募民疏鑿通衢民至)¶
　(今便之後致仕/卒於家  省志)盧翰(星子人登永樂甲申進士改翰/林庶吉士與二十八宿之選脩)¶
　(永樂大典歴代名臣奏議/官至吏部主事  省志)黄維(星子人永樂間由舉/人任餘姚知縣政尚)¶
　(簡易務脩學校民有健訟者遣入社學久之化為善/士以母喪歸民計服闋先詣闕請復知餘姚六載考)¶
　(績民脫履留之未/至京卒  省志)胡新(建昌人永樂辛丑進士任知/縣御史副使按察使所在有)¶
　(聲志/省)邵嵩(都昌人永樂辛丑進士授御史歴按廣東/河南隨扈從山東討武定州及漢府有功)¶
　(省/志)陶偉(星子人由監生授吏科給事中遇事敢言不/避權勢陞福建按察僉事按治郡邑吏畏而)¶
　(民懷之/  省志)胡璉(建昌人由監生授監察御史陞山東/按察使才德俱優政聲大著  省志)柳¶
<pb:KR2k0008_WYG_052-21a>¶
　芳(都昌人由進士歴官刑部郎中讞獄平恕陞湖廣/叅政尋調山西所至有政績時論歸之  省志)¶
　曹崇(建昌人由監生授吏科給事中□德不回言/論悉當擢陜西按察使風紀振肅  省志)葉¶
　瑾(星子人少孤資性穎敏既長以詩領宣德乙卯鄉/薦歴儒官三十年所至訓迪有方人才輩出致仕)¶
　(卒於家/  省志)劉衢(星子人榮祖之子由鄉舉任長寧教諭/性最仁孝宣德間舉家罹疾母將危求)¶
　(以身代一夕焚香籲天割股烹粥啖之/母病瘥鄉人以劉孝子名之  省志)朱讓(星子人/景㤗間)¶
　(由舉人授御史遇事敢言不畏權勢出按廣東肅振/百僚尋陞大理知寺多惠政以疾辭卒於家  省志)¶
　黄暉(建昌人景泰辛未進士任給事中賜一品服奉/使滿刺國官至廣西僉事綽有政聲  省志)¶
　梁崑(星子人家嘗罹疫舉家逃避弟病危衆諭使棄/之出避崑曰如崑去弟誰視湯藥竟不去人以)¶
<pb:KR2k0008_WYG_052-21b>¶
　(友愛稱之後由監生授建平訓/𨗳陞光山教諭卒於家  省志)黄𤣥(建昌人登成化/丁未進士任翰)¶
　(林檢討端謹修飭後以母老終養不出平居手不釋/卷杜門不涉公事恬退雅操終始無失德  省志)¶
　余濓(都昌人登𢎞治癸丑進士歴監察御史出按遼/陽屢上疏極諌謫武進令尋叅畫征勦蘇松海)¶
　(冦擢蘇州府/同知  省志)¶
列女宋馮孝女(諱素真星子人父病割股療之病即愈/郡守陸徳輿大書以表其墓  省志)¶
　長孫氏(星子揚遺直妻生四子曰發假收嚴遺直客/死姑蘇子皆幼長孫氏攜骨歸葬廬山親授)¶
　(子五經後俱擢第發官至嶺南節度使假為/常州刺史收至宰相嚴為翰林學士  省志)吳孝婦¶
　(都昌人夫早亡無子寡居事姑孝姑老且病欲贅壻/以資養吳泣曰女不二夫妾志也自能供侍姑從之)¶
<pb:KR2k0008_WYG_052-22a>¶
　(嘗傭於隣家獲錢以具養姑年老目翳嘗取所飲食/誤頓不潔處吳外出還見亟借隣食饋姑滌汚者自)¶
　(食一夕吳夢兩童子引叩天門謁帝勞問賜/酒錢養姑自是家貲日裕姑目復明  省志)王氏(建/昌)¶
　(人適本縣董易之子少喪夫無後以死/自誓婺居四十餘年終始不渝  省志)董氏(建昌人/董易之)¶
　(族女適同邑張漢臣之子早寡無子而守志不渝兄/母欲奪其志不從卒合葬於夫墓生連理木人以為)¶
　(真節之感/  省志)李氏(劉安雅母生安雅未及百日夫汝霖/卒家極貧誓不負所天七十餘年一)¶
　(節終身/  省志)胡氏(建昌人踰笄嫁宋冀王九世孫希愈六/年而寡無子毅然守志終身  省志)¶
　元李氏(建昌人黄時清妻年二十喪夫生子璨六歲/鞠育教誨以至成立年七十餘青燈敗帷不)¶
　(易其操有司以事/聞旌其門  省志)黄氏(星子人余鶴年妻鶴年以哭/弟而卒年二十七黄孀居誓)¶
<pb:KR2k0008_WYG_052-22b>¶
　(不再適子宗甫四齡清苦撫育卒以經明行/修薦年至八十大學士尹直表其墓  省志)甘清秀¶
　(星子人甘孟珊女年十五正德間值逆濠變賊入境/清秀隨母逃避賊虜其母清秀義不辱即投玉京潭)¶
　(而死賊退其屍浮水如生/里人收葬於山前  省志)查氏梅氏(星子錢家二妯/娌也查夫孟昭)¶
　(梅夫孟琳俱以/節終  省志)¶
仙釋葉千韶(晉建昌人有道術辟穀服氣嘗獨居忽有/一白衣人言君道德臻備仙籍褒升當在)¶
　(人間役使鬼神其後能立致風雨驅雷/電救人疾疫其應如響不知所終云)譚紫霄(泉州/人有)¶
　(道術事王昶封正一先生閩亡寓廬山棲隠洞其徒/百餘皆禁沮鬼魅禳祈災福南唐後王召紫霄至建)¶
　(康賜之道號紫霄皆不受後無疾卒人謂/之尸解歸葬之日有祥雲白鶴盤繞送之)周顛仙(郡/人)¶
<pb:KR2k0008_WYG_052-23a>¶
　(長身奇貌少時病顛狂持瓢乞食於市因號顛仙國/初上親征陳友諒至南昌顛仙來見隨至京自謂入)¶
　(火不熱上命覆以巨甕積薪燔之火盡揭視端坐自/若寓蔣山寺半月不食寺僧以為言上召之步趨無)¶
　(異平時嘗以手畫地作大圈曰破一桶成一桶矣時/友諒圖南昌上復征之顛仙從行至馬當見江豚戲)¶
　(水曰水怪見損人多上怒其妄語投之江中明日復/來見乃縱之廬山上後親為文勒石廬山紀其事)¶
　　九江府(東至直𨽻池州府東流縣界三百里西至/湖廣武昌府興國州界二百里南至南康)¶
　　　(府星子縣界五十里北至湖廣黄州府黄梅縣/界九十里自府治至南京一千二百六十里至)¶
　　　(京師四千/六百里)¶
　　　(糧四萬/石零)¶
<pb:KR2k0008_WYG_052-23b>¶
建置沿革禹貢荆揚二州之境天文斗牛分野春秋時¶
　為吳楚地秦為九江郡地漢初屬淮南國尋分屬豫¶
　章郡文帝時又分屬廬江郡東漢末其地南境入吳¶
　屬彭澤郡北境入魏屬廬江郡後盡入吳屬武昌郡¶
　晉為武昌鄱陽豫章三郡地永興初置潯陽郡於此¶
　屬江州梁移江州治湓城即今府治隋初廢郡後改¶
　州曰九江郡唐復為江州天寳初改潯陽郡乾元初¶
　復為江州五代時楊吳置奉化軍節度宋降為軍事¶
<pb:KR2k0008_WYG_052-24a>¶
　𨽻江南東路建炎初陞定江軍江西安撫司治此元¶
　置江州路本朝改九江府領縣五¶
　德化縣(附郭本漢潯陽縣屬廬江郡晉永興初置潯/陽郡永嘉初以九江縣省入後省潯陽入柴)¶
　(桑梁又析置汝南縣隋省郡及汝南柴桑二縣復置/潯陽縣後改曰彭蠡大業初置郡改曰湓城縣唐初)¶
　(復改曰潯陽縣五代時南唐改為德化/縣宋元仍舊本朝因之編户一十七里)德安縣(在府/城南)¶
　(一百五十里本漢歴陵縣地屬豫章郡王莽改曰蒲/亭東漢復曰歴陵梁省入柴桑縣隋為湓城縣南境)¶
　(唐為蒲塘塲五代時楊吳陞為德安縣屬/江州宋元仍舊本朝因之編户一十八里)瑞昌縣(在/府)¶
　(城西九十里漢時地在柴桑之北潯陽之西三國吳/有赤烏之瑞名其地曰赤烏唐初為潯陽縣地建中)¶
<pb:KR2k0008_WYG_052-24b>¶
　(時立為塲南唐陞為瑞昌縣屬江州/宋元仍舊本朝因之編户一十一里)湖口縣(在府城/東六十)¶
　(里本劉宋時湖口戍上據大鍾傍臨大江齊梁陳皆/為鎮後廢唐復置鎮南唐陞為湖口縣屬江州宋元)¶
　(仍舊本朝因之/編户一十七里)彭澤縣(在府城東一百里漢置縣屬/豫章郡梁屬太原郡隋置龍)¶
　(城縣屬江州後復改彭澤縣屬九江郡唐初於此置/浩州後廢州以縣屬江州宋元仍舊本朝因之編户)¶
　(一十/八里)¶
郡名潯陽(晉/名)九江(隋/名)¶
形勝左匡廬右江湖(唐白居/易集)陸通五嶺勢拒三江(九江/志左)¶
　(挾彭蠡右傍通川陸通五嶺勢拒/三江襟帶上流乃西江之重鎮)南面廬山北背九¶
<pb:KR2k0008_WYG_052-25a>¶
　江(圖/經)縈以三湖帶以九江(宋支/賦)山亞五嶽江比四溟¶
　(東林/寺記)據江湖之口衝要之地(宋吕誨/奏劄)江東西襟喉之¶
　地(元史李/黼傳)西據彭蠡北跨海門(彭澤縣志西據彭蠡/北跨海門前拱文筆)¶
　(之峯右繞小孤之水形若環椅/勢如聯屏江右咽喉之邑也)¶
風俗民尚朴實崇興禮讓(九江/志)士習詩書農勤稼穯(同/上)¶
　儒風相續(唐白居易云廬山自陶謝洎十/八賢已逺儒風綿綿相續不絶)高人閑士¶
　蟬聯不絶(宋余靖崇/勝寺記)人性淳朴民俗恬靜(郡/志)¶
山川廬山(在府城南二十五里古南嶂山也周武王時/有匡俗兄弟七人皆有道術結廬於此故名)¶
<pb:KR2k0008_WYG_052-25b>¶
　(山之南為南康山之隂為九江其東南有五老峯唐/李白詩廬山東南五老峯青天削出金芙蓉九江秀)¶
　(色可攬結吾將/此地巢雲松)高良山(在府城西高聳秀㧞為諸峯/之最昔有高良氏世居此山)¶
　(因/名)鞋山(在府城南四十里彭蠡/湖中望之如鞋因名)龍門山(在府城西南/五十里與落)¶
　(拖山相對如門瑞昌所出湓/水自此二山間過至大江)大孤山(在府城東南彭/蠡湖中東南與)¶
　(都昌分界四面洪濤屹然獨聳上有神祠過者必致/祭焉唐顧况詩大孤山盡小孤出月照洞庭歸客船)¶
　靖居山(在府城西南六十里昔有姓傅者獵此山射/鹿墮胎而斃其人遂折弓矢修道因名山曰)¶
　(靖/居)柴桑山(在府城西南九十里寰宇記/柴桑近栗里陶潛此中人)鷄籠山(在府/城西)¶
　(山有石鷄冠距如生有道士李鎮常玩/之鷄一旦自毁鎮曰吾其死矣果然)吳章山(在府/城東)¶
<pb:KR2k0008_WYG_052-26a>¶
　(過此即南/康府界)義豐山(在德安縣治南有義豐亭邑人好/義聚居如陳王梅鄭多至千口人)¶
　(謂此山/之應)博易山(在德安縣南一十二里漢書豫章歴/陵縣有博易山註云古文以為敷淺)¶
　(原根盤三十里奇峯/疊秀為一邑之重鎮)望夫山(在德安縣西北一十五/里方輿記昔人行役未)¶
　(回其妻登山而望每登山輒以/箱盛土積日累功漸高峻故名)石鼓山(在德安縣西/北四十里每)¶
　(天隂輙聞/鼔聲因名)葛洪山(在德安縣北四十/里晉葛洪嘗游此)史君山(在德安/縣西北)¶
　(四十里唐江州刺史李/渤作讀書堂於此因名)崑崙山(在德安縣西北一百/二十里昔王子喬於)¶
　(此朝斗因取道經下/覆崑崙之語名之)亭子山(在瑞昌縣治西相傳宋/蘇軾赴黄州經此題詩)¶
　(石上以墨灑竹至今有斑後人/為結亭名曰東坡故山名亭子)蘇山(在瑞昌縣治西/北昔蘇躭冲舉)¶
<pb:KR2k0008_WYG_052-26b>¶
　(於此/因名)羊腸山(在瑞昌縣西北三十五里宋何宋英詩/羊腸有路地多險馬脊無人天一隅)¶
　甪山(在瑞昌縣南四十里相/傳漢甪里先生嘗游此)馬脊山(在瑞昌縣西北/五十里以形似)¶
　(名/)清湓山(在瑞昌縣西七十里巍然/為羣山之表湓水源此)書堂山(在清湓/山西昔)¶
　(王喬嘗讀書於此山有/石房房壁有墨朱跡)赤顔山(在順昌縣西北一百/二十里相傳赤松子)¶
　(嘗游此因名其山/與玉華洞相連)石鍾山(在湖口縣有二上鍾山在/縣治南下鍾山在縣治北)¶
　(其石視上鍾尤奇酈道元謂下臨深潭㣲風鼓/浪水石相摶聲如洪鐘宋蘇軾嘗游此有記)石門¶
　山(在湖口縣治南兩崖對聳形如門闕當雙石間垂/流數丈晉謝靈運詩晨策尋絶頂夕息在山棲䟽)¶
　(峯抗高嶺對/嶺臨洄溪)幞頭山(在湖口縣南二里與上鍾山/相連峯巒秀㧞狀若幞頭)彭¶
<pb:KR2k0008_WYG_052-27a>¶
　城山(在彭澤縣治東有古城/相傳彭越逃此因名)小孤山(在彭澤縣北九/十里宋歐陽脩)¶
　(云江南有大小孤山江側有彭郎磯云彭郎者小孤/壻也余嘗過小孤山廟像乃一婦人而勑額為聖母)¶
　(豈止俚俗之謬哉劉阮詩擎天有八柱此二柱仍存/石聳千尋勢波流四面痕江湖中作鎮風浪裏盤根)¶
　(平地安然者/饒他五嶽尊)鳯凰山(在彭澤縣治西山下有/讀書巖巗右有潛玉洞)龍山(在/彭)¶
　(澤縣東南三十里梁尉文光修煉/之地松壇石室丹竈遺跡具存)仙跡山(在彭澤縣/東四十里)¶
　(上有巨/人跡)馬當山(在彭澤縣東北四十里横枕大江山/象馬形横風撼浪舟船艱阻人為立)¶
　(廟唐王勃舟過其下遇神人賜以順風一夕至洪都/作滕王閣序陸魯望銘云天下之險者在山曰太行)¶
　(在水曰吕梁合二險而/為一吾又聞乎馬當)石壁山(在彭澤縣南四十里/一名玉壺洞宋有客)¶
<pb:KR2k0008_WYG_052-27b>¶
　(題詩云洞前流水碧於苔洞口桃花撲面開轉頭望/斷意不㫁長嘯一聲須再來時縣僚祈雨於此見墨)¶
　(跡未乾亟追之/不得疑仙云)黄漿山(在彭澤縣東南四十五里疊/石如甃上下有二洞深邃莫)¶
　(窮歲旱禱雨輒應宋黄鵬舉詩清泉澈底瑩無汎喚/作黄漿恐未宜若見洞仙還寄語佳名當換碧琉璃)¶
　浩山(在彭澤縣東九十里唐李大亮擇彭澤山/之高者莫若此山因名浩山而立浩州焉)雙劍¶
　峯(在府治西兩峯屹然/壁立如劍與府相直)蓮花峰(在府城北三十里望/之如芙蓉因名下有)¶
　(杏林晉董/奉隠此)香鑪峰(在府城西南五十里峯形圓聳氣/靄氤氲若烟故名唐李德裕望匡)¶
　(廬賦輕烟冐於鑪峯若香散於空/谷南有巨石如人故又名石人峰)上霄峯(在廬山上/有石室石)¶
　(梁瀑布秦始皇嘗登此謂與霄漢相接故名/有禹刻及秦皇漢武刻語太史公亦嘗登此)石耳峰¶
<pb:KR2k0008_WYG_052-28a>¶
　(在府城南六十里傍聳雙峯若耳宋洪芻詩朝踏紅/塵暮宿雲往來車馬謾紛紛猴溪橋下潺湲水惟有)¶
　(峯頭石/耳聞)大林峯(在府城西南六十里有新羅巖鷄冠/石飲牛池晉謝靈運詩積峽忽有起)¶
　(平途俄已絶巒隴有/合沓往來無蹤轍)擲筆峰(在大林峯北晉釋慧遠/於此製湼槃經疏成因)¶
　(以名峯有㵼油定心石上有文殊巖下有/十八賢臺慧逺與同社諸賢嘗憇於此)天池峯(在/府)¶
　(城西南六十里嘗有神燈之異/内有錦繡谷即逺公種藥處)石鏡峯(在府城西南/七十里有石)¶
　(鏡隠見無時晉謝靈運詩攀巖照石/鏡唐李白詩閒窺石鏡清我心謂此)康王谷(在府城/西南六)¶
　(十里楚康王嘗隠此故名内有水簾洞宋王禹偁序/畧云康王谷為天下第一水簾高三百五十丈計程)¶
　(且一月矣其味不敗取茶煑之浮雲散雪之狀與井/泉殊絶陸羽留題有㵼從千仞石寄逐九江船之句)¶
<pb:KR2k0008_WYG_052-28b>¶
　王𢎞岡(在府城西南九十里晉王/𢎞遣白衣送陶潛酒處)王喬洞(在瑞昌縣/西二十五)¶
　(里昔仙人王喬/嘗經此因名)玉華洞(在順昌縣西七十里洞有仙/跡泉湧如雷唐僧以洞中獲)¶
　(磬與錢皆漢物宋趙汝馭詩/唐僧逢漢寳山洞得天名)垂魚洞(在彭澤縣西南/五十里洞深逺)¶
　(莫窮有小溪西南流入巴水有石/如魚垂在洞中又有石橋石乳)潯陽江(在府城北/源自珉山)¶
　(至此下流四十里合彭蠡湖水東流入海唐白居易/詩九𣲖繞孤城城高生逺思皇甫冉詩長江九𣲖人)¶
　(歸少寒嶺千/尋鴈度遲)龍開河(在府城西源發瑞昌縣清湓鄉/東由大江逆泛為鶴問湖便於)¶
　(舟楫世傳古有/龍開此河因名)甘棠湖(在府城南一名景星湖唐刺/史李渤築隄於湖之陽人不)¶
　(病渉遂名李渤湖張洪靖/以方召伯故又名甘棠湖)鶴問湖(在府城西一十五/里世傳陶侃擇地)¶
<pb:KR2k0008_WYG_052-29a>¶
　(葬母至此遇異人云前有牛眠/處可葬言畢化鶴而去因名)宫亭湖(在府城東南/九十里一名)¶
　(彭蠡湖十道志云湖神能分風上下宋秦觀宿湖邊/惜竹軒夢神女贈詩曰不知水宿分風浦何似秋眠)¶
　(惜竹軒聞道文章妙天/下廬山對面可無言)赤湖(在順昌縣東北二十五/里湖中有石沃山世傳)¶
　(赤松子/嘗游此)下巢湖(在瑞昌縣北四十里相/傳巢父嘗經此因名)母鯉湖(在彭/澤縣)¶
　(南一十五里昔李氏母病思魚其/子於此得魚供母病遂愈因名)濓溪(在府城南一/十五里自廬)¶
　(山西流合龍開河入江宋儒周敦頥嘗寓此因取其/故里之號名之敦頥詩潺湲來數里到此始澄深有)¶
　(龍不可測岸木寒森森吾/樂蓋易足名濓朝暮箴)虎溪(在府城南晉僧慧逺/送客過此虎輒號鳴)¶
　(因名道書以虎溪山/為七十二福地之一)瀼溪(在瑞昌縣南唐元結嘗居/此自號瀼溪浪士其詩云)¶
<pb:KR2k0008_WYG_052-29b>¶
　(尤愛一溪水/而能存瀼名)湓浦(在府城西源出瑞昌清湓山亦名/盆水相傳昔嘗有人此處洗銅盆)¶
　(水忽瀑漲失盆投水取之見一龍銜盆奪之而出故/名盆水唐韓愈詩湓城去鄂渚風便一日耳不枉故)¶
　(人書無因/泛江水)射蛟浦(在湖口縣治西南一名黄牛浦昔/漢武帝自潯陽浮江親射蛟江中)¶
　(獲之疑即此地宋蘇轍詩萬騎巡遊遍/千㠶破浪輕射蛟江水赤教戰越人驚)浪井(在府治/内世傳)¶
　(漢灌嬰穿此井湓江有風井水輒動/唐李白詩浪動灌嬰井潯陽江上風)蟹口井(在瑞昌/縣治内)¶
　(世傳郭璞相地形似蟹因名蟹/口其左右有二井又名蠏眼)龍泉(在府治北晉僧/慧逺結庵於此)¶
　(無水以杖刺地泉湧既而歲旱逺師誦龍/王經於泉上俄有龍起雨乃大足故名)神泉(在廬/山宋)¶
　(紹興中皇甫履賜隠廬山高宗名其所居曰清虚菴/光宗在東宫日嘗問履山中所乏履曰但水差遠光)¶
<pb:KR2k0008_WYG_052-30a>¶
　(宗因大書神泉二字遺之云持歸隨意鑿一泉/履歸於菴側穿一小井方施畚鍤而泉已湧)湯泉¶
　(在廬山唐白居易詩一眼湯泉流向東浸泥澆/草煖無功驪山温水因何事流入金鋪玉甃中)卓錫¶
　泉(在府城南東林寺後晉慧逺卓錫於地/曰此地若有水吾當居之泉遂湧出)東佳泉(在/府)¶
　(城西北東佳山下一名紫巖泉山有巖洞甚深廣昔/有人秉火入洞至一巨澗不可渡而止其泉有上下)¶
　(二竅上竅流則下竅乾絶下/竅流則上竅乾絶三日一周)白家池(在府治西唐白/居易鑿以養魚)¶
　(種荷有詩云已被山/中客呼作白魚池)岳飛池(在府治東南宋岳飛守/鎮時鑿久湮今按察分)¶
　(司街是/其處)蓮花池(在府治南周敦頥/所鑿有愛蓮說)九曲池(在湖口縣/南三十里)¶
　(晉陶潛宰彭澤時所濬暇日與陸/脩靜周續之流觴而飲今成小港)洗墨池(在湖口縣/南三十里)¶
<pb:KR2k0008_WYG_052-30b>¶
　(相傳陶潛鑿/以滌筆硯者)聖池(在湖口縣治南因/祈雨有應而名)彭浪磯(在彭澤/縣北聳)¶
　(立江濵與小孤山相對俗譌為/彭郎遂有小姑嫁彭郎之語)桑落洲(在府城東北/過江五十里)¶
　(昔江水泛漲流一桑於此因名元范德機/詩桑落洲前秋興孤白雲逺見近還無)楊葉洲(洲/西)¶
　(半屬彭澤縣以東屬池州界/洲上多楊柳或云狀如楊葉)¶
土産銅　葛　茶　𤣥參　雲母　石斛(俱德化/縣出)石耳¶
　(廬山石/上生)梅　栗　芋　鱅魚¶
公署九江衛(在府治東洪武二十/年建𨽻前軍都督府)¶
學校九江府學(在蓮花池上宋建/本朝洪武初重建)德化縣學(在府治前/街西宋初)¶
<pb:KR2k0008_WYG_052-31a>¶
　(建於岳飛池右崇寧間始移此/本朝洪武初及成化間俱重建)德安縣學(舊在縣治/東北隔水)¶
　(半里宋初徙縣東南崇寜間又/徙縣治東本朝洪武初重建)瑞昌縣學(在縣治西/宋立於瀼)¶
　(溪傍嘉泰間徙此/本朝洪武中重建)湖口縣學(在縣治東北宋建於下/鍾山傍本朝洪武初徙)¶
　(此/)彭澤縣學(在縣治西舊在縣治東宋慶/厯間建本朝𢎞治中徙於此)¶
書院景星書院(在府城東唐李渤刺江州元和初以右/拾遺召不拜韓愈以書勉之有景星鳯)¶
　(凰先覩為快之語後/人因建景星書院)濓溪書院(在廬山麓宋周敦頥/建後守潘慈明増築)¶
　(朱熹/為記)靖忠書院(在彭澤縣治北觀音山後元邑令王/國輔建取晉陶潛之靖唐狄仁傑之)¶
　(忠為/名)義門書堂(在府城西北東佳山下唐義門陳衮/即居左建書堂聚書數千卷以資學)¶
<pb:KR2k0008_WYG_052-31b>¶
　(者子弟弱冠悉令/就學宋徐鉉為記)匡山精舍(在府治南元學/士姚燧讀書處)¶
宫室庾樓(在府治後晉庾亮刺江州時建樓下有舒嘯/堂唐白居易詩重過蕭寺宿再上庾樓行)¶
　九疊樓(在府治後唐刺史李渤/建因對廬山九疊故名)清輝樓(在府治後唐/劉禹錫詩潯)¶
　(陽江色湖添滿彭蠡秋聲鴈送來南/望廬山千萬仞共誇新出棟梁材)齊雲樓(在府治/東北子)¶
　(城上宋皇/祐間建)紫烟樓(在府治後宋余崇龜建取唐李白/詩日照香爐生紫烟之句因名)¶
　清風閣(在府治後人慕宋均潔已安民去/獸之異因名本朝洪武末重建)倚天閣(在/府)¶
　(治東對雙劍峯宋張孝祥/命名取長劍倚天外之意)漪嵐堂(在德化縣治西偏/宋政和間縣令吳)¶
　(怡建丞相/洪适有詩)草堂(在香爐峯唐白居易為江州司馬時/建詩云香爐峯北而遺愛寺西偏其)¶
<pb:KR2k0008_WYG_052-32a>¶
　(下無人居終日空風烟時有沉冥子姓白字樂天傲/然意自足箕踞於其間舍此欲焉往人間多險艱)¶
　三賢堂(在府治後祠陶潛狄仁傑白居易又瑞昌/縣治南有二賢堂祀元結蘇軾皆宋時建)清¶
　燕堂(在府治後宋守錢/公稔建吳說書額)生意堂(在府治後周敦頥領/江州提刑時窻前草)¶
　(不除人問之曰與自家意/思一般因扁堂曰生意)虎渡亭(在府城北門外昔/宋均為九江守實)¶
　(在夀春到官虎渡江去後/人慕之立亭於此因名)白蓮亭(在廬山晉謝靈運/與慧遠鑿池種白)¶
　(蓮因/名)三笑亭(在東林寺前晉僧慧遠每送客不過虎/溪一日與陶潛陸修靜相攜共話不覺)¶
　(踰之三人大笑而/别後人於此建亭)百花亭(在府城東梁刺史邵陵王/綸建梁元帝詩極目纔千)¶
　(里何由望楚津落花/灑行路垂柳拂砌塵)白雲亭(在彭澤縣南一十五里/唐狄仁傑宰彭澤奏赦)¶
<pb:KR2k0008_WYG_052-32b>¶
　(犯大辟者三百人民德之建祠立亭後人因取/其望雲思親之意為名本朝正統九年重建)琵琶¶
　亭(在府城西大江濵唐司馬白居易送客湓浦口夜/聞隣舟琵琶聲問之乃長安娼女嫁於商人為作)¶
　(琵琶行後人/因以名亭)浸月亭(在府城西甘棠湖中有土墩圓/如月唐白居易作亭其上後人)¶
　(因其别時茫茫江/浸月之句而名)高遠亭(在府治東唐李渤建每一/登覽江中景物俱在目中)¶
　魯望亭(在馬當山宋黄庭堅嘗登此眺望有四詩紀/之後人名亭曰魯望蓋以其字魯直故云)¶
　六角亭(在彭澤縣治西宋縣尉石振搆亭山巖下令/其三子讀書黄庭堅書其巖曰讀書亭曰六)¶
　(角元吳/澄有記)疊翠亭(在府城南五十里宋岳飛/建以對廬山九疊故名)煙水亭(在/甘)¶
　(棠湖隄上周敦頥子司封郎官夀/建取山頭水色薄籠煙之義為名)攬秀亭(在府治南/宋建元總)¶
<pb:KR2k0008_WYG_052-33a>¶
　(管李黼重建取李白詩九/江秀色可攬結之義而名)白鹿昇仙臺(在天池寺世/傳嘗有白鹿)¶
　(於此上昇因名本朝洪武二十二/年御製周顛仙傳建碑亭於臺上)歇馬臺(舊圖經云/始皇至廬)¶
　(山歇馬/於此)翻經臺(在舊東林寺謝/靈運翻經於此)翫月臺(在湖口縣東/三十里晉陶)¶
　(潛宰彭澤時/築以翫月)董奉館(在廬山第三嶺後/巖下今存遺址)五柳館(在彭/澤縣)¶
　(即五柳先/生陶潛宅)¶
關梁虎溪橋(在東林寺前李白詩東林送客處月/出白猿啼笑别廬山去何須過虎溪)思賢¶
　橋(在府治南唐刺史李渤/建後人懷其德因名)通濟橋(在德安縣治南/宋嘉祐間建)白¶
　龍橋(在瑞昌縣治西宋建/本朝正統初重修)文橋(在湖口縣東三十/里宋淳熈間建)虹¶
<pb:KR2k0008_WYG_052-33b>¶
　橋(在湖口縣治南/元大德間建)輿梁橋(在德安縣治東/洪武五年建)長慶橋(在/德)¶
　(安縣西/一百里)¶
寺觀天池寺(在廬山巔有一池/名天池寺因以名)東林寺(在廬山晉僧慧/遠與同門慧永)¶
　(居西林學徒日衆别居林之東/謝靈運為鑿池種蓮號蓮社)西林寺(與東林寺相/對白居易詩)¶
　(木落天晴山翠開愛山騎馬入山來/心知不及柴桑令一宿西林却復回)三學堂寺(在湖/口縣)¶
　(彭澤鄉晉陶潛與陸脩靜周續/之講論於此唐天祐間改為寺)大林寺(在廬山之西/白居易詩人)¶
　(間四月芳菲盡山寺桃花始盛開長/恨春歸無覔處不知春向此中來)龍池寺(在甘棠/湖北舊)¶
　(名龍泉精舍/本朝改今名)東山寺(在瑞昌/縣治東)上鍾山寺(舊名/崇夀)下鍾山¶
<pb:KR2k0008_WYG_052-34a>¶
　寺(舊名寳鍾俱在/湖口縣治北)夀聖觀(在府城西宋慶元間人疫/有楊真君施符水飲者即)¶
　(愈民請立祠寧宗親書額曰洞庭順利/之祠嘉定間書夀聖觀三大字賜之)太乙觀(在府/城南)¶
　(二十里董奉種杏處唐杜甫詩巫山不見廬山遠松/林蘭若秋風晚香爐峯色隠晴湖董奉仙家近白榆)¶
　太平興國宫(在府城南三十里唐𤣥宗因夢感/建九天採訪祠宋名太平興國宫)萬夀¶
　宫(在府治南/洪武初建)¶
祠廟陶侃祠(有二一在府城東/一在府城南龍溪)陶靖節祠(有二一在柴/桑山下一在)¶
　(彭澤縣治東唐白居易詩柴桑古村路/栗里舊山川不見籬下菊但餘爐中烟)陶狄二賢祠¶
　(在彭澤縣南唐景龍中建祀陶潛狄仁傑後縣移治/而祠不存元周鍇守江州復合祠祀之有記云使後)¶
<pb:KR2k0008_WYG_052-34b>¶
　(之君子隠則當以淵明為/式仕則當以梁公為師)次山祠(在瀼溪傍祀唐元/結縣令吳審禮立)¶
　白居易祠(在府城西湓浦/門内宋徐鉉記)周濓溪祠(在廬山麓舊為/書院正統初御)¶
　(史徐傑按察副使焦/宏改為祠肖像其中)五賢祠(在德安縣祀宋郡守李/澗楊沂王秬李邦獻李)¶
　(若川五人多遺/惠民為立祠)狄梁公廟(在彭澤縣南四十里宋賜/額顯正廟范仲淹記本朝)¶
　(賜額曰唐司空梁國狄文惠/公之廟歲春秋有司致祭)祖將軍廟(唐歐陽詹集/云魯國顔公)¶
　(頃為湖州牧州産碑材公載石還次江州蛟奔螭引/直至湖心則茂林峭石勢環氣勝有神祠曰祖將軍)¶
　(廟公捐金建亭名曰祖/亭製文勒碑以紀其事)顯濟廟(在瑞昌縣西有白龍/泉祈雨即應宋建廟)¶
　(賜額/顯濟)崇烈廟(在府治東南祀元江州總管李黼賜額/崇烈後燬本朝洪武中重建春秋祭焉)¶
<pb:KR2k0008_WYG_052-35a>¶
陵墓柳萇墓(梁承聖初司徒主簿柳萇卒子褒葬於九/江者三年因大雨壞塜褒移葬換棺見父)¶
　(目開心有暖氣良久謂褒曰九江神知我横死遣/地神以乳飼我故不死扶去更生三十年乃卒)周¶
　敦頥墓(在府城南一/十里清泉社)岳飛母墓(在府城南五十里飛/鎮江州時母卒葬於)¶
　(此/)姚興墓(在彭澤縣南八十里興宋名將戰殁/和州高宗追贈旌忠侯收葬於此)¶
古蹟巢湖城(在府城東四十二里按楚有二巢在/廬江六里其南巢桀所放處蓋此地)潯陽¶
　城(在府城西一十五里本漢潯陽縣其城晉孟懷玉/所築隋因水患移入城為附郭今名故州曰彭蠡)¶
　(曰湓城/即其地)半洲城(在府城西/九十里)太原郡城(在彭澤縣東北/五十里梁置領)¶
　(彭澤等縣/陳末廢)柴桑城(在府城南九十里漢置柴桑/縣屬豫章郡隋改曰湓城)浩州¶
<pb:KR2k0008_WYG_052-35b>¶
　城(在浩山下唐初李/大亮奏置州後廢)廢上甲縣(在彭澤縣境晉置/義熈中省入彭澤)廢¶
　九江縣(在府境晉元/帝置後省)廢天水縣(在彭澤縣東五十里/梁置屬太原郡陳末)¶
　(廢/)廢和城縣(在彭澤縣東北二百二十里/梁屬太原郡隋省入彭澤)廢晉陽縣¶
　(在彭澤縣東北一百九十/里梁置屬太原郡隋省)廢龍城縣(在彭澤縣西二/里隋初置尋改)¶
　(曰彭/澤)廢樂城縣(在彭澤縣東五十里唐/武德中置尋省入彭澤)廢楚城縣(在/德)¶
　(化縣唐武德中置/屬江州貞觀中省)陶公壘(在府城東北晉將郭黙黨/附桓𤣥叛於此陶侃討黙)¶
　(築此以攻之故/名亦名郭黙城)檀道濟壘(在府/境)陶潛宅(在德化縣西/南九十里柴)¶
　(桑/里)謝氏山居(在匡山上霄峯中宋謝景先游/此知為董奉仙處因卜居焉)飛魚逕¶
<pb:KR2k0008_WYG_052-36a>¶
　(在府城西二里晉吳𨽻為魚塞於雲湖有大魚化為/人語𨽻云晚有大魚攻塞切勿殺𨽻許之須臾有大)¶
　(魚至羣魚從之𨽻同侣誤殺大魚是夕風/雨暝晦魚悉飛上木間因號為飛魚逕)石泉碑(在/葛)¶
　(洪山晉時洪見田有蛭害人乃書符/籙於石置之田畔蛭不生石刻現存)¶
名宦漢灌嬰(高帝時為將軍提兵南畧至/此今江右皆祀嬰為城隍神)晉應詹(元帝/時江)¶
　(州刺史時王敦新平人心未/恊詹懷撫之多得其歡心)陶侃(太興初領江州刺/史勤於吏職筆翰)¶
　(如流後都督八州諸軍事蘇峻叛温嶠與庾/亮等推侃為盟主舉兵匡輔王室竟以成功)温嶠(咸/和)¶
　(初為江州刺/史甚有惠政)庾亮(咸和間都督江州諸軍事/討郭黙平蘇峻後為司徒)庾翼(都/督)¶
　(江荆等六州諸軍事勞謙匪懈政事/嚴明數年之中公私充實翕然稱之)王羲之(庾亮薦/其清貴)¶
<pb:KR2k0008_WYG_052-36b>¶
　(有鑒裁遷/江州刺史)褚裒(康帝時為江州刺史居官清/約雖居方伯嘗使家僮樵採)何無忌¶
　(義熈中為江州刺史進鎮南將軍賊將盧循遣别師/順流而下無忌率衆拒之俄敗積衆奔散無忌猶取)¶
　(其節躬執以督/戰竟握節而死)南北朝檀道濟(宋元嘉中拜征南大/將軍江州刺史後遣)¶
　(還鎮有鳥似鷦集船上悲鳴後道濟被/殺時人歌曰可憐白符鳩枉殺檀江州)陳顯達(南齊/永明)¶
　(中為征南大將軍江州刺史顯達謙厚有智/計自以人㣲位重每遷官常有愧懼之色)蕭秀(梁/江)¶
　(州刺史將發主者求堅船以為齋舫秀曰吾豈愛財/而不愛士乃教以牢者給叅佐下者載齋物至州聞)¶
　(前刺史取陶潛曽孫為里司歎曰陶潛/之德豈可不及後𦙍邪即日辟為西曹)唐鄭善果(貞/觀)¶
　(初為江州刺史政教洽敷愛民興/學號為清吏殁於官子孫因家焉)狄仁傑(天授中為/來俊臣所)¶
<pb:KR2k0008_WYG_052-37a>¶
　(誣貶彭澤令適歲旱奏免民租又縱/囚令如期而還邑人感之為立生祠)白居易(元和中/貶江州)¶
　(司馬喜曰匡廬在念久矣今得青山緑水中/為風月主人乃築草堂於香爐峯北以自適)錢徽(憲/宗)¶
　(時江州刺史州有盗劫貢船捕吏取濵江惡少年二/百人繫訊徽按其枉悉縱去數日得真盗州有牛田)¶
　(錢百萬刺史以給宴飲贈/餉者徽命代貧民租入)李渤(長慶初為江州刺史/築南湖隄立斗門以)¶
　(蓄洩水勢人/號為甘棠湖)五代皇甫暉(南唐江州節度使周師伐/淮南暉率江州屯兵以拒)¶
　(之軍陣整肅士樂用命/雖中原名將往往憚之)宋吕誨(仁宗朝為殿中侍御/史論樞副陳升之章)¶
　(十八上遂/罷知江州)劉述(神宗朝侍御史因劉琦等論王安石/貶官述謂朝廷不當劾言事官貶知)¶
　(江州沉/靜有守)趙士嶐(建炎中為江州鈐轄李成圍城誓以/死守城陷成義之欲用為安撫使士)¶
<pb:KR2k0008_WYG_052-37b>¶
　(嶐罵不絶/口而死)岳飛(高宗時鎮江州子/孫因世居德化縣)朱勝非(紹興初充/江西安撫)¶
　(使兼知江州有政/聲尋謫居江州)韓彦直(江西轉運兼權知江州時/朝廷還岳飛家貲産多在)¶
　(九江歲久業數易主吏縁為/姦彦直搜剔隠匿盡還岳氏)葉義問(紹興中通判江/州豫章守張宗)¶
　(元忤秦檜或中以飛語事下漕臣張常先宗元道九/江常先檄義問拘其舟義問投檄曰吾寧得罪不為)¶
　(不/祥)趙崇憲(知江州郡民歲苦和糴崇憲䟽於朝永蠲/之民負茶引錢新舊累積至十七萬緡崇)¶
　(憲亟請以新劵一償舊劵二受賜者千餘家刻/石以紀其事又脩陂塘以廣灌溉凡數千所)劉頴¶
　(江西運判江州德化縣田逃徙大半守乞蠲稅不報/頴以見種之稅均於荒莱民願耕者第减之而逃田)¶
　(盡/復)董槐(沿江制置使兼知江州下教曰吾涖州而吏/猶為盗不自悔吾且誅之吏乃震恐願自新)¶
<pb:KR2k0008_WYG_052-38a>¶
　(槐因除民患凡利有宜/弛以利民吾恐不盡弛)吳淵(江西安撫使兼知江州/湖南洞寇蔓入江右破)¶
　(數縣袁洪大震淵命將調/兵生擒其渠魁亂遂平)汪立信(知江州充沿江制/置副使節制軍馬)¶
　(提舉兵甲有政績/陞江西安撫使)陳塏(知江州主管江西安撫司事/有善政軍民愛戴樂於薦士)¶
　(幕客/盛多)余崇龜(開禧中守江州躬行阡陌與民/同勞苦政聲著聞百姓皆安)魏了翁¶
　(理宗時以同簽書樞密院事督視江淮/軍馬開幕府江州申儆將帥調遣援師)元張士熈(至/正)¶
　(間湖口縣尹為政有方民懷其惠及去/老稚攀號車莫能行邑人勒石頌之)曹靖國(大德/間彭)¶
　(澤尹為政簡而亷脩譙樓新縣廨夷官道飭水驛建/萬里江天亭復淵明祠葺城隍廟士民感悅立惠愛)¶
　(亭以/美之)李黼(至正間江州路總管時徐夀輝陷江州黼/與姪秉昭力戰而死追封黼隴西郡公諡)¶
<pb:KR2k0008_WYG_052-38b>¶
　(忠文丁鶴年詩叔姪並歸/忠義傳江山不盡古今愁)本朝孔復(永樂初知九江/府政令一新律)¶
　(己亷慎民/至今頌之)王銘(永樂中為德安知縣豈弟愛民時邑/有虎害銘禱於城隍一夕雷擊於縣)¶
　(西之箬山隴重建文廟/不費於民士民感德之)林純(浙江黄巖人永樂中湖/口訓導勤於教誨去後)¶
　(士子懷仰至設木主祀之子鶚為/少司冦經此泣祭而去  省志)林道安(福建甌寧/人洪熈間)¶
　(由給事中左遷德安縣丞寛/厚愛民去後見思  省志)求琰(浙之新昌人宣徳/中九江通判涖政)¶
　(務崇寛厚禁民淫祀時推刑者多刻琰曰刑可刻乎/每勸執法平恕民以不訟值勅建天池寺督役者擾)¶
　(民民訴於琰遂躬自率下人喜赴工嵗歉人將殍引/咎自責巡行屬邑勸貸富民以賑濟之民頼全活者)¶
　(衆志/省)向文敏(湖廣沅州人宣德初湖口訓導幾九載/士類頼其造就者多卒於官士子思之)¶
<pb:KR2k0008_WYG_052-39a>¶
　(與陳賢林純合/祀云  省志)馬驄(廣西臨桂人正統間知德化縣/涖事勤敏首以學校農桑為務)¶
　(甘棠湖隄歲久且壞行旅病涉遂率民往築甃以巨/石植柳於隄䕶之上有烟水亭濓溪祠久圯驄復修)¶
　(葺之後陞工部主事卒於官邑民懷其/德遂迎其喪葬於廬山之麓  省志)劉仁宅(湖廣/華容)¶
　(人正統間知瑞昌縣亷勤有為下車首陳三疏蠲赤/湖虛課二萬緡免舊欠蘆柴十餘萬完逋稅數千石)¶
　(抑强扶弱崇修學校士習丕變九江邏卒索路於深/山與村民格鬬且叛仁宅撫慰之民免血刃歴五載)¶
　(徵為御史子忠宣公大夏適生於/是邑人以為仁者之報云  省志)謝昶(湖廣黄岡人/正統進士天)¶
　(順三年知九江府蒞政公勤撫民/惠愛以憂去任民不忍舍  省志)楊安(頴縣人天順/末知德化縣)¶
　(正直公亷常種蔬自給/一毫不取於民  省志)安永(邯鄲人天順中九江同/知亷慎勤勞不尚刑威)¶
<pb:KR2k0008_WYG_052-39b>¶
　(而人自服修甘棠隄以防亢旱構思賢橋以/便往來歴任六載卒於官民感慕之  省志)童潮(浙/江)¶
　(慈谿人成化中任九江知府涖政公勤撫民仁/恕善文章尤勤於修葺卒於官有遺愛  省志)常元¶
　(山陽人成化初知彭澤縣嘗建議移龍成驛於小孤/山遷峯山巡檢司於燕支港减編馬船割鄱陽地四)¶
　(事為人所/稱  省志)汪濬(歙縣人由舉人𢎞治中九江推官佐/政公勤折獄仁恕歲旱盡誠禱雨輒)¶
　(應賢聲著/聞  省志)王春(𢎞治中任德安知縣亷能謹恪修百/廢而不傷民財設䇿捕盗以安靖地)¶
　(方民頌其德去之攀/轅者塞於道  省志)劉璣(𢎞治中任九江知府存心/仁恕處事精詳安靜士民)¶
　(仰之以憂去/任  省志)黄源(正德間任瑞昌知縣端謹沉毅有/節介不為事物屈撓興利祛弊政)¶
　(蹟丕著/  省志)陸郁(正德間任湖口知縣亷靜寡慾/在任八年蔬食自奉  省志)¶
<pb:KR2k0008_WYG_052-40a>¶
流寓李白(唐成紀人𤣥宗時供奉翰林後遭/禄山之亂嘗避地寓居廬山下)史虛白(北/海)¶
　(人世業儒五代唐晉間中原多故卜居潯陽以詩/酒自娛南唐時韓熈載薦之辭不仕賜田遣歸)周¶
　敦頥(宋道州人嘗知南康軍愛/廬阜因築室其下居焉)李若谷(河北人宋高/宗時罷叅政)¶
　(或曰胡不效楊原仲之泣若谷笑曰即捶/死淚亦不出秦檜聞之大怒謫居江州)黄澤(其先/蜀人)¶
　(父儀可累舉不第隨兄驥子官九江因家焉澤生有/異質慨然以明經學道為志作易春秋二經解元大)¶
　(德中授江州景星書院山長以施教吳澄/以為平生所見明經士未有能及之者)¶
人物晉翟湯(潯陽人篤行亷潔耕而後食永嘉末冦害/相繼聞湯名德皆不敢犯王導庾亮累薦)¶
　(不起子莊以孝友稱遵湯之操徵辟亦不就/莊子矯矯子法賜皆有隠德時稱潯陽四德)周訪(潯/陽)¶
<pb:KR2k0008_WYG_052-40b>¶
　(人自少沉毅果斷而能謙讓為縣功曹元帝立以為/揚烈將軍討華[車*犬]平江州定漢沔累遷都督梁州諸)¶
　(軍事屯襄陽逺近悅服蔚然為中興名將/王敦忌之雖懷逆謀不敢發卒諡曰壯)周撫(訪子/彊毅)¶
　(有父風元帝時累官征虜將軍都督梁州軍事擊破/蜀餘冦遷鎮西將軍卒諡襄弟光亦有父風從温嶠)¶
　(破蘇峻有功/賜爵曲江男)周楚(撫子監梁益二州襲爵建城公世/在梁益甚得物情楚以討平司馬)¶
　(勲進冠軍將軍卒諡定子瓊勁烈有將/畧歴數郡累遷梁州刺史建武將軍)周虓(撫孫歴/官梓潼)¶
　(太守符堅遣將冦梓潼虓固守沿城遣步騎送母妻/抵江陵為堅將所獲虓不得已降堅後與堅兄子苞)¶
　(謀襲堅事泄堅引問虓曰虓世荷晉恩生為晉臣死/為晉鬼復何問堅曰殺之適成其名撻之徙於太原)¶
　(病卒其子興迎致其喪/贈龍驤將軍益州刺史)陶淡(潯陽人侃之孫幼孤好/導養之術年十五六便)¶
<pb:KR2k0008_WYG_052-41a>¶
　(服食絶穀家累千金僮客百數淡終日端拱曽不/營問頗好讀易善卜筮後逃隠山中不知所終)陶¶
　潛(侃曾孫少好高尚博學善屬文宅邊有五柳自號/五柳先生後起為州祭酒尋自解歸再起知彭澤)¶
　(縣會郡遣督郵至縣吏自應束帶見之潛歎曰吾不/能為五斗米折腰見鄉里小兒即解印去賦歸去來)¶
　(辭以見意及宋受禪惟賦詩/飲酒以終其身有詩集行世)宋陳兢(德安人唐僖宗/時已六世不分)¶
　(南唐復其家至孫昉之世宗族七百餘口有畜犬百/餘共食一犬不至諸犬為之不食宋開寳初仍復其)¶
　(家昉弟子鴻鴻弟兢兢之世子孫益衆詔每歲貸粟/二千石兢卒從弟旭止受貸粟之半屬歲歉或勸旭)¶
　(全受可邀善價旭曰朝廷以旭家乏食而貸之粟豈/可見利忘義事聞奬歎拜江州助教旭卒弟藴主家)¶
　(事鄉里稱其德仁宗仍賜為本州助教同居十八世/又德化人許祚亦八世同居至祚之世七百八十餘)¶
<pb:KR2k0008_WYG_052-41b>¶
　(口太宗時詔/旌表其門)鄭良(德安人善果孫克承家訓而樂道/不仕最精於地理其後子孫繁衍)¶
　(名著譜諜者/六千餘家)胡旦(德安人咸平間豋進士授朝奉郎/累遷兵部郎中直秘閣上柱國賜)¶
　(紫金/魚袋)夏竦(德安人父承皓太宗時與契丹戰没竦以/恩補官累遷至樞密使卒贈太師中書令)¶
　(謚文/莊)李受(九江人為太子少保丐歸廬山詔王珪司/馬光吕公著等餞飲於資善堂命賦詩以)¶
　(贈之弟東之自經筵官去歸上亦命珪/等賦詩以送當時榮之比之漢二疏云)王韶(德安人/嘉祐間)¶
　(登進士後以開熈河功拜樞密副使卒諡襄敏子彦/繼以闢湟鄯功拜武勝軍觀察留後卒諡莊敏厚子)¶
　(彦博靖康初/勤王亦有功)王㝢(江州人父易簡資政殿學士兼侍/講㝢歴官國子司業中書舍人欽)¶
　(宗立累遷翰林學士尚書左丞副康王使金因丐免/降單州團練使并黜易簡建炎中賊馬進破江州易)¶
<pb:KR2k0008_WYG_052-42a>¶
　(簡等俱/被害)王阮(韶曾孫少好學尚氣節隆興初進士對/策極言宜遷都建康以圖進取紹熈中)¶
　(知濠州脩戰守具金人不敢南侵改知撫州韓侂胄/聞阮名特命入奏阮對畢即出闗侂胄大怒批㫖予)¶
　(祠於是歸隠廬山盡棄/人間事從容觴詠而已)吳元(德安人開禧間與弟宏/愈同登進士官至制幹)¶
　(累贈正議大夫宏饒州司户愈官至沿江制置使兼/知鄂州卒諡文肅元子革嘗肄業官至刑部尚書卒)¶
　(諡清惠宏子觀官至/江東提刑知饒州)元戴羽(德安人隠居積學徵辟/皆不就著武侯通傳三)¶
　(卷史評一卷/虞集為之序)本朝黄信(彭澤人洪武中由太學生擢/監察御史有能聲尋陞廣西)¶
　(按察使未幾轉任湖廣按察司持/正不撓進陞都察院右副都御史)劉隆(彭澤人洪武/中由太學生)¶
　(擢廣州府同知勤於政事尋陞福建/布政司叅議未幾轉廣西所至有聲)王賢(德化人性/質直善醫)¶
<pb:KR2k0008_WYG_052-42b>¶
　(永樂中屢薦不就嘗道拾遺金候其主/還之卒年九十三人以為隂德所致云)史中(德化人/由歲貢)¶
　(永樂間任衡州通判守法治民不畏强勢歴本府知/府轉陜西叅政卒以子珍貴贈太中大夫資治少尹)¶
　(省/志)游瑞(德化人由歲貢永樂中任給事中陞鎮江府/知府綽有惠政在任十八年致仕民懷之)¶
　(省/志)豐慶(瑞昌人正統進士任兵科給事中歴陞河南/左布政使蒞政有聲後占籍鄞縣子耘為湖)¶
　(口訓導耘子熈翰林學士熈子坊/解元進士代有文名云  省志)黄材(德化人讀書/崇禮天性孝)¶
　(友一日因父病篤藥不能療乃焚香籲天引刀刲左/股肉和粥進之不令人知後父没妻見其股瘢詢之)¶
　(始知其故鄉/人莫不歎服)王廷翰(彭澤人勇敢有為正德己卯宸/濠作亂遊兵掠境翰挾弓矢率)¶
　(其子弟鄉兵迫敵賊有畏心遂擲金於地誘之翰不/視奮擊愈厲連射斃二賊對敵終日矢盡力竭身中)¶
<pb:KR2k0008_WYG_052-43a>¶
　(十餘鎗罵賊不絶口賊/乃斷其頭而去  省志)¶
列女鄭氏(彭澤人鄭英長女年十八嫁同邑民畢彦昇/三月而夫亡遺腹生子仲遠鄭養老撫幼紡)¶
　(績為家終無嫁意洪武/中旌表其門  省志)董氏(南昌人董和用女適德/化民魏輔甫四載生男)¶
　(魏宏中夫故董氏守節奉舅姑始/終無玷永樂中旌表其門  省志)王氏(彭澤人年十/九歸邑庠生)¶
　(柯茂三載而夫亡勤儉孝敬鞠育二子守義不衰年/七十五而終姪柯與妻楊氏楊遂之女年二十七而)¶
　(夫喪撫子曰璿長充邑庠生以貞節自/守年七十而終人稱為二節云  省志)黄氏(德化人/郡庠生)¶
　(劉相妻相迎父喪於臨清哀恚嘔血死柩至家黄觸/柩流血被面每欲以死徇時二十有一形毁骨立矢)¶
　(志靡他衰絰十年事繼姑益謹卒曰哀殯盡禮閨/門肅然雖處貧苦而怨聲不聞人皆賢之  省志)周¶
<pb:KR2k0008_WYG_052-43b>¶
　氏(名端秀湖口人張仲偉妻年十九嬪於張生子德/潤周歲而偉亡舅姑憫其家貧子幼欲奪其志周)¶
　(曰寧為張氏鬼不作他人妻孀居三十年氷/清玉潔鄉里嘗記其言以為内則  省志)陶氏(彭/澤)¶
　(人王守邦妻年二十夫以暴疾卒陶哀毁欲與俱死/翁慟其子越宿亦亡陶嘆曰我即死姑何倚哉乃營)¶
　(大葬預虚其右以示同穴人不敢以非言逆之/居孀二十餘年事姑盡孝内外重之  省志)劉氏¶
　(名玉蘭彭澤人年十八適同邑民計偉越五載夫亡/哀痛殊切圖與俱死既而翁舉夫喪劉泣告願少留)¶
　(乃别築室停之劉苫塊獨居悲號傷心嘔血數升父/母恐乃遷柩藁葬劉曰吾今得死期矣遂不解衰絰)¶
　(七日不食而卒舉其屍見袖中/所遺巾帨皆夫遺物  省志)諶烓妻么氏(烓時為/南湖觜)¶
　(巡檢司吏及其女同居正德間被流賊突至欲汚/之三人厲聲罵賊不絶口俱被支解而死  省志)余¶
<pb:KR2k0008_WYG_052-44a>¶
　氏(孝繡年一十八歲湖口余志通女家貧未受聘正/德七年流賊劫縣女與鄰婦俱被擄至舟賊欲汚)¶
　(之女獨投河/而死  省志)¶
仙釋董奉(晉時居廬山有道術為人治病不取錢病重/而愈者令栽杏五株輕者一株數年杏成林)¶
　(子熟時作一倉令買杏者隨器之大小易以穀若置/穀少取杏多羣虎輒吼逐之所得穀悉以賑貧奉後)¶
　(仙/去)慧遠(姓賈氏鴈門樓煩人晉時隨沙門道安南遊/遠見廬山清凈乃以杖扣地曰若此中可栖)¶
　(當使朽壤抽泉言畢清流湧出遂建龍泉寺有阿育/王像陶侃以其有威靈欲迎事之不去及遠奉請乃)¶
　(飄然無梗遠居廬阜三十餘年不出送客以虎溪為/界與慧永等十八人結為蓮社年八十三無疾而逝)¶
　住得(湖口縣人號赤脚僧常居廬山本朝洪武間詣/闕求見不得已而上不豫復賫藥自進謂天眼)¶
<pb:KR2k0008_WYG_052-44b>¶
　(尊者及周顛仙人所奉上/因服之即愈御製詩賜之)楊權(盱江人自少頴悟不/羣聞張真牧有道行)¶
　(即往從之真牧授以九返之術曰逢江莫行至泥則/止後舟次九江江沱觜始悟遂結茅修煉其中時大)¶
　(疫施以符水輒效遠近慕之後作頌/而逝宋咸淳中封通慧孚惠真人)¶
　¶
　¶
　¶
　¶
　明一統志卷五十二¶
