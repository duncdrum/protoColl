# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.089220
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十七
<pb:KR2k0008_WYG_057-1a>¶
欽定四庫全書¶
　明一統志卷五十七¶
　　　　　　　　　　　　　明　李賢等　撰¶
　　瑞州府(東至南昌府新建縣界五十五里西至袁州府/萬載縣界一百八十里南至臨江府清江縣界)¶
　　　(六十里北至南昌府奉新縣界三十五里自府治/至南京一千七百里至京師四千九百六十五里)¶
　　　(糧二十二萬/五千石零)¶
建置沿革禹貢揚州之域天文斗分野春秋屬呉戰國¶
　屬楚秦屬九江郡漢為豫章郡之建城縣地唐初置¶
<pb:KR2k0008_WYG_057-1b>¶
　靖州領髙安等五縣尋改為米州又改為筠州後州¶
　廢省四縣入髙安屬洪州南唐復置筠州宋紹興間¶
　賜名髙安郡寳慶初改為瑞州屬江西道元至元中¶
　陞為瑞州路本朝改為瑞州府領縣三¶
　髙安縣(附郭本漢建城縣東漢時以上蔡民分徙於/此析置上蔡縣孫呉又析置陽樂宜豐二縣)¶
　(晉改上蔡曰望蔡陽樂曰康樂隋廢三縣入建城屬/洪州唐改曰髙安縣為靖州治後屬洪州宋瑞州治)¶
　(此元仍舊本朝因/之編户三百一里)上髙縣(在府城西南一百里本漢/豫章郡建城縣地晉為望)¶
　(蔡縣隋省入建城唐以故望蔡縣地置上髙鎮南唐/易鎮為場尋陞為上髙縣宋元仍舊本朝因之編户)¶
<pb:KR2k0008_WYG_057-2a>¶
　(一百六/十七里)新昌縣(在府城西一百二十里本漢建城縣/地呉析置宜豐縣隋省入建城縣唐)¶
　(復置尋省入髙安南唐以宜豐舊地為鹽步鎮宋以/地廣勢嶮又於宜豐故城置新昌縣元元貞初陞為)¶
　(州本朝仍為縣編/户一百二十三里)¶
郡名髙安(唐/名)瑞陽(宋/名)¶
形勝負鳯山面錦水(蜀江/志)大江之西其地僻絶(宋曽鞏/筠州學)¶
　(記/)郡居溪山之間(宋蘇轍聖/夀院記)斷崖深壑宛若洞府(蜀/江)¶
　(志/)䝉山左峙末山右聳(上髙/縣志)山環若城水繞如帶(新/昌)¶
　(縣/志)¶
<pb:KR2k0008_WYG_057-2b>¶
風俗不嚚於訟(宋黄庭堅江西道院賦序云江西之俗/其細民險而健以終訟為能惟筠州獨)¶
　(不嚚/於訟)樂鬬尊巫(同上呉楚之君好勇故其民樂鬭而/輕死江漢之俗尚鬼故其民尊巫而)¶
　(淫/祀)吏民朴野(宋蘇轍聖/祖殿記)君子知務本小民勤稼穡(郡/志)¶
山川鳯凰山(在府治後一名五龍岡相傳唐武徳時應/智頊作守鳯凰集於此山宋蘓轍詩山川)¶
　(蟠曲偶/成形)逍遥山(在府治西北即鳯凰山餘/脈上有宋所建妙真宫)大愚山(在/府)¶
　(治東行春門外上有真如寺宋蘇轍詩東郊大愚山/自古薝蔔林呂祖儉上書忤權臣安置瑞州寓寺中)¶
　(因號大/愚叟)小洞山(在府治西北有清居寺宋蘓轍與/太守毛維瞻甞遊此探菊有詩)龍¶
　化山(在府城西上蔡門外舊傳東/晉時有龍乘雲化去故名)荷山(在府城南二/十五里山中)¶
<pb:KR2k0008_WYG_057-3a>¶
　(有池多紅蓮故名豫章記仙人王子喬駕白象來遊/此象化為石今山巔有丁王二仙壇下有棲霞觀)¶
　米山(在府城北二十五里豫章記此山四面/流泉土地膏沃生禾香茂為米精美)鈞山(在/府)¶
　(城南三十里有宋劉渙故宅山北有/劉恕讀書堂遺址山巔有劉仙洞)飛霞山(在府城/西七十)¶
　(里相傳呉真人煉丹之地每齋醮常有鶴數/百棲息於此旬口復去多綵霞覆山上故名)鳯嶺山¶
　(在府城西七十里唐靖州刺史應智/頊屯兵之地嶺勢峭拔逺望如鳯)華林山(在府城/西北七)¶
　(十里相傳西王母第九子𤣥秀真人於此築壇以祭/靈仙唐應智頊遣義軍羅武於壇西立三將軍廟至)¶
　(今俗號羅武/廟旱禱必雨)白雲山(在府城西北七十里下有超果/寺寺東西有澗皆有瀑布栁州)¶
　(教授孫伯温有/記謂之小麻姑)白鶴山(在府城西北七十里世傳東/晉時丁仙姑騎鶴白日飛昇)¶
<pb:KR2k0008_WYG_057-3b>¶
　(故名有白/鶴觀遺址)敗伏山(在府城南一百里陳武/帝於此破賊伏軍故名)謝山(在府/城西)¶
　(北一百里上有竒峰恠石謝仙/君煉丹之地丹竈履跡猶存)鏡山(在上髙縣東二/里其山有三端)¶
　(圎如鏡相對而峙中有徑可通/人行説者謂為上髙縣之後照)屏山(在上髙縣東五/里其勢連亘若)¶
　(屏/)白馬山(在上髙縣北一十五里舊傳甞有白馬/齕草于山頭人至輒沒鄉人異之因名)寳¶
　雲山(在上髙縣南二十五里嵌巖岌嶪/靄翠瓏葱中有僧廬曰寳雲院)靈峯山(在上/髙縣)¶
　(南二十五里舊傳每風雨晦𡨕之夜山有赤光其/大如斗號曰金雞山人以為神即其頂立靈峯廟)䝉¶
　山(在上髙縣南三十五里峭壁/横嶮常有白雲青靄蒙其上)末山(在上髙縣西六/十里東連九峯)¶
　(唐人云韞映迴合迴出雲末故名宋阮閱往知袁州/道經此有詩斜陽騎馬末山隈淡碧晴空鴈字回一)¶
<pb:KR2k0008_WYG_057-4a>¶
　(片愁懷似黄葉晚/風吹送九峯來)三峯山(在新昌縣西五里其脈自/十五里嶺過藍田結為縣)¶
　(治右客山前起/鹽臺山止鹽州)石臺山(在新昌縣南二十里宋/蘇軾蘇轍甞遊此有詩)吉祥¶
　山(在新昌縣北五十里一名瑞雪山唐務本/禪師居此中有泉曰聰明下有吉祥院)尉山(在/新)¶
　(昌縣東七十里舊傳漢梅子真為南/昌尉上書言事不報遂攜妻子隠此)黄岡山(在新昌/縣西八)¶
　(十里山勢磅礴聳秀/為新昌諸山之祖)八疊山(在新昌縣西北九十/里以疊嶂縱横故名)黄¶
　蘗山(在新昌縣西一百里唐宣宗微時遊方至此與/黄蘗僧同觀瀑布僧得一聮云千岩萬壑不辭)¶
　(勞逺望方知出處髙宣宗續云溪澗豈能/留得住終歸大海作波濤一名鷲峯山)五峯山(在/新)¶
　(昌縣西北一百里山有歸雲積翠羅漢月桂佛岩五/峯宋倪思詩千岩萬壑爭獻狀秀色寒先奪人目)¶
<pb:KR2k0008_WYG_057-4b>¶
　九峯山(在上髙縣西五十里其峯有九曰雲末飛雲/香爐翠霞蒼玊芙蓉清流蛾眉天竺宋蔣之)¶
　(竒詩緣澗攀崖入翠霞寺僧猶記舊鍾/家芙蓉秀出天河外我欲名為小九華)多寳峯(在上/髙縣)¶
　(南三十五里宋慶元/間有銀鉛發泄故名)折桂峯(在新昌縣東門外其峯/竒古聳秀俗呼火燄山)¶
　(每嵗郡中多火後/平其頂其災遂息)琴嶺(在府城南荷山之前形如/琴上有仙人足跡及井)龍¶
　珠嶺(在府城西北四十里/山下有石光圎如珠)鷄籠嶺(在府城西南六十/里以形似名髙數)¶
　(百仞石壁下有壇并/洞嵗旱禱雨有應)銅釘嶺(在上髙縣西靈峯山側/一名銅精嶺舊傳晉許)¶
　(旌陽以銅釘/釘蛟於此)敖嶺(在上髙縣北三里又名敖峯方輿/記云即晉敖真人得道之所煉丹)¶
　(之跡猶在上/有磨劍石)天嶺(在上髙縣西二十里其嶺/最髙行者若登天因名)寳珠嶺¶
<pb:KR2k0008_WYG_057-5a>¶
　(在上髙縣南三十里世傳道明禪師自/庾嶺來卓錫夜以寳珠光照十方故名)謝君嶺(在上/髙縣)¶
　(西六十里髙數百仞舊傳萬載/縣人謝仲初甞尋真躡其巔)蓬萊嶺(在上髙縣西/北七十里草)¶
　(木叢茂盛/於他所)黄鳯嶺(在上髙縣西九十里/俗傳昔有黄鳯集此)鹽嶺(在新昌/縣治南)¶
　(髙出羣山下瞰/邑市鱗鱗可數)三聖嶺(在新昌縣東北五十里昔雪/峯欽山岩頭三禪師所居之)¶
　(地因/名)西嶺(在新昌縣東北六十里望東山兀/起蹲伏若拜舞狀又名拜龍山)北嶺(在/新)¶
　(昌縣東北七十里峯/巒萬疊中有瀑布)旺賢岡(在上髙縣北二/里一名黄田崗)舉子岡(在/上)¶
　(髙縣西六十里唐進/士易重居此因名)迷仙洞(在府治後圃即李八百/洞也閉塞不可入宋蘇)¶
　(轍有/詩)䝉山洞(在上髙縣南三十里有兩洞上洞不可/遊下洞可遊深不可究又有石立巖間)¶
<pb:KR2k0008_WYG_057-5b>¶
　(上下無所附/謂之無根石)慈光洞(在上髙縣西四十里緣梯而下/始有門可入昔有民迯於此壁)¶
　(間有云唐乾符二年/黄巢作亂在此逃避)鄧敖洞(在上髙縣西四十里舊/傳鄧敖二真人於此修)¶
　(煉/)仙聖洞(在上髙縣西五十里中有/石佛石鍾等𩔖䝉山洞)四溪洞(在上髙/縣西八)¶
　(十里棲真院側前有一石/佛洞深數里後有穴可出)火石(在府治北其石/色黑碎之若炭)金石¶
　(在上髙縣蜀江中上有三丫/地鈐云金石開口丞相出)葫蘆石(在上髙縣南一/十里豐下銳上)¶
　(狀若/葫蘆)仙人石(在新昌縣北四十/里上有仙人足跡)蜀江(源出袁州府萬/載縣龍河渡流)¶
　(至上髙凌江合新昌滕江歴郡城而東匯于南昌之/象潭而入章江世傳許遜為蜀旌陽令有竒術晉末)¶
　(人皆疫癘多詣遜請救遜與器水投於上流疾者飲/之無不愈邑人以所投器水即蜀濯錦江之水故名)¶
<pb:KR2k0008_WYG_057-6a>¶
　(蜀江亦曰錦水古語云錦水入市河朱/紫蒲城多錦水市河連瑞州出狀元)鍾口江(在府/城南)¶
　(三十七里源發荷山入蜀/江梁時人於此獲古鍾)清湖(在府城東一十五/里其水四時清瑩)珠¶
　湖(在府城南一十八里世/傳丁王二仙遺珠於此)藥湖(在府城西南二十五/里昔呂洞賔棄藥於)¶
　(此/)濯湖(在新昌縣東二里世傳許旌陽甞/濯衣於此至今水清澈不受汚濁)曲水(在府/城南)¶
　(六十里源發蒙山流出潦許口/東入贑江其勢迴環縈曲故名)鳴水(在府城西北六/十里北流合奉)¶
　(新江華陽實録云碧澗飛流空谷振響絶/頂有石髙數丈以物扣之其聲如鼓故名)龍口水(在/府)¶
　(城西六十里一名談口水源發/蛟湖北流至花園埠入蜀江)華陽水(在府城西南/一百里源發)¶
　(新喻縣界/流入蜀江)斜口水(在上髙縣西一十里/源發䝉山入蜀江)鹽溪水(在新/昌縣)¶
<pb:KR2k0008_WYG_057-6b>¶
　(西一名若耶溪自分寧縣界/發源入上髙東流入蜀江)務農溪(在府城東三十/里源發新建縣)¶
　(界至髙安南/流入蜀江)章樹潭(在上髙縣治西淵靜澄澈為巨/鱗窟宅漁人善沒者亦不能窮)¶
　(其/底)幸龍王潭(在府治西五里世傳唐幸南容為祭酒/托跡汴都甞致書於鄉人曰城北門數)¶
　(里有潭傍有古木即吾家也叩之必應持書者如所/戒果有二童子出俄一丈夫繼之宛如汴都所見邑)¶
　(人異之為立廟/嵗旱禱雨輙應)鸕鷀洲(在上髙縣羅漢石之東正當/縣之水口地鈐云鸕鷀洲合)¶
　(狀元/生)仙姑洲(在上髙縣西六十里相/傳有仙女甞遊於此)八疊川(在上髙/縣境)¶
　小斜川(在新昌縣治西南/景物幽勝有亭)丹井(有五一在府治後圃/仙人李八百煉丹之)¶
　(所一在府城東南四十里許旌陽煉丹之所一在城/西七十里晉丁義君女秀英煉丹之所一在城南七)¶
<pb:KR2k0008_WYG_057-7a>¶
　(十里許丁王三仙煉丹之所一在上/髙縣南二十五里許旌陽投丹之所)聖水井(在府治/南蜀江)¶
　(觀以許旌陽咒水投/此有愈疾之效故名)醴泉井(在府治舊三皇/廟前甘潔如醴)白龍井¶
　(在府城東一十五里/相傳昔有白龍出此)靈井(在上髙縣西相傳有/疾者禱飲之即愈)噴雪泉¶
　(在府城西六十里相傳仙人呂洞賔/遊憩於此以劍卓地泉水噴湧如雪)武泉(在上髙縣/北一十里)¶
　(按舊治東晉敗將皇/甫武以家屬投此)普潤泉(在上髙縣西一十五里/章崗又名貫珠泉自石)¶
　(竇出復經/行地中)乳泉(在新昌縣西一十里其/水五色光瑩白者如乳)羅漢泉(在五/峯山)¶
　(石崖飛瀑有橋上有/羅漢像横卧水際)虎跑泉(在新昌縣北一百二十/里黄蘖寺相傳昔有虎)¶
　(跑地裂泉/水湧出)進龍池(在府治東南流入蜀江世傳/昔風雨晦𡨕龍進於中故名)鳯池¶
<pb:KR2k0008_WYG_057-7b>¶
　(在府治南鳯凰山之傍/宋時作澄碧亭于上)劔池(在府治後圃相傳仙人/李八百淬劍於此宋有)¶
　(白蓮宋黄庭堅賦所謂裂劍池之菡萏以為裳者是/也又新昌縣北七十里亦有劔池乃晉許旌陽磨劍)¶
　(之/所)星落池(在新昌縣南三十里相傳昔有星/墜于此遂成池旱不涸澇不盈)洗墨池¶
　(在新昌縣東二十五里晉陶淵明甞/於此洗筆硯池上又有淵明讀書堂)飲馬池(在府城/北五十)¶
　(里浮雲山相傳應智頊義/兵屯駐山下飲馬於此)¶
土産銀(上髙縣/出乆無)石青　石碌　黄丹(俱上髙縣/出乆無)茶芽¶
　紫竹(小而勁直/俱府境出)¶
學校瑞州府學(在府治西宋紹興/間建本朝重建)髙安縣學(在府治東/宋建于郡)¶
<pb:KR2k0008_WYG_057-8a>¶
　(庠講堂右本/朝改建於此)上髙縣學(在縣/治西)新昌縣學(在鳯凰臺下/舊在縣治南)¶
　(俱宋建本朝重建/成化末遷於此)¶
書院西澗書院(在府治西鳯凰山左宋劉渙家髙安渙/子恕恕子羲仲三世一節世稱三劉端)¶
　(平初知州張韔創書院/立祠以渙號西澗因名)樂善書院(在府治南瑞陽門/外宋郡守王淹以)¶
　(郡中宗姓實繁乃創書院置/田以教育宗子之孤幼者)文溪書院(在府城南四/十五里文溪)¶
　(上宋陳仲微建/為讀書之所)正徳書院(在上髙縣南三十里元提/舉姜榮建趙孟頫書扁刻)¶
　(于/石)石溪書院(在新昌縣東北四十/里元提舉胡俊孚建)¶
宫室秀文樓(在府學宋建取黄庭堅賦士大/夫多秀而文之義本朝重修)化成樓(在/府)¶
<pb:KR2k0008_WYG_057-8b>¶
　(學洪武十六年/建今貯書籍)登春樓　永豐樓(俱在府/城南)賞心樓(在/上)¶
　(髙縣/治南)齊雲樓(在上髙縣治/西俱宋建)凌雲閣　懷仙閣(俱在/府治)雙¶
　清閣(在上髙縣治/三閣俱宋建)棲真堂(在府治仙人李/八百故居遺址)蜀春堂¶
　凝香堂(俱在府治/宋時建)碧落堂(在府治西鳯凰山巔宋建/後燬文天祥復立楊萬里)¶
　(詩荷山非不髙城裏自不見一登碧落堂/山色如對面如人臥平地躍起立天半)明秀堂(在/府)¶
　(城東下瞰/蜀江宋建)明恕堂(在髙安/縣宋建)翠樾亭(在府治亦名半山/宋蘇轍詩一夜飛)¶
　(霜點緑苔曉來黄葉掃成堆簷前/翠樾凋疎盡却放墻頭好月來)披仙亭(在府治宋/蘇轍有詩)¶
　塵外亭(在髙安縣治宋建倪/思書額沈樞有詩)流化亭(在上髙縣治前/蜀江上宋人多)¶
<pb:KR2k0008_WYG_057-9a>¶
　(有題/詠)瑞芝亭(在新昌縣宋知縣邵叶視事三月靈芝/五色生於便坐之室黄庭堅為作記)¶
　敖峯亭(在敖嶺上正/統六年重建)空烟亭(在新昌縣/治南宋建)秀春亭　松¶
　風亭(俱在府治宋/文天祥建)翰苑臺(在新昌縣/一名鹽臺)皇華館(在府城/内宋時)¶
　(謂之行衙元豐中蘇轍/謫居筠州常假以居)東軒(在府治東舊貢院蘇轍/所居有種蘭詩云蘭生)¶
　(幽谷無人識客種東軒為我香/兄軾訪轍於此留十日亦有詩)待月軒(在大愚山宋/蘇轍謫筠州)¶
　(舟過南康廬阜訪隠者舉日月以喻性理因/悟其說至筠作待月軒以自省并記其事)西軒(在/府)¶
　(治南蘇欒城/寓居之所)存思軒(在府治南里許/州人羅廷魁建)¶
闗梁通濟橋(在府治前楊呉建本朝重修宋蘇轍詩/虹腰宛轉三百尺鯨背參差十五州)仁¶
<pb:KR2k0008_WYG_057-9b>¶
　濟橋(在府治東宋建元/重修趙孟頫記)遇仙橋(在府城西五十里相/傳晉許旌陽得道乗)¶
　(槎流至此/鄉人遇之)平政橋(在上髙縣治西跨蜀/江上為一邑之觀)離婁橋(在上/髙縣)¶
　(西七十五里為/上髙衆橋之冠)惠政橋(在新昌縣西當溪/流之衝市郭之㑹)瑞芝橋(在/新)¶
　(昌縣東二十五里/元有芝産其地)朝京橋(俗名斷水橋在髙安/縣北一十里斷水上)株橋¶
　(在朝陽門外正徳八年建/引蜀水入江故増廣之)¶
寺觀禪那寺(在府治/南唐建)太平興國寺(在府治南唐建宋名/今額蘇轍與王適遊)¶
　(此有/詩)真如寺(在府治東南宋建蘇軾端午遊/此有詩弟轍并陸游皆和其韻)清凉寺¶
　(在新昌縣南二十五里/宋蘇軾與轍皆有詩)普利寺(在新昌縣東北五十/里宋黄庭堅所書新)¶
<pb:KR2k0008_WYG_057-10a>¶
　(豐吟刻/于石)淨覺寺(在新昌縣西一百一十里劉/宋武帝建唐栁公權書額)報恩光¶
　孝寺(在新昌縣西北一百二十里即唐/宣宗與僧聮句處詩見黄蘗山註)聖夀廣福院¶
　(在府城南門外有法堂蘇轍為記又府城南/七里資教院城東二十里慈雲院皆有轍詩)淨慈院¶
　(在府城西南六十里宋劉渙故/里甞有詩云歸來重喜訪僧鄰)香山院(在上髙縣西/八十里唐建)¶
　(有過客題其壁云誰將萬斛旃檀子撒向千春/古道場萬壑曉風吹不斷至今猶自滿山香)玉晨¶
　觀(在府治東七里晉黄仁覽朝斗煉丹/淬劍之地宋郡守毛維瞻曽遊此)棲霞觀(在府/城南)¶
　(三十里即王子喬所遊之地東/晉置三皇觀後廢宋初復建)靈寳觀(在府城西五/十里漢梅子)¶
　(真所棲/之地)崇元觀(在府城西北七十里晉丁義真君女/秀英煉丹之地後仙去𦵏衣冠於觀)¶
<pb:KR2k0008_WYG_057-10b>¶
　(北俗呼丁/仙姑塔)昇元觀(在府城西來賢鄉有許旌/陽經遊仙跡壇甞生瑞竹)浮雲觀¶
　(在髙安縣昔孫志諒創室修行時/人見其上常有雲氣飄颻因名)真祐觀(在上髙/縣西)佑¶
　聖觀(在新昌縣/東北宋建)敖仙觀(在新昌縣東一十里相/傳晉敖真君修煉之地)五雲¶
　觀(在新昌縣北三十五里許旌陽甞遊/此前有仙人石跡宋劉應龍有詩)元道觀(在新/昌縣)¶
　(東北六十里東有雲峯壇仙石/跡反龍潭又有許仙葛仙二橋)¶
祠廟三閭廟(在府治東三里祀/楚三閭大夫屈原)二賢廟(在府城西六十/里二賢唐應智)¶
　(頊幸南容也髙安縣華/林山亦有應智頊廟)闗王廟(在筠陽書院左祀義/勇武安王羽天順八)¶
　(年/建)岳王廟(在新昌縣東門内正徳三年邑令/熊紀以王有功兹邑立廟以祀)梅子真¶
<pb:KR2k0008_WYG_057-11a>¶
　祠(在新昌縣東七十/里子真漢梅福也)陶靖節祠(有二一在府治南宋/文天祥建一在新昌)¶
　(縣東南二十里/靖節淵明號)三賢祠(在府治南宋建三賢/余靖蘇轍楊萬里也)呂寺丞¶
　祠(在府治東南祀宋/大府寺丞呂祖儉)¶
陵墓謝靈運墓(在府治/南二里)幸南容墓(在府城西七十里又/有宅去城西北七十)¶
　(里/)沈彬墓(在府城西/北五十里)劉渙墓(在府治/北五里)¶
古蹟康樂城(在府城西一百九十里髙安縣東北四里/晉縣劉宋封謝靈運為康樂侯於此城外)¶
　(周回山水靈運無不遊宴有繙/經石登山路書臺石硯猶存)雲棚城(在府城北五/十里又城北)¶
　(五里有斷水橋城皆/唐應智頊屯兵之地)陽樂縣城(在新昌縣/東二十里)宜豐縣城¶
<pb:KR2k0008_WYG_057-11b>¶
　(在新昌縣北三十里俱/孫呉建唐省入髙安)華陽縣城(在府城西四十/里唐初建後省)陶¶
　淵明里(在新昌縣東二十五里有讀書堂及洗墨池/按圖經淵明始家宜豐後徙柴桑宜豐即今)¶
　(新昌/也)梅子真宅(在府城西/五十里)應史君宅(在府城西/六十里)鄧文¶
　瑞宅(在府城西/北四十里)晏元獻宅(在新昌縣東四十里元獻/宋晏殊也自髙祖墉居此)¶
　(墉子延昌徙居臨川殊幼時其父甞攜以歸此/宅傍有堆殊幼甞戲其上及貴人呼為相公堆)劉西¶
　澗宅(在府城南五十里西澗/宋劉渙也有讀書堂)江西道院(在府治宋守/栁子儀建黄)¶
　(庭堅為賦其畧云髙安之城豫章之别雖風氣之未/遂亦媺俗之可恱故栁侯下車解牛而不割未甞發)¶
　(硎初不折缺則喟然嘆曰江西道院名不虚生爰作/新堂合陳鼓瑟有斐翰墨賔贊令丞作為歌詩接民)¶
<pb:KR2k0008_WYG_057-12a>¶
　(頌聲昔也憂民之/憂今則樂民之樂)囷菴(在鳯凰山右翼宋郡守毛/維瞻建蘇轍楊萬里有詩)蔡¶
　東郭南園(在新昌縣治南宋蔡子飛/棲隠之所黄庭堅有記)蛟蜃穴(在府治/西宋蘇)¶
　(轍有/詩)燃石(出髙安縣色黄白而疎理水灌之則熱置/鼎其上足以熟物晉元康中雷煥入洛持)¶
　(以示張華華曰此/燃石也始識其名)偃松(宋陸游髙安州宅有偃松詩/巨松偃翠蓋閱世巋獨存頗)¶
　(疑古仙翁藏丹在其根或是結靈藥百/尺有伏黿終隨風雷化不死何足言)許真君柏(在/府)¶
　(城西南四十五里集仙觀有許真/君遜手植古柏三株丹井在焉)¶
名宦五代王顔(仕南唐為髙安縣令伐楚納四十城降/八九萬兵南唐主璟復置筠州以寵之)¶
　陳承昭(南唐髙安令築羅城濬溝洫於/縣治創虚窓疊閣邃廡深庭)宋蘇轍(元豐/中謫)¶
<pb:KR2k0008_WYG_057-12b>¶
　(監筠州酒稅所居東軒有記云晝則坐市區爭尋/尺以自効暮歸筋力疲廢旦復營職不能少安)蕭¶
　服(知髙安縣尉獲兇盜獄已具服審其辭疑之且視/其刀室不與刃合頃之果得真盜囚乃平民得釋)¶
　李懷道(元豐中知上髙縣謀建學執經而至/者數十百人其為政不苛而民肅)柳子儀¶
　(元祐中知筠州時江西之俗多訟惟筠獨不嚚於訟/故筠州太守號為守江西道院子儀至乃新燕居之)¶
　(堂榜曰江西道院以鼓/舞其國風百姓恱馬)崔鶠(筠州推官時日蝕詔求/直言鶠上書極論章惇)¶
　(奸邪徽宗/覽而善之)李公彦(大觀中知上髙縣誠心愛民凡嵗/旱禱雨輒應禾必大熟民刻其事)¶
　(於巖/石)程全(筠州都監金人犯江西守臣遁全攝州事/有盗祝生者劫掠至郡全領兵拒之兵少)¶
　(力罷遂敗賊生得/之刳其腹而去)雷孚(紹興中攝上髙縣事居官清/白好徳尚義時出雙頭蓮作)¶
<pb:KR2k0008_WYG_057-13a>¶
　(詩紀/其瑞)馮椅(紹興中攝上髙令聽訟斷獄以教化為/先風俗為之一變至今言賢尹必稱之)楊¶
　萬里(淳熈中知筠州視民如子刑/清訟簡正奉外一無所取)周堯卿(知髙安縣/有善政居)¶
　(官禄雖薄必以周宗/族朋友罄而後已)徐應龍(知髙安縣寛而不縱明/而不苛正經界之籍新)¶
　(狴犴之規後人深賴之呂祖儉/謫死髙安應龍為經紀其喪)黄輔之(乾道中知上/髙縣適旱閱)¶
　(視民田凡災甚者悉蠲之且曰寧得罪州/郡毋得罪吾民抗章自劾朝廷從其請)劉清之(髙/安)¶
　(縣丞時江右大侵郡檄視旱徒步阡陌親與民接凡/所蠲除具得其實又請均境内地為八俾有粟者賑)¶
　(其鄉民/甚賴之)黄伯固(嘉定中知上髙縣抑强扶弱姦豪屏/迹詭寄隠匿搜抉無遺去之日有餘)¶
　(鏹二千緡/悉留縣庫)陳有聲(嘉定中為上髙尉時嵗豐訟簡吏/民安之前此邑士罕尋聲律有聲)¶
<pb:KR2k0008_WYG_057-13b>¶
　(選賦體百餘篇詳加批點俾知/作賦之法上髙詞賦遂甲三邑)曽塤(瑞州録事參軍/以郡命賑恤饑)¶
　(民值元兵至被擒誘之以利不/從且詈之遂死贈秩官其一子)趙汝笈(嘉定末知上/髙縣清嚴明)¶
　(恕治狀為諸邑最除教練之害/重彈壓之權以戢寨卒之横)陳登(淳祐間知新昌/縣秉燭聽政鎮)¶
　(之以靜撫之以寛有豈弟之意由/是政平訟理民懷其徳立祠祀之)董楷(咸淳中知瑞/州政暇刋周)¶
　(易解韓文/易簡方)元張珪(知髙安縣理政清明斷獄無滯勸/富室出粟以活飢民邑人立祠祀)¶
　(之/)本朝沈秩(洪武中髙安知縣操行清/慎撫循有方獄無寃滯)何晏(洪武中/髙安典)¶
　(史持身亷謹案牘精通撫字有/方民多徳之後擢監察御史)魏希哲(洪武末知上/髙縣以老成)¶
　(㢘明為吏民所服尤能燭奸有/殺人謀財者悉捕之豪猾屏迹)唐岳(永樂初知瑞州/府政尚簡靜民)¶
<pb:KR2k0008_WYG_057-14a>¶
　(皆樂業郡人/徳之省志)陳道曽(宣徳末由進士教授瑞州府學/持已以正教人有方雖隆寒酷)¶
　(暑不爐不扇有古人風/至今士林雅重之省志)陳璣(正統初知髙安縣長才/闇修應酬如響先是邑)¶
　(之逺民不附璣至示以恩信弗率者/繩之以法境内翕然士論歸之省志)夏㫤(正統中知/瑞州府事)¶
　(刑清獄簡政有餘閒尋/陞大理寺少卿省志)呉繹(天順間同知瑞州府事/端重簡潔為政不茍凡)¶
　(便民者身任之涖學教諸生□/□忘倦累官浙江布政使省志)劉羽(成化初由舉人/同知瑞州府事)¶
　(恬淡寡慾為政知所務常俸外秋毫不/染終年食蔬素瑞人呼為青菜劉省志)諸觀(成化間/瑞州知)¶
　(府威加暴横惠及小民常自誓曰貪墨之吏猶不㢘/之女一有點汚何以見人時有訟者暮夜餽金卒置)¶
　(之法/省志)顧純(成化間知髙安縣政在恤民不事苛刻嵗/飢純力請蠲租多方賑貸民賴以全活省)¶
<pb:KR2k0008_WYG_057-14b>¶
　(志/)龔伯寧(成化間知新昌縣植弱鋤强勤民平/政正疆界興水利邑人被其澤省志)袁珤¶
　(正徳初任髙安縣主簿善騎射時建昌徐賊聚亂兇/焰甚熾珤承檄統兵分勦以衆寡不敵死于陣事聞)¶
　(贈知縣從祀/節愍祠省志)¶
流寓滕元發(東陽人仕宋累官翰林侍讀學士屢言新/法之害後貶居筠州或以為復有後命元)¶
　(發談笑自若曰天知吾直上知吾忠吾何憂哉因上/章自訟曰樂羊無功謗書滿篋即墨何罪毁言日聞)¶
　(神宗悟即/以知湖州)蘇轍(眉州人仕宋為翰林學士以上疏忤/㫖落職知汝州居數月再責知袁州)¶
　(未至降少府/監筠州居住)呂祖儉(夷簡五世孫仕宋累官太府丞/韓侂胄諷言者論罷趙汝愚祖)¶
　(儉上封事坐朋比罔上安置韶州後遇赦移髙安祖/儉在謫所讀書窮理賣藥自給出必草履徒步為踰)¶
<pb:KR2k0008_WYG_057-15a>¶
　(嶺之備從弟祖泰徒步往省居月餘語其友曰自吾/兄之貶諸人箝口我必以言報國遂上書言事謫欽)¶
　(州/)¶
人物晉黄輔(建城人有髙行事親以孝聞州郡舉孝㢘/穆帝時仕至御史清直有節操以晉政不)¶
　(綱權臣擅命遂隠遁焉/子仁覽仕至青州從事)唐應智頊(建城人性剛毅遭/難不懼隋末蕭銑)¶
　(林士𢎞攻掠江南智頊召義兵保靖一方唐興李大/亮宣慰江南智頊歸之因表置靖州命為刺史功徳)¶
　(及民民愛/之如父母)幸南容(髙安人貞元中舉進士累遷國子/祭酒後有神異百姓呼為龍王立)¶
　(廟祀/之)鄧璠(髙安人元和中權知袁州興崇/學校有古循吏風詔令再任)宋練(髙安/人為)¶
　(長沙掾四世同居以孝行聞咸通中觀察使裴休上/其行義詔旌表其門賜束帛同邑又有鄧文瑞者四)¶
<pb:KR2k0008_WYG_057-15b>¶
　(世同居五百餘/口亦旌表其門)鍾傳(髙安人仕至南平節度使廣明/後州縣不鄉貢惟傳嵗薦士行)¶
　(鄉飲酒傳少射獵醉遇虎與鬭虎摶其肩而傳亦持/虎㑹人斬虎然後免既貴悔之乃畫圖以戒諸子)¶
　任濤(髙安人累舉不第而工於詩李隲㢘察江西特/免郡役濤詩清婉人多傳誦有援例訟者隲判)¶
　(曰為詩及濤/者即與免役)蔡劔(新昌人以平黄巢功為左散騎常/侍江南西道節度副使鍾傳割據)¶
　(洪州求婚於劒劔曰吾家世/為唐忠臣肯以女事賊乎)歐陽持(髙安人天復中/進士為太學博)¶
　(士昭宗遷洛持察朱全忠有異志遁歸/西山楊行密奏除左拾遺未幾復歸)五代沈彬(髙/安)¶
　(人讀書能詩屬亂離隠雲陽山楊呉辟致之授校書/郎以尚書郎致仕南唐時絶不求進李璟甚見優禮)¶
　(彬甞手植一樹命諸子曰吾死𦵏此及彬卒發之得/石槨一因就𦵏焉子憐性至孝父死廬墓感慈烏集)¶
<pb:KR2k0008_WYG_057-16a>¶
　(廬之/異)易延慶(上髙人父贇南唐雄州刺史延慶涉獵/經史仕周世宗以大理丞出知臨清縣)¶
　(宋開寳間父喪棄官廬墓産紫芝玉芝州將表其事/延慶懇辭母歿復廬墓母平生嗜栗樹二栗樹於墓)¶
　(側二樹連理子綸/大中祥符初進士)宋蔡用之(新昌人天禧初進士甞/獻萬言書及碑贊論誄)¶
　(序雜文百萬言真宗覽之驚喜出其文以示諸學士/七世孫汝揆時號愚泉先生所著有希賢録貫道集)¶
　(友議/雜書)劉渙(筠州髙安人志尚髙潔精詳史學天聖中/進士仕為潁上令以剛直不能事上官棄)¶
　(去家於廬山歐陽修髙其節作廬山髙詩以美之渙/居廬山三十餘年環堵蕭然饘粥以為食自號西磵)¶
　(居/士)劉恕(渙子讀書過目成誦未冠舉進士歴官至秘/書丞博學强記篤好史學司馬光修資治通)¶
　(鑑奏請同編修王安石與有舊欲引寘三司條例恕/不肯附新法固辭且言其失卒年四十七所著有十)¶
<pb:KR2k0008_WYG_057-16b>¶
　(國紀年通鑑/外紀等書)劉羲仲(恕子長於史學平居厲節操有/祖父遺風後以蔡京薦召為修)¶
　(史檢討至京師時宰以下並不造謁忤京不復仕卒/於廬山所著有太初厯弟和仲有超軼材作詩清奥)¶
　(刻厲欲自成家為文慕/石介有俠氣亦蚤死)龔端(新昌人元符初進士歴/官自建昌户曹以至立)¶
　(朝未甞隨世俯仰欽宗時極論時事危言讜論欽宗/謂其凜凜有直臣節後奉使河東路聞二帝北狩憤)¶
　(惋而/卒)雷孝友(新昌人乾道中以詞賦魁南省開禧末/為御史中丞嘉定中除知樞密院事兼)¶
　(參知政事/卒贈太師)幸元龍(髙安人嘉泰初進士通判郢州上/書雪濟邸之寃攻時相史彌逺之)¶
　(惡言甚痛切亦與彌逺書救魏了翁真徳秀洪咨夔/胡夢昱竟忤彌逺遭劾屏廢而卒所著有松垣集)¶
　陳仲微(髙安人嘉熈初進士調莆田尉歴官海鹽丞/知崇陽縣皆有政聲除吏部尚書兼給事中)¶
<pb:KR2k0008_WYG_057-17a>¶
　(崖山兵敗走安南卒仲微涵飫六經於諸子百/家靡不搜獵自號遂初有文溪集六十五卷)劉應¶
　龍(髙安人嘉熈中進士歴官户部侍郎廣東安撫以/討賊功進封開國男入為寳章閣學士兵部尚書)¶
　(辭歸九峯/號實齋)姚勉(髙安人少頴敏寳祐初以詞賦擢第/廷對萬言理宗親擢第一後除正字)¶
　(時奸臣丁大全用事勉上封事歴詆時弊/尋除校書郎兼太子舍人所著有雪坡集)胡仲雲(髙/安)¶
　(人幼通經史百家入太學率諸生伏闕上書論京尹/余晦不法寳祐初登進士第歴官樞密院編修執法)¶
　(剛正出為浙東提刑所著有六經蠡測周易見/一四書管窺歴代遺論宋朝政論總百餘卷)劉元¶
　髙(應龍長子幼有異質一目十行既長每與姚勉胡/仲雲論天下事輒慷慨激烈時號髙安三俊後登)¶
　(淳祐進士第歴官至御史所著有漢史意/抄書史續抄貴華録三劉家集山居藁)黄夢炎(新/昌)¶
<pb:KR2k0008_WYG_057-17b>¶
　(人景定初進士官至贑縣尉少與姚勉胡仲雲劉元/髙齊名號錦江四俊甞相與詣書庫借其籍一覽而)¶
　(焚之各具紙黙疏纎悉無遺夢/炎後與姚龍起俱守義以終)胡希是(仲雲仲子八/嵗悉誦諸經)¶
　(為文有西漢風元革命家居著述為人方嚴有守一/介不茍取予所著有洪範考訂大學稽疑太極圖説)¶
　(史傳集論/及於山集)陳元亮(仲微從子博學尚氣節咸淳中進/士為國子學録時洪燾為臨安府)¶
　(尹倚賈似道勢作威元亮率諸生伏闕上書歴數其/奸遂被黜官至御前軍器所幹辦官弟志道著真徳)¶
　(秀政經并/文集行世)元李明德(上髙人讀書有志操孝行篤志/至正中兵陷袁州因抄掠上髙)¶
　(執其父欲殺之明徳泣告曰子豈不能代/父乎願勿害吾父兵遂殺明徳而免其父)本朝胡璉¶
　(髙安人直諒忠信議論英偉博學尤邃於易洪武初/累官句容教諭尋以疾歸乃杜門不出觴詠自樂鄉)¶
<pb:KR2k0008_WYG_057-18a>¶
　(人咸敬之所著有易學㑹通/及諸史百子手筆百餘卷)王綱(上髙人永樂中進/士擢監察御史累)¶
　(官至山西右布政使為人行止端/方執法不撓所至有聲致仕卒)陳鑑(髙安人永樂/中進士歴官)¶
　(監察御史有聲遷河南布政使/右參議為人㢘介敦厚卒于官)朱益(髙安人永樂末/進士授刑部主)¶
　(事獄多平反陞郎中尋卒㢘靜寡慾宦游不挈妻拏/卒時唯一僕侍命之曰未能報吾君親歸以忠孝二)¶
　(字語吾子/孫省志)楊潤(髙安人永樂末進士授御史善持法/人不敢干以私累陞四川布政司參)¶
　(議時重慶旱飢潤發官廩全活甚衆歴官三十年囊/槖蕭然家居唯務讀書而已天順間進中憲大夫嵗)¶
　(給禄米五石年九/十一而逝省志)況文(上髙人登進士擢監察御史/累官廣東布政司左參政歴)¶
　(官每大書平恕二字于治/第故所至深得民心省志)况暹(上髙人由舉人歴萊/陽漢川歸安教諭勑)¶
<pb:KR2k0008_WYG_057-18b>¶
　(封光禄寺署正平生制行純潔文章典雅周旋禮度/俱可為法閒居三十年以讀書自娱而已卒祀鄉賢)¶
　(祠省/志)賈信(髙安人初為臬椽郎以㢘介自守正統間/辦事南京以薦授刑部主事歴工部貟外)¶
　(郎中陞㢘州知府有友自家視之者首問曰一年所/入幾何信叱出之不與交一語其清正類如此省志)¶
　陳政(新昌人天順末進士授工部主事歴陞本部侍/郎有營建茂陵功屢荷優勞𢎞治初張秋河決)¶
　(政總理之尋卒事聞/諭祭治𦵏如禮省志)朱漢(髙安人成化初進士授太/常博士陞南京監察御史)¶
　(彈劾不避累官陜西按察司副使風裁凜/然奸貪縮首至今懷之嵗時報祀省志)王相(新昌/人成)¶
　(化初進士授監察御史文行重一時未幾以親老歸/養二十餘年日與羅一峰遊𢎞治間起復為御史陞)¶
　(廣東按察/僉事省志)黄山(髙安人成化末進士授行人屢奉使/不以毫髪自汚尋擢監察御史巡按)¶
<pb:KR2k0008_WYG_057-19a>¶
　(浙江湔宿弊懲奸貪雖親故無所假借/風采動一時陞廣東按察僉事省志)傅興(髙安人/性至孝)¶
　(父疾感夢百里外徒跣求醫得撫州絶嶺古井水調/藥愈祖母曹氏孀居為華林賊所掠欲殺之興渡水)¶
　(以救賊以巨櫈壓之櫈忽斷賊驚/異釋之事聞詔冠帶表其門省志)謝麟(髙安人應例/監生正徳初)¶
　(華林賊劫其家麟負母以避賊追尋益廹家人速之/走麟曰母在安可棄乎既而賊劫其母麟奮力奪之)¶
　(母獲免麟竟/死于賊省志)¶
列女陳氏女(名若瑛髙安人年十三舒敬為子璉聘璉/死若瑛聞之亦自經事聞表其門曰貞節)¶
　游貞女(名奴貞上髙人許適盧節雍未醮而節雍客/死奴貞紡績自守父母欲其改適不從鄉閭)¶
　(重之時以米帛贈焉呼之為姑/年七十餘而卒詔旌表之省志)蕭氏(髙安張榮一妻/年二十七孀居)¶
<pb:KR2k0008_WYG_057-19b>¶
　(誓不他適正徳初為華林賊所執且罵曰我誓/不為賊狗辱乃斬之數斷事聞旌表其門省志)熊烈¶
　女(名貴貞髙安熊竒雅之女年十八為華林賊所執/女投河以死事聞受旌異時同死節于華林猖獗)¶
　(之時而後被旌表者比/比姑記其一二云省志)劉節婦江氏(新昌人劉習恭/妻夫死江年甚)¶
　(少乃撫遺腹子守節終其身/正徳間奉詔旌表其門省志)¶
仙釋黄仁覽(晉時人居郡城東北二十里從學許/旌陽後得道仙去即其地為祥符觀)明香¶
　真人(蜀江志云李八百之妹也初修道於華林元秀/峯後於峯南五龍岡設壇道成冲舉唐天寳中)¶
　(即其地為/元陽觀)趙吉(髙安人狂而落魄兩目皆翳自言生/一百二十七年矣宋元豐中蘇轍謫)¶
　(居髙安吉往見曰吾知君好道而不得要陽不降隂/不升故肉多而浮面赤而瘡教轍挽水以溉百體經)¶
<pb:KR2k0008_WYG_057-20a>¶
　(旬諸疾皆愈後/尸解于興國軍)僧惠洪(新昌人字覺範俗姓彭氏禪/學最深註金剛楞嚴經傍通)¶
　(書史能文尤工於詩與陳了翁黄山谷友善/所著有甘露集林間録冷齋夜話天厨禁臠)¶
　　袁州府(東至臨江府新喻縣界一百五十里西至/湖廣長沙府醴陵縣界二百四十里南至)¶
　　　(吉安府安福縣界一百二十里北至瑞州府上/髙縣界三百四十里自府治至南京二千六百)¶
　　　(三十里至京師/六千七十五里)¶
　　　(糧二十三/萬石零)¶
建置沿革禹貢揚州之域天文斗分野春秋屬呉戰國¶
　屬楚秦屬九江郡漢屬豫章郡地孫呉及晉兼屬安¶
<pb:KR2k0008_WYG_057-20b>¶
　成郡隋於宜春縣置袁州因袁山為名大業初改為¶
　宜春郡唐初復置袁州屬江南道開元間屬江南西¶
　道天寳初復為宜春郡乾元初仍為袁州宋因之元¶
　改置袁州路本朝改為袁州府領縣四¶
　宜春縣(附郭漢置屬豫章郡呉屬安成郡晉避鄭太/后諱改為宜陽縣隋復改宜春縣為袁州治)¶
　(唐以後俱仍舊本朝因/之編户一百二十六里)分宜縣(在府城東八十里本/宜春縣地宋雍熈初)¶
　(析置分宜縣仍屬袁州以其地分自宜春/故名元仍舊本朝因之編户一百八里)萍鄉縣(在/府)¶
　(城西一百四十里本宜春縣地孫呉析置萍鄉縣屬/安成郡以楚昭王渡江得萍實於此故名隋屬袁州)¶
<pb:KR2k0008_WYG_057-21a>¶
　(元陞為萍鄉州本朝仍為/縣編户一百二十七里)萬載縣(在府城北八十里/本漢建城縣地屬)¶
　(豫章郡呉析置陽樂縣晉改康樂縣仍屬豫章劉宋/初因之後省唐初復置陽樂縣屬靖州州廢省入髙)¶
　(安五代時楊呉置萬載縣南唐屬筠州宋割/𨽻袁州元仍舊本朝因之編户一百五里)¶
郡名宜春(隋/名)宜陽(晉/名)¶
形勝秀水東奔萍川西注(唐袁皓詩秀水東奔彭/蠡浪萍川西注洞庭波)翠疊¶
　羣峯回環千里(李問仰/山賦)山水秀麗(寰宇/記)江右奥區(輿/地)¶
　(紀/勝)¶
風俗賦稅及時閭里無事(唐韓愈袁州謝表州小地狹/賦稅及時人安吏循閭里無)¶
<pb:KR2k0008_WYG_057-21b>¶
　(事/)士大夫秀而文細民險而健(宋黄庭/堅云)知㢘恥好儉¶
　嗇(宋阮閱無訟堂賦士力學而/知㢘恥民樂耕而好儉嗇)儒風之盛甲於江西¶
　(宋張九成/袁州學記)事簡民醇(輿地/志)¶
山川袁山(在府城東北五里峯巒秀拔昔有髙士袁京/居此故名有大袁山小袁山唐人詩袁山大)¶
　(小雙螺並秀水/東西一帶横)坤長山(在府城西南七里山自/坤方來連亘甚逺因名)震山(在/府)¶
　(城東一十里一名馬鞍山下有巖幽瞑深險唐彭雲/隠釣于此郡守嘉其行因名其鄉曰詔君鄉巖曰詔)¶
　(君釣臺盧肇/有震山巖記)湖岡山(在府城南一十五里亦名湖岡/臺晉鄧表家於此山山有煉丹)¶
　(臺養丹池/朝斗石)鵰山(在府城東二十/里鵰多集其上)鷄籠山(在府城東二/十里以形似)¶
<pb:KR2k0008_WYG_057-22a>¶
　(名/)書堂山(有二一在府城西南三十里唐盧肇讀書/於此一在萬載縣西八十里相傳晉習鑿)¶
　(齒因秦苻堅陷/襄陽避地于此)石屋山(在府城西北三十餘里洞深/百餘丈内有石柱石鍾石鼓)¶
　小仰山(在府城南三十里晉鄧表修煉於此又號鄧/表峯上有泉壇石臼藥竈宋蕭昞詩萬丈青)¶
　(山揷碧天真人煉藥石依然功成/自此飛㫒去屈指如今八百年)蟠龍山(在府城南/五十里自)¶
　(大路至山頂凡三十六曲上有蟠龍寺唐末南平王/鍾𫝊建寺四面皆峭壁湍瀑飛瀉前有龍門閣平挹)¶
　(雲峯蓋勝境也王雲詩經/夏地無暑未寒泉有氷)仰山(在府城南六十里周/迴數百里髙聳萬仞)¶
　(絶髙處可仰不可登因名山有集雲峯嵗旱人望其/峯雲勢濃盛雨即至宋李冲元詩孤雲欲作人間雨)¶
　(流水空傳物外聲老柏倚岩/髙轉瘦寒花著雨墜還生)老山(在府城西南六十/里崇髙峻拔山巔)¶
<pb:KR2k0008_WYG_057-22b>¶
　(飛瀑下注清瀝/江北流入秀江)石門山(在府城南六十里石峭/如壁中有小逕通行)寳山¶
　(在府城西北六十里世傳昔有肅禪師過其山遇訟/者勸云欲出輪迴道先回自己心訟者以此言為寳)¶
　(遂息訟/因名)木平山(在府城南七十里山有妙慶瑞光慈/雲三峯又有興化禪寺寺中有飼龍)¶
　(亭嘯月亭景物清絶不減仰山宋李/冲元詩窄徑隨溪轉懸崖帶蘚斑)望鳯山(在府城/西北七)¶
　(十里中有一峯/逺觀似鳯故名)仙臺山(在分宜縣南五里羣山環抱/一峯髙聳相傳昔有牧羊者)¶
　(登山遇兩仙對奕語曰子下界/人何為來此今名其村曰下界)鍾山(在分宜縣東一/十里裴子野宋)¶
　(畧云永嘉元年因水有大鍾從山流出驗其銘乃秦/時所造因名山有巨石臨江如峽故又名鍾山峽輿)¶
　(地紀勝云曽有漁人釣得一金鎖長數百尺又得一/鍾如鐸狀舉之聲如霹靂山川震動漁昔亦沉于水)¶
<pb:KR2k0008_WYG_057-23a>¶
　(或曰此秦/驅山鐸也)昌山(在分宜縣西二十里舊名傷山後改/今名崇山對峙下瞰秀江中有巨石)¶
　(横流激湍故乂名昌山峽元歐陽𤣥詩水潄樹根龍/露爪石排江岸虎交牙又顧野王輿地記晉永嘉四)¶
　(年羅子魯於山峽堰/為陂灌田四百頃)銀山(有二一在分宜縣南二十/里山巔多白石一在萬載)¶
　(縣西十五里山有巨石石/下有洞避冦者多居之)清風山(在分宜縣南三十/里有寳應觀西晉)¶
　(時黄仙姑甞修煉/于此有煉丹池)光子山(在分宜縣西四十里晉李/琳字光子封喻川侯卒𦵏)¶
　(于此/因名)毛仙山(在萍鄉縣東五里昔有人過此山逢一/人遍體有毛言詞異常後不復見宋朱)¶
　(熹甞問驛吏云狐魅所為遂題詩云人言毛女住青/㝠散髮吹簫夜夜聲却有郵童解端的向儂説是野)¶
　(狐/精)石姥山(在萍鄉縣西五十里有石屹立如姥瞻望/宋周兊詩石貌蒼顔迥不殊天工偶爾賦)¶
<pb:KR2k0008_WYG_057-23b>¶
　(形軀頑然本是無情/物應誤行人指望夫)九嶷山(在萍鄉縣東七十里連/帶九峯因名晉時三真)¶
　(人得道之所山側有二山秀拔/若雙鶴飛舞狀名曰仙鶴嶺)楊岐山(在萍鄉縣北/七十里世傳)¶
　(為楊朱泣岐之所山下傍有玉女殿内有/九石房相映如屏風世傳為仙人所居)楚山(在萍/鄉縣)¶
　(北九十里相傳昔楚昭王經此山/頂有昭王臺遺跡下有昭王祠)武功山(在萍鄉縣/東一百二)¶
　(十里宋紹興間洞冦猖獗路分趙扆領/兵勦捕于此因名武功餘見吉安府)羅霄山(與武/功山)¶
　(相連下有石潭嵗旱以木長三四/丈者投水中即雨木浮出雨即止)金鷄山(在萬載縣/北有巨石)¶
　(在山下遇夜/金鷄現故名)龍山(在萬載縣後以龍/江經其下因名)白塔山(在萬載/縣東南)¶
　(三里舊有明真/院及白將軍墓)紫蓋山(在萬載縣西北一十五里舊/名雲蓋相傳仙人謝仲初甞)¶
<pb:KR2k0008_WYG_057-24a>¶
　(游此有紫雲/上覆因名)湯周山(在萬載縣西三十里相傳晉安/帝時有湯周二仙修道于此上)¶
　(有觀觀後有棊/盤石試劍石)峯頂山(在萬載縣西南三十五里相/傳為馬祖修道之所山頂舊)¶
　(有上中下三塔今唯中塔存/焉有泉清冽嵗旱禱雨輒應)清泉山(在萬載縣東北/四十五里絶頂)¶
　(有瀑布泉飛/下甚清冽)謝山(在萬載縣北七十里山因劉宋康/樂公謝靈運得名或云謝仲初修)¶
　(真之所上有仙壇丹井/試劔石及履跡存焉)聳翠峯(在府城西三十里峭/壁孤峙平原之上唐)¶
　(盧肇詩巍巍直上揷青天逺疑似與天相/連登臨下視羣山小千里平鋪在目前)羊角峯(在/府)¶
　(城東一十里/雙聳如羊角)玉女峯(在萍鄉縣東六十里一名玉女/堆輿地志天將雨有五色雲氣)¶
　(湧出石間謂之玉女披衣相傳昔有一女子修道於/此因名宋洪炎詩曽折山花獻阿魔茫茫仙意果如)¶
<pb:KR2k0008_WYG_057-24b>¶
　(何千年舊迹今蕪沒/惟有長松掛蔦蘿)神岡嶺(在府治南嶺髙數丈凡/祀仰山皆由此故名)¶
　大軍嶺(在府城西北九十里舊傳隋煬/帝時戰場故名山下有水漿湖)仰嶺(在分宜/縣南六)¶
　(十里嶺極髙峻登之可逺瞰吉安城相傳/唐時有尚雅祖師騎虎抵此山因建寺焉)聖岡嶺(在/萍)¶
　(鄉縣東五十里衆山迤邐望之蒼翠晉甘/卓甞築壘其上又有聖岡廟即甘卓廟也)馬跡嶺(在/萍)¶
　(鄉縣南七十里平夷脩逺/晉甘卓經此石上有馬跡)仙女嶺(在府城西三十五/里地名清歴宋孝)¶
　(宗成恭夏皇/后家於此)化成巖(在府城西北五里下瞰秀江唐/長史李徳裕甞寓此後人因立)¶
　(祠絶頂有塔宋郡守王古所立又有軒曰倚巖翠靄/有亭曰振鷺容安仰髙覽勝潄石嵌空皆在巖上宋)¶
　(李若水詩翠石黏雲濕寒巖帶/蘚深樹函懷古意水印讀書心)仙遊巖(在萬載縣西/一十五里有)¶
<pb:KR2k0008_WYG_057-25a>¶
　(石鍾扣之清越又有石如/道士狀居人稱為仙人石)龍成巖(在萬載縣西九十/里巖深九房有石)¶
　(如列仙者以萬數有石鍾扣之有聲有石/硯巖溜注之墨横硯上筆在硯傍皆石也)萬勝岡(在/府)¶
　(城東五里世傳楊呉柴再/用敗劉景崇于此因名)鈐岡(在分宜縣南三里山/勢特出登之則舉一)¶
　(邑皆在目前上有仰山行祠祠側有泉民有病者求/飲即愈唐張景修詩江抱羅村蟠玉帶地開石井湧)¶
　(銀/濤)牛欄峽(在府城東二十里左有金鷄/山右有銀瓶山相對若欄)玉溪洞(在府/城東)¶
　(洞中有種花處/名曰錦繡谷)石乳洞(在府城東三十里深一里許/滴乳堅凝成觀音羅漢像人)¶
　(或游宴其中肴核狼籍經宿如掃/宋教授鄭王賔記其事鐫于石)洪陽洞(在分宜縣/西一十五)¶
　(里相傳葛洪及婁陽所居洞中深邃甞有人至其邃/處聞昌山渡篙聲胡徽詩天窓通月影地穴透江津)¶
<pb:KR2k0008_WYG_057-25b>¶
　靈仙洞(在分宜縣北三十里洞中有丹爐/又有一石如磨或以為爐之蓋云)桃源洞(在/分)¶
　(宜縣北一百二十里石室虚曠有石鍾石磬扣之有/聲直北一里天窓虚明傍有池四時泓澄石龍夭矯)¶
　(其/上)雲峯洞(在萬載縣西九十里洞内有澗水産石燕/里人祈雨甞窮其源以辰巳時入出則日)¶
　(西/矣)盧石(在東湖上相傳為唐狀元盧肇家石竒秀可/愛宋祖無擇徙置湖上無擇詩云選置東湖)¶
　(最佳處四面澄波映天碧倚空/突兀無與鄰頓覺亭臺増氣色)響石(在府城南三里/獅子嶺後聲傳)¶
　(響荅/故名)望夫石(在分宜縣西一十里相傳唐有太守鄭/望夫於此修堰溉田後人思之因名其)¶
　(石或云有婦人于此/望夫不至化為石)謝仙石(在萬載縣西四十里一/名麻鞋石上有鞋痕相)¶
　(傳以為謝/仙遺跡)秀江(在府城北門外源發羅霄山流經府/城西十五里為稠江至此為秀江下)¶
<pb:KR2k0008_WYG_057-26a>¶
　(經分宜縣入臨/江府境合章江)龍江(在萬載縣北五里源出縣西一/百二十里為金鍾湖下流入瑞)¶
　(州府/境)東湖(在府城東宋祖無擇甞於湖上建亭榭為/游觀之所張栻書扁李覯詩萬象城東雅)¶
　(入詩半湖雲靄卷殘暉老龍惜雨慵離蟄幽鳥依人/慣不飛岸僻自宜安釣石水清誰擬濯塵衣使君公)¶
　(退便游此却恐/吾皇急詔歸)落星湖(在分宜縣西五里舊有小祠/在湖之側嵗旱禱焉相傳唐)¶
　(白氏居此一夕見巨/星流于屋遂成湖)宜春水(在府城西四里又有靈/泉其水甘美堪作酒晉)¶
　(道地記云縣有美/酒隨嵗舉上貢)九曲水(在府城南五里其/流瀠洄二十里)仰山水¶
　(在府城南六十里源發/仰山側下流入秀江)夢水(在府城東八十里舊傳/鍾儀欲於此村置縣夜)¶
　(乞夢果符所祝/及寤因名其水)泉江水(在萍鄉縣東三十里有泉出/江中故名水産絲花菜可食)¶
<pb:KR2k0008_WYG_057-26b>¶
　羅霄水(在萍鄉縣東南四十里源出羅霄山分/二派東流為秀江西流入醴陵縣界)楊岐¶
　水(源發楊岐山西流過萍鄉縣前下入醴/陵縣境宋蔣之竒詩倒流楊岐水即此)康樂水(在/萬)¶
　(載縣東北三十里源出謝/山即謝靈運甞遊之水)鸞溪(在府城西北六十里/下流入秀江相傳呉)¶
　(彩鸞與文蕭曽遊/此溪傍有蕭史臺)雷潭(在府城東北五里秀水至此/成潭舊傳有龍潛于内上有)¶
　(峭壁石罅龍鱗印石成痕洞邉有寺/陸經詩蛟龍曽此蟠白晝起霹靂)雪谷潭(在仰山/上水極)¶
　(冷盛夏不可濯張嗣古詩﨑嶇鳥道開烟蘿長松偃/蹇聲蕩摩白龍怒吼掛絶壁蒼兕離立迎清波枯笻)¶
　(拄破青苔色雷雨收功神歛迹窮/源不得空歸來掬雪摶珠三太息)飛劍潭(在府城西/七十里舊)¶
　(傳唐王將軍坐潭石上墜/劍入潭今石上劍痕尚存)敷潭(在萍鄉縣北七十里/深不可測有龍居之)¶
<pb:KR2k0008_WYG_057-27a>¶
　(鄉民立祠于/側嵗旱禱焉)蕭仙潭(在萍鄉縣西八十里匯五溪之/水岸有石平坦石下有泉相傳)¶
　(昔蕭史甞/游息于此)益州塘(在府治北塘中三/島名曰卧龍洲)雷塘(在府城東/北七里唐)¶
　(韓愈有雷/塘禱雨文)洗硯池(在宜春縣學唐盧肇洗/硯處學本肇故宅也)西池(在府/城西)¶
　(唐乾元中刺史鄭審所開池上有/故城潭木爪島薔薇洲栁堤釣磯)鳯凰池(在萍鄉縣/治前元時)¶
　(池中甞産瑞/蓮夏鎮作記)龜眉二井(一在府治東北達理坊南一/在府治東北開元寺後去龜)¶
　(眉二井各五步/有龜目二井)坑泉(在府城南門外方廣丈餘/平地湧出溉田萬餘畝)甘泉¶
　(在府城北一十五里山/竇中流出味甚甘冽)濘泉(在府城北三十/里溉田萬餘畆)温泉(在/府)¶
　(城南三十里冬月可浴宋黄叔萬詩離火自/天爍温泉由地生我來需曉汲聊用濯塵纓)卓篙泉¶
<pb:KR2k0008_WYG_057-27b>¶
　(在鈴岡相傳昔仰山二神自維揚附舟歸夜/至鈴岡卓篙於半峯以維舟後遂有泉湧出)聰明泉¶
　(在萍鄉縣治西宋有葉景武者讀書於/其地後登進士鄉人因名是泉曰聰明)雨湧泉(在楊/岐山)¶
　(相傳與海通天欲雨泉水先湧宋周兊詩楊岐山下/出靈泉與海相通亘古傳洶湧便知天欲雨為言隂)¶
　(石不/須鞭)浴丹泉(在羅霄山世傳仙人洗丹于此因名文/吾一詩夜浴丹砂浮暖氣曉凝寒碧沁)¶
　(晴/烟)西陂(在府城西唐刺史李將順决陂水入/城以通船後淤塞本朝初重䟽如舊)¶
土産鐵(分宜/縣出)黄精(宜春/縣出)地黄(宜春分宜/二縣俱出)葛布　紵布¶
　綿布(各縣/俱出)¶
公署袁州衛(在府治東本朝/洪武元年建)¶
<pb:KR2k0008_WYG_057-28a>¶
學校袁州府學(在府治東唐乾元初自州南移城西宋/皇祐中改建于此李覯記本朝宣徳八)¶
　(年重/建)宜春縣學(在府城北門外宋建於秀江之/北元徙于此本朝永樂中重建)分宜¶
　縣學(在縣治東宋初建縣西五里宣和間遷清/源渡嘉定間復建於西郊本朝改建於此)萍鄉¶
　縣學(在縣治西唐初建於縣東南宋紹興間徙尉司/之右乾道初復徙于縣西車田本朝移建于此)¶
　萬載縣學(在縣治東雙虹橋之西宋慶厯間建崇寧/間徙橋東南乾道中復舊址本朝洪武初)¶
　(重/建)¶
書院南軒書院(在東湖上中有張南/軒栻祠嵗時祀之)鈐岡書院(舊在分/宜縣東)¶
　(宋建邑庠書院遂廢淳祐初邑宰王杭卜西郊建祠/堂以祀周濂溪張横渠程明道程伊川朱文公仍扁)¶
<pb:KR2k0008_WYG_057-28b>¶
　(曰鈐岡/書院)胡安之書院(在萍鄉縣東二里宋胡安之讀/書之所安之甞受業於朱子)¶
　宗濓書院(在萍鄉縣東五十里宋濓溪周先生監稅/盧溪鎮時立書院以授門人後人即其地)¶
　(建祠又於縣治南立/濓溪書院皆祀焉)張巖書院(在萬載縣治東臨江/儒學教授張千崖立)¶
　(有禮殿以祀先聖有祠以奉周程/張邵司馬六君子虞集記其事)¶
宫室多勝樓　浮香樓(俱在府/治宋建)梯雲樓(在府城南仰山/廟右宋時建塑)¶
　(孔孟像/于上)飛泳樓(在萍鄉縣治西宋紹興間創為放生/亭後縣令王謙改建是樓取鳥飛魚)¶
　(泳之義為名傍有雙清亭/元燬本朝洪武初重立)稽古閣(在府學内宋淳熈/間郡守張枃建)¶
　栖霞樓(在府城内舊髙真觀宋建王欽若詩春漬/苔紋沿石塔月含松韻雜琴聲題刻猶存)四¶
<pb:KR2k0008_WYG_057-29a>¶
　藤閣(在府南仰山寺宋朱文公帥湖南經游此為/學者講道閣下郡士李長民等皆受教焉)潺¶
　潺閣(在府南仰山廟右自溪前引水繞廟潺潺有聲/留題者甚衆宋婁乾曜詩一派泠泠繞檻清塵)¶
　(襟洗滌自凉生夜深好夢/才驚破疑是半天風雨聲)慶豐堂(在府治内宋祖無/擇建取年榖屢登)¶
　(之意自為記并十閒詠有曰青山日相對/閒看白雲生誰謂無心出中含濟物情)勁節堂(在/府)¶
　(治内宋趙資道詩為愛青青竹一林旋開庭宇/占清隂風前蕭瑟聲敲玉月下玲瓏影碎金)尊徳¶
　堂(在府治内宋淳熈間郡守/周必達建其弟必正記)勤順堂(在府治内宋開/禧初郡守羅克)¶
　(開建取韓愈鄆州溪堂序上/勤下順之語以名林坰記)南園道堂(在府治内宋/宣和間郡守)¶
　(辛炳建詩云有節松筠方/直操無言桃李漸成蹊)清心堂(在府治内宋趙資/道詩燕坐都忘塵)¶
<pb:KR2k0008_WYG_057-29b>¶
　(慮縈小橋横絶跨幽亭漣漪池/面銀開鑑滌蕩庭心玉展屏)四益堂(在府治宋郡/守張枃建刻)¶
　(其父浚所書四/益碑於其中)落梅堂(在府治内宋王孝先詩誰/將三弄笛吹向五更初)無¶
　訟堂(在府治内宋建炎間/郡守阮閱建并記)景韓堂(在府學右唐韓愈/甞刺袁州宋紹興)¶
　(間郡守陳烯立此堂以/寓景慕之意黄□有記)讀書堂(有二一在萬載縣東/北四里劉宋謝靈運)¶
　(讀書處一在仰山/東唐鄭谷讀書處)叢桂堂(在府學内宋嘉/定間建林坰記)瑞禾堂(在/府)¶
　(治左宋大觀間仰山寺園中産榖一本兩/莖七穟張商英進瑞禾圖後人因建堂)居敬堂(在/分)¶
　(宜縣治左宋淳祐/間縣令李宏規建)勞拙堂(在萍鄉縣治後舊名莞爾/宋淳熈間宣教郎王謙更)¶
　(今名自為記王廷珪詩君侯本學道與世疑闊疎擁/紬聽衙鼓堂下一事無不為赫赫名詭衆以自殊催)¶
<pb:KR2k0008_WYG_057-30a>¶
　(科雖云拙於/今乃賢歟)視學堂(在分宜縣學左𢎞治末建提學/邵寳書扁主事楊循吉記省志)¶
　鈐山堂(在分宜縣學傍内翰嚴/嵩建尚書張澯記省志)需宴亭(在府治南唐/天寳間太守)¶
　(房琯建公暇宴耆民于此元和初刺史王涯刻/李華所撰房琯徳銘於石栁宗元書其碑隂)疏泉¶
　亭(在府治内宋天禧間袁延慶倅是州民罹火災延/慶疏李渠以備火民甚便之因名疏泉且築亭于)¶
　(上自為/之記)徐仙亭(在萍鄉縣西三里世傳有徐仙人修/道于此宋紹興間縣丞卓津建亭壁)¶
　(間題詠/甚多)去思亭(在府治東嘉靖初郡守羅輅有惠政/移贑郡民思之故建都御史劉琬為)¶
　(之記/省志)宜春臺(在府城内東南隅髙五十丈郡人登覽/之地宋建炎中郡守即此立祠以奉仰)¶
　(山之神李覯詩謫官誰住小蓬萊唯有宜春/有古臺千里待看毫末去萬家攢作畫圖來)鳯凰臺¶
<pb:KR2k0008_WYG_057-30b>¶
　(在府城内枕城為臺樓觀突/兀松竹交翠上有鳯臺觀)讀書臺(在分宜縣北二/十里臺西有車)¶
　(書巷後有石倉前有洗硯池相傳唐羅隠甞讀書于/此鍾山側又有盧肇讀書臺鄧廷聞詩鍾山髙髙鍾)¶
　(水緑昔有佳人在幽谷臺荒只/見草萋萋萬卷不留誰更讀)黄真人臺(在分宜縣/南五十里)¶
　(臺有巨石夷坦相傳晉時/有黄大古者修煉於此)¶
闗梁畫舫橋(在府城外跨秀江元至正/間建本朝洪武初重修)湛郎橋(在府城/東十里)¶
　(舊名赤板唐貞觀初宜春人彭伉登第其妻與郡吏/湛賁之妻姊妹也妻族賀伉坐上皆名士獨飯賁於)¶
　(後閣賁自是力學一舉擢上第伉方過此橋聞之失/聲墜驢故袁人謔曰湛郎及第彭伉落驢又名落驢)¶
　(橋/)化龍橋(在分宜縣治東宋淳祐/間建尚書章穎書額)謝恩橋(在分宜縣/西七里宋)¶
<pb:KR2k0008_WYG_057-31a>¶
　(承事郎夏侯績每受宸命必於橋上謝恩其後姪公/錫孫士章相繼登第皆拜恩於此故名元虞集詩雨)¶
　(過雙虹舉風生駟馬馳淮/因橋下水重見拜恩時)通濟橋(在分宜縣南一十/五里舊名登龍榜)¶
　(本朝正統十四/年重修改今名)萍實橋(在萍鄉縣治西楊呉時建以/楚昭王渡江得萍實為名本)¶
　(朝洪武/初重建)宗濓橋(在萍鄉縣東五十里宋周/濓溪建後人慕之因名)妙濟橋(在/萍)¶
　(鄉縣東五/十里宋建)南浦橋(在萬載縣治南元大徳間建/三橋俱本朝洪武初重修)錦江¶
　橋(在萬載縣北三十里元邑/人敖玉溪建歐陽𤣥為記)香水渡(在萍鄉縣西北/七十里醴陵縣)¶
　(界相傳即楚昭王/渡江獲萍實處)¶
寺觀崇勝寺(在府治北唐建内有/竹尊者軒及白蓮菴)太平興國寺(在仰山/宋賜碑)¶
<pb:KR2k0008_WYG_057-31b>¶
　(記并三/塔記)慈化寺(在府城北一百二十里寺常/聚僧千人以上皆本朝重建)福勝寺¶
　(在分宜縣西三里呉寳/鼎初建宋黄庭堅記)寳積寺(在萍鄉縣治南舊名/星居唐建宋黄庭堅)¶
　(為/記)永昌寺(在萍鄉縣/治西唐建)崇信寺(在萬載縣治南舊名廣/慧唐建以上三寺俱本)¶
　(朝洪武/初重建)崇福觀(在府治/東晉建)靖嚴觀(在府治北舊/名龍興晉建)洞靈觀¶
　(在分宜縣南五十里晉建/以上三觀俱本朝重建)崇真觀(在萍鄉縣東九十/里晉建因易退陳)¶
　(耽楊惠三真人修煉于此而/名唐改為通元本朝改今額)廣報觀(在萬載縣治西/宋建元燬本朝)¶
　(重/建)¶
祠廟楚昭王廟(在萍鄉縣北七十里世傳楚昭王當呉/入郢時駐於楚山之巔後人因立廟祀)¶
<pb:KR2k0008_WYG_057-32a>¶
　(之然山甚陡峻上無水一夕風雨/徙于山下境内行祠有五皆靈異)甘卓廟(在萍鄉縣/東五十里)¶
　(晉甘卓從元帝渡江有功拜豫章太守甞領兵萍鄉/東死于王敦之難廟食于此靈應顯著本朝重建有)¶
　(司春秋/祭祀)冊岡廟(在萍鄉縣南一十里晉末邑人潘徽/羅藪傅康三人糾民兵捍寇及卒邑)¶
　(人立廟祀之宋祖無擇/甞禱雨有應本朝重建)閱城君廟(在分宜縣西二十/五里相傳有閱城)¶
　(人温姥者産龍伯有靈異閱城祠之唐大和間盧㠋/常夢龍伯謂曰君將為江西縣令㠋後果宰分宜為)¶
　(立廟盧/肇記)天符廟(凡三所一在萍鄉縣南二里山頂有/井人疫乞井水飲即愈一在縣西三)¶
　(十里一在縣東/七十里皆靈異)仰山祠(在仰山相傳昔有邑人徐璠/舟行過大孤山有二蕭生云)¶
　(居宜春仰山遂同載而歸至浦東告别期至石橋相/訪後徐至其處見二龍乃知為仰山神唐㑹昌中一)¶
<pb:KR2k0008_WYG_057-32b>¶
　(夕雷雨移廟于郡南文明鄉宋賜祠額曰孚惠元重/修袁人事二神至謹禱無不應本朝封大仰山之神)¶
　(春秋祀之又分宜縣鈐/岡有行祠即神維舟處)韓昌黎祠(在府學右唐昌黎/韓愈甞刺袁州宋)¶
　(祖無擇/為立祠)鄭都官祠(在府城北七里宋郡守祖無/擇建祀唐都官郎中鄭谷)祖無¶
　擇祠(在府學無擇治袁/有美政郡人祀之)忠烈祠(在府治北舊為東嶽/廟嘉靖初改祠祀岳)¶
　(武穆王及/其將王貴)報功祠(在府治南舊為龍王廟嘉靖初改/祠祀唐刺史李將順嵗時致祭)¶
　黄太常祠(在分宜縣治右正徳末建祀/太常子澄因其故第剏祠云)¶
陵墓宜春侯墓(在府城東南侯漢長沙定/王子成也舊呼為定王塚)習鑿齒墓(在/分)¶
　(宜縣北八十里鑿齒襄陽人仕晉為/治中避秦苻堅居萬載縣卒𦵏于此)袁璞墓(在府城/東北三)¶
<pb:KR2k0008_WYG_057-33a>¶
　(里璞梁人墓前/有石翁仲石獸)湛陀墓(在府城東三十里/陀梁宣猛將軍)鄭谷墓(在/府)¶
　(城北二十里宋陳侁詩榛/蕪四尺土風雅三百篇)李憲墓(在分宜縣西南三/十里憲唐李晟第)¶
　(三子為袁州刺/史卒𦵏于此)徐鉉墓(在萬載縣/北五十里)夏協墓(在府城南/蟠龍山協)¶
　(宋孝宗后父/也追封信王)¶
古蹟萍鄉古城(在萍鄉縣東五十里晉元帝渡江/使甘卓領兵抵此一名甘卓壘)康樂¶
　城(在萬載縣東二十里晉舊縣劉/宋封謝靈運為康樂侯即此地)北墅(在府城北七/里宋鄭居仁)¶
　(創為游觀之所/中有悠然等亭)葛仙壇(在萍鄉縣羅霄山顛即晉葛/洪修煉處壇生二竹風動如)¶
　(掃人謂之/掃壇竹)盧肇宅(在宜春縣學中有洗硯池産緑毛/龜昔有數龜遊池上未幾與計偕)¶
<pb:KR2k0008_WYG_057-33b>¶
　(者多/髙薦)石室(在萍鄉縣東五十里/數室相連素壁如雪)石鍋(在萬載縣南七/十里巨石中有)¶
　(泉天欲雨則雲氣自/水中起如炊烟故名)石筍(在萬載縣南十五里相傳/為唐鍾傳故宅宅傍有石)¶
　(如筍屹立因呼/其地為石筍坑)三絶碑(在府學内叢桂堂前宋郡守/祖無擇建學旴江李覯記京)¶
　(兆章友直篆額河南栁淇書世號三/絶元修廟學碑出塵土中置于此)¶
名宦唐應智頊(武徳間袁州刺史時大亂之後智/頊與民休息鎮以清浄民安樂之)房琯¶
　(天寳間宜春太守首立學宫建文宣王廟改創/州治李華撰其徳銘曰昔撫宜春列邦是式)閻瑜¶
　(廣徳末袁州刺史當兵革後専務教化招集叛/亡四民復業及改撫州袁民蟻從吏莫能止)蕭定¶
　(袁州刺史勸桑稼均賦稅集徠游口大/厯初考察天下刺史治最定為第一)栁渾(大厯間/袁州刺)¶
<pb:KR2k0008_WYG_057-34a>¶
　(史酌古良牧之政宜/于今者奉而行之)崔倕(建徳初徳宗求可當良二/千石者以倕權為袁州刺)¶
　(史朞月有成詔書/顯揚就加真秩)韓愈(元和中袁州刺史州人以男/女為𨽻過期不贖則沒入之)¶
　(愈悉計傭得贖所沒歸之父母者七百/餘人因為定禁奏推之天下遂著為令)鄧璠(元和中/攝袁州)¶
　(刺史興崇學校民皆樂於從/事有古循吏之風詔令再任)李將順(元和間袁州刺/史引仰山水入)¶
　(城以通舟楫郡人/利之目曰李渠)李徳裕(大和間為袁州長史奬掖/士類暇則吟咏自若不以)¶
　(遷謫/介意)五代韋建(南唐袁州刺史清靜自處無所/侵撓郡中大治既去百姓思之)史公¶
　銖(南唐袁州刺史亷明直幹民/皆安堵時稱為文武刺史)宋王懿(至道間知袁/州時州多火)¶
　(災懿疏唐李渠以備之民歌之曰/李渠塞王君開四民惠利絶火災)張希顔(景徳間知/萍鄉縣時)¶
<pb:KR2k0008_WYG_057-34b>¶
　(張詠問殿直范延貴曽見好官貟否延貴乃稱希顔/詠問何以知之答曰昨過其境驛傳橋道皆修葺野)¶
　(無惰農士無賭博市易不喧夜宿邸中更鼓/分明以是知其為好官貟也詠乃薦于朝)祖無擇¶
　(皇祐間知袁州自慶厯詔天下立學十年間徒文具/無命教之實無擇首建學官置生徒郡國弦誦之風)¶
　(自此/始盛)程師孟(江西轉運使盜發袁州州吏為耳目久/不獲師孟械吏數輩送獄盜即成擒)¶
　張補之(治平間知宜春縣政尚仁愛民懷其/徳邑人朱景陽作詩榜于道頌之)徐師閔¶
　(熈寧間知袁州時江西劇賊詹遇所過屠劫袁獨/有備賊不敢犯且有瑞粟嘉禾之異百姓歌之)鄭¶
　民瞻(紹聖間知袁州發奸摘伏如神值連嵗荒歉乃/量民户口多寡及富民積榖幾何均數約直以)¶
　(給告糴者闔四境為一圖置之座隅/而間遣人按視民賴無流亡之患)陳烯(紹興間知/袁州慕韓)¶
<pb:KR2k0008_WYG_057-35a>¶
　(愈為人於州治立景韓堂尤/注意興修學校教育士類)沈昭逺(紹興間知袁州/初民輸義倉米)¶
　(倉吏違法倍歛昭逺力為減其半時四邑嵗以羨餘/錢米上邑不下數十萬昭逺曰此非天降地出無非)¶
　(虐取于民盡郤/之民皆感恱)王大寳(知袁州進詩書易解髙宗謂/執政曰大寳留意經術其書)¶
　(甚可采時經筵闕官/遂除崇政殿說書)謝諤(紹興末知分宜縣縣積負/於郡數十萬嵗常賦外又)¶
　(征緡錢三萬餘諤疏其/弊於諸監司請免之)曽伋(紹興末知袁州悉心愛/民隆興王江西皆和糴)¶
　(伋奏不可朝廷從之袁/州得免和糴伋之惠也)汪應辰(通判袁州凡所予奪/人無異詞始至或以)¶
　(其書生易之已乃/知吏師所不能及)羅克開(知袁州事至立斷無留滯/洞冦李元勵猖獗羽檄交)¶
　(馳克開靖以安/之民不驚擾)鄭自成(知袁州政先撫字賙恤困/急去之日民攀轅塞途)滕¶
<pb:KR2k0008_WYG_057-35b>¶
　强恕(知袁州以節用愛人為本修橋/梁立儲倉無一毫過取於民)潘友文(淳熈間/為萍鄉)¶
　(尉值嵗飢賑濟有方民徳焉已而諭邑士/鍾詠輩立社倉為經乆計朱文公記之)何異(知萍/鄉縣)¶
　(丞相周必大參政留正以院轄擬異孝宗問有/無列薦正等以萍鄉政績對乃遷國子監主簿)趙師¶
　虙(淳熈間知宜春縣逋賦浩穰師虙用心撫字催科/不苛遇貧病者輒收撫之過客之資皆輟已俸為)¶
　(之備及卒衣/衾皆不能具)張栻(孝宗時知袁州暇日召諸生告語/民以事至庭必隨事開曉具為教)¶
　(滌斥異端毀淫祠而崇社稷山川古先聖賢/之祀弟枃亦知是州崇尚儒雅學校大興)張洽(嘉/定)¶
　(間袁州司理參軍有盜點甚辭不能折㑹獄有兄弟/爭財者治諭以全手足之愛辭氣懇切訟者感悟盜)¶
　(聞之/自伏)林景達(知萬載縣感民以誠民不忍/欺其卒也百姓甚哀悼之)朱貔孫(知/袁)¶
<pb:KR2k0008_WYG_057-36a>¶
　(州至郡宣布徳義興學以勸士尤以戢暴禁貪為先/務郡倉受租舊倚斛面取贏吏加漁取貔孫悉榜除)¶
　(之許民自槩/量宿弊頓革)趙䈣夫(嘉定間知袁州待士䘏民一出/於誠理宗甞問亷吏真徳秀以)¶
　(䈣夫對首賜/御札褒寵)曹叔逺(寳慶間知袁州減秋苖斛面米/七千四百餘斛浚李渠興學校)¶
　(懲嚚訟郡/稱大治)葉夢鼎(淳祐中知袁州轉運司和糴三萬/斛夢鼎言袁山多田少朝廷免和)¶
　(糴已百年自今開之百姓有無窮之怨/從之又毀萬載旗筩村淫祠塞其妖)趙逢龍(知袁/州日)¶
　(具蔬飯坐公署事至即面决遣為政務寛恕撫/諭惻怛一以天理民彛為言民是以不忍欺)程公¶
　許(知袁州請蠲和糴之半改命郡吏部總所綱運而/厚其責免募平民民甚便之新周敦頥祠葺張栻)¶
　(書院聘宿儒胡安/之為諸生講說)潘𫝊(寳慶間通判袁州攝州事聽/斷精明風采振厲庭無留訟)¶
<pb:KR2k0008_WYG_057-36b>¶
　(吏不敢欺其/待士尤加意)冷應澂(寳慶間知萬載縣大修學舍招/俊秀治業旌其通經飭行者以)¶
　(勸嵗歉棄孩滿道乃下/令恣民収養全活甚衆)徐瑑(紹定間通判袁州值嵗/歉極力賑濟全活甚衆)¶
　(民深徳之/為立生祠)本朝束清(洪武初知萬載縣性亷介儉以/自奉民或逋租自鬻衣帶以代)¶
　(償其愛/民如此)何正(永樂初知萍鄉縣值鄰境冦李法良作/亂湘潭醴陵間正導袁軍討平之又築)¶
　(陂灌田數十頃民為歌曰冦至/侯禦之民飢侯食之至今頌焉)周鐸(永樂中知袁州/府剛毅正直亷)¶
　(潔有為興學校革/姦弊郡人恱服)姚文(正統中知袁州府亷正有威/吏不敢欺興利除害民皆稱)¶
　(便卒于官/囊槖蕭然)王矩(景泰初知袁州府政尚寛愛訟/平務簡以憂去民思慕之省志)劉懋¶
　(天順間袁州府知府清慎/得民心以循良著稱省志)陳瑶(成化間知萬載縣革/諸弊悉民情以興學)¶
<pb:KR2k0008_WYG_057-37a>¶
　(勸農為務二年之間刑清訟簡庭無重/辟陞御史去歴通政轉都御史卒省志)曹忠(𢎞治間/知分宜)¶
　(縣愛民興士日孜孜焉部使交薦/仕至工部郎中民愛而思之省志)徐澤(宜春縣學教/諭有文譽得)¶
　(士心甞著有禦/虜安邊䇿省志)梁奎(正徳間通判袁州時姚源洞賊/猖獗奎領兵勦捕奮勇力戰歿)¶
　(于陣士民/哀之省志)¶
流寓陳瓘(南劔人宋徽宗朝為右司貟外郎以書抵曽/布論日録及國用事布怒罷知泰州尋除名)¶
　(編管/袁州)知浹(宋汾州人知書通春秋左傳好直言岳飛/以賔客待之飛初下吏浹上書聲其寃流)¶
　(袁/州)¶
人物漢陳重(宜春人少與鄱陽雷義為友時人語曰膠/漆自謂堅不如陳與雷後舉孝亷為郎有)¶
<pb:KR2k0008_WYG_057-37b>¶
　(同署郎負息錢數十萬責主日至重密為代還終不/言惠後與義俱拜尚書郎義黜重亦以病免復舉茂)¶
　(才為細陽令政有/異化遷㑹稽太守)彭翼(宜春人獻帝時歴官建平長/沙北海三郡太守封宜春侯)¶
　晉施游(宜春人仕為太常博士安南/將軍九江太守封宜春侯)唐彭雲(宜春人/自幼力)¶
　(學通隂陽圖緯隠居不求聞達𤣥宗遣使者以蒲輪/召之至再始行命之官不就辭歸孫伉貞元間舉進)¶
　(士歴官石泉令岳/州録參以能稱)盧肇(宜春人自幼頴拔不羣㑹昌/間中進士第一累官集賢學)¶
　(士歴歙宣池吉四州刺史所至有治聲有文標集/三卷子文秀咸通間登進士官至𢎞文館學士)廖¶
　洪(萬載人家貧養親至孝大中初二親亡捧土成塋/結廬於側哀慟不絶有青蛇白獸之異咸通中縣)¶
　(令朱邵以聞/詔加旌表)袁皓(宜春人博學能文章咸通間舉進/士累官吉撫二州刺史集賢殿圖)¶
<pb:KR2k0008_WYG_057-38a>¶
　(書使自號碧池處士有碧池/書三十卷集道林寺詩二卷)鍾傳(萬載人少好射獵/僖宗時討王仙芝)¶
　(有功官至檢校太保中書令/進爵潁川郡王尋徙南平王)鄭谷(宜春人七嵗能詩/光啓間舉進士乾)¶
　(寧間以都官郎中退居仰山其詩清婉明白為薛能/輩所稱賞時僧齊己亦以能詩名及見谷深敬服焉)¶
　(其詩鷓鴣詩尤工世號鄭鷓/鴣有雲臺編宜陽集各三卷)五代李徴古(萬載人南/唐進士仕)¶
　(為袁州刺史五季時刺宜春者二十有九皆武夫勲/臣徴古獨以儒術治之雖四方雲擾而弦誦不衰)¶
　宋齊丘(萬載人好學善屬文仕南唐拜相乞歸九/華山賜號九華先生著化書理訓各十卷)宋¶
　盧絳(肇族子磊落有大志上書南唐後主極陳備禦/䇿累遷沿江都部署及宋已平金陵諸郡皆下)¶
　(綘獨不順宋數遣使諭㫖乆之乃降宋太祖問/何乆不降對曰臣知事李氏而已太祖義之)朱彦¶
<pb:KR2k0008_WYG_057-38b>¶
　博(萍鄉人嘉祐間進士通判順州上神宗書極言當/時利害歴知䖍虢解三州所至有聲嚴而不苛明)¶
　(而不察官吏/畏之如神)孫億(分宜人舉進士知吉州吉民嵗市/縑六萬餘匹主外計者收帑錢以)¶
　(供他費給鹽以償民縑億發其弊吉租嵗收四十萬/斛曹臣意在聚歛戒庾吏收什二以充羡餘億拒臺)¶
　(命出納一用倉式同邑有孫汲者以本/州倅攝吉州守事不踰月境内稱治)湯夢觀(萍鄉/人崇)¶
　(寧間舉進士知循州時蠻宼劫掠傍郡不敢入/其境自相戒曰切莫犯此老子朝廷聞而嘉之)夏執¶
　中(宜春人曽祖令吉吉水簿父協生女有異光穿室/及長為孝宗后后始貴協已亡訪得執中補官累)¶
　(遷奉國軍節度加至少保卒執中工大字善騎射髙/宗行慶夀禮近戚爭獻珍玩執中獨大書一人有慶)¶
　(萬夀無疆以獻孝宗將召用之謝曰他/日無累陛下保全足矣人以此益賢之)趙善堅(宋宗/室家)¶
<pb:KR2k0008_WYG_057-39a>¶
　(於袁乾道間舉進士甞通判婺州朱熹為常平使者/深器重之時大旱奉行荒政全活甚衆後五典名藩)¶
　(所至以亷能稱/官至户部尚書)孟浩(宜春人乾道間知武寧縣有聲/累遷知湖州以忤權貴罷後復)¶
　(起官至直秘閣為人亷介一毫不妄/取予為文章有法度所著有鼯技集)彭俞(分宜人精/易學自號)¶
　(連山子紹熈間舉進士知澧陽縣雪寃甚多/帥臣監司交薦之後又應詔舉官至朝散郎)元彭繼¶
　凱(分宜人至正間歐普祥寇陷袁城繼凱募義士迎/戰大敗之適安福義士袁明東等亦引兵來㑹遂)¶
　(并力克復袁城乃下令禁殺掠修城池繕甲兵弔死/恤孤民賴稍安遣人詣贑迎舊守寳童歸寳童嫉其)¶
　(功令刺客殺之城/中驚擾義士潰散)本朝劉仲質(分宜人自幼好學博/通經書洪武初舉為)¶
　(宜春訓導選入翰林階/文林郎官至禮部尚書)劉迪簡(宜春人幼通經學國/初徴授尚賔館副使)¶
<pb:KR2k0008_WYG_057-39b>¶
　(屢陳時務進皇王大學通㫖使交/阯卒于南寧所著有尚賔文集)黄伯竒(分宜人性/資純篤好)¶
　(禮尚義洪武間以才行老成舉授/金華知府涖政嚴謹吏服其能)黄子澄(分宜人洪/武中㑹試)¶
　(第一舉進士授翰林院編修累官太常卿靖難師渡/子澄倡義死守禍及三族子孫變姓名逃荆楚累經)¶
　(赦宥乃復姓今已/有顯榮者省志)易節(萬載人永樂中進士擢行人/歴官郎署才能著稱累陞貴)¶
　(州左布政使有惠政/夷人化服卒于官)郭瑾(萬載人永樂末進士擢刑/科給事中持身端謹官至)¶
　(刑部右侍/郎致仕)蕭義(宜春人成化間進士試政工部奉命/往營代藩𦵏事集而不擾授吏部主)¶
　(事卒義操履端慎為時所重問學典實文/詞雅暢袁士多思之所著有葵菴集省志)歐陽汶(分/宜)¶
　(人以經明行修舉授開封府學訓導改永康不受士/贄師範嚴整進國子學録甞上疏論事幾得禍祭酒)¶
<pb:KR2k0008_WYG_057-40a>¶
　(丘文莊公器之遷周府長史改伊府致仕/家居足跡不造城府時論服其清介省志)郭紳(宜春/人成)¶
　(化進士授寧海令擢御史進襄陽守累陞刑部右侍/郎所在有聲平生端嚴清介待人不設城府有長者)¶
　(風省/志)張鳯(宜春人成化中進士由知縣歴官雲南府/知府所至以勤能著聲陞廣西參政進僉)¶
　(都御史巡撫蘓松政有不便民者力/革除之尋以副都御史致仕卒省志)¶
列女袁氏(分宜人陳九淵妻元季兵亂邑萬户王同者/聞袁美姿容殺其夫謀娶之袁哭曰夫為我)¶
　(死我當以死報夫遂/自刎識者義之省志)敖氏(萬載人張鼎實妻元末舅/姑及夫俱歿于寇敖年二)¶
　(十餘無子撫兄子為嗣撫訓/成立洪武中旌表之省志)楊節婦周氏(宜春人年/十九歸楊)¶
　(伯憲未幾伯憲以同知蔚州卒于官周䕶喪歸𦵏撫/遺腹子成立年八十三卒正統初旌表其門省志)¶
<pb:KR2k0008_WYG_057-40b>¶
　蕭氏(宜春人適庠士劉顒顒早卒蕭年二十五矢志/守節撫二孤成立𢎞治間事聞旌表其門省志)¶
　歐陽節婦(鄧氏安福人父授湖廣僉憲鄧年十九歸/府學生分宜歐陽鳯鳯沒無子守節自誓)¶
　(𢎞治間/旌省志)鄧氏(萬載人甘希魯妻年二十適魯魯卒遺/腹一子家貧苦織撫其孤人稱其有清)¶
　(白操/省志)¶
仙釋謝仲初(萬載人修煉於閤皂山得道而歸過縣西/見其無水拔劔刺地湧泉甘潔過江無舟)¶
　(以竹葉渡之後登/謝山冉冉飛去)羅昇(宋宜春人少貧業屠狗晚乃/貨藥市中遇異人授以方術)¶
　(年幾百忽一日辭親戚奄然而逝時政和二年也後/有客見其在瀏陽市貨藥有書寄鄉人驗其日乃其)¶
　(沒之明/日也)惠寂(韶州滇昌人姓葉學佛有戒行唐開成/中入彬州王莽山見山神告以宜徃處)¶
<pb:KR2k0008_WYG_057-41a>¶
　(袁之仰山惠寂行抵仰山遂創菴以居後有僧乘空/而下相講論大有所契且示以貝多葉梵書仍騰空)¶
　(而去江西觀察使/韋宙奏請賜號)普菴(宋宜春人姓余住慈化寺常/讀華嚴經豁然大悟作偈曰)¶
　(捏不成團撥不開何須南嶽與天臺六根門首無人/用惹得胡僧特地來後果有異僧至與相詰難一旦)¶
　(遂能黙識旁/通知未來事)法普(宋仁夀人幼不茹葷精勤踐履苦/行卓然居仰山四方緇流多從之)¶
　(宰相張商英聞于朝賜以紫方服後杖鍋雲遊乆之復/歸思居靜惠室有僧在其中夜夢神告曰此非汝所)¶
　(覺即遷别舍明日法普至而居之宣/和初召住岳麓辭不往作頌而逝)徳一(宋宜春人/九嵗出家)¶
　(詣仰山叅簡禪師後雲遊四方禱雨輒應有云震法/雷擊法鼓布慈雲兮洒甘露又云竚看長空垂雨澤)¶
　(直教四海盡豐登紹興/末忽作頌擲筆而逝)牧菴(宋鄞人性專靜出家叅/佛眼禪師造次不忘提)¶
<pb:KR2k0008_WYG_057-41b>¶
　(撕一日縱步水磨有悟撫掌成偈云轉大法輪目前/包裹更問如何水推石磨後登廬阜遊衡岳結茅棲)¶
　(焉四方衲子聞風而至樞密栁仲古鎮長沙以衆望/起之不得已往領住持又遷南木轉黄龍叢王勃興)¶
　(紹興己巳方丈白光/上騰索筆書偈而卒)¶
　¶
　¶
　¶
　¶
　明一統志卷五十七¶
