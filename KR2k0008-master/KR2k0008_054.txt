# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.015763
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十四
<pb:KR2k0008_WYG_054-1a>¶
欽定四庫全書¶
　明一統志卷五十四¶
　　　　　　　　　　　　　明　李賢等　撰¶
　　撫州府(東至饒州府安仁縣界一百二十里西至吉安/府永豐縣界三百二十五里南至建昌府南城)¶
　　　(縣界九十里北至南昌府進賢縣界九十里自府治/至南京二千四十里至京師五千四百八十五里)¶
　　　(糧三十一/萬石零)¶
建置沿革禹貢揚州之域天文斗分野春秋時為呉境¶
　後屬越戰國屬楚秦屬九江郡漢為豫章郡地三國¶
<pb:KR2k0008_WYG_054-1b>¶
　吳以豫章東部置臨川郡𨽻揚州晉𨽻江州齊臨川¶
　郡徙治南城梁復治臨汝隋罷郡置撫州治臨川大¶
　業初改為臨川郡唐初復為撫州後改臨川郡乾元¶
　初復為撫州五代時楊呉置昭武軍節度宋仍為撫¶
　州𨽻江南西路元置撫州路本朝改為撫州府領縣¶
　六¶
　臨川縣(附郭本漢豫章郡南城縣地東漢永元中分/置臨汝縣吳又分置西平縣晉改曰西豐梁)¶
　(分臨汝北境置定川縣隋省西豐定川入臨汝改曰/臨川縣為撫州治唐宋元仍舊本朝因之編户四百)¶
<pb:KR2k0008_WYG_054-2a>¶
　(四十/八里)崇仁縣(在府城西一百二十里本東漢豫章郡/臨汝縣地吳分置新建縣晉屬臨川郡)¶
　(梁改曰巴山縣置巴山郡隋初郡縣俱廢置崇仁縣/屬撫州唐宋元仍舊本朝因之編户二百二十五里)¶
　金谿縣(在府城東南一百一十里本唐臨川縣之上/幕鎮南唐於鎮立金谿場宋初陞場為縣屬)¶
　(撫州又割臨川四鄕并饒州安仁三鄕地/入焉元仍舊本朝因之編户一百八十里)宜黄縣(在/府)¶
　(城西南一百一十里本東漢臨汝縣地吳分置宜黄/縣以水出黄上嶺故名晉屬臨川郡隋省入崇仁唐)¶
　(初復置尋省南唐置宜黄場宋初陞為宜黄/縣屬撫州元仍舊本朝因之編户六十五里)樂安縣¶
　(在府城西南二百四十里本撫州崇仁縣西南三鄕/及吉州永豐縣一鄕宋紹興中割置樂安縣因有樂)¶
　(安鄕故名元仍舊本朝因/之編户二百八十八里)東鄕縣(在府城東七十里/本臨川金谿進賢)¶
<pb:KR2k0008_WYG_054-2b>¶
　(餘干安仁之遠鄙正德八年東鄕盜平置縣以/地在撫州府治之東故名編户一百一十六里)¶
郡名臨川(吳/名)¶
形勝瀕汝水以為郡(宋謝逸文集序臨川在江西瀕汝/之水以為郡而靈谷銅陵諸峰環)¶
　(列于/屏障)與兩粤七閩犬牙其疆(唐獨孤及撫/州新亭記)居山川風¶
　雲之會(宋郡守家/坤翁云)地方千里介江湖之表(元虞集撫/州譙樓記)¶
風俗俗同豫章(隋志豫章之俗君子善居室小/人勤稼穡臨川之俗同豫章)風流儒¶
　雅(宋謝逸文集序其俗風流儒雅喜事而尚氣有晏/元獻王文公為之鄕人故其人樂讀書而好文詞)¶
　民樂耕桑(宋曾鞏擬峴臺記其民樂於耕桑以自足/故牛馬之牧於山谷者不收五穀之積於)¶
<pb:KR2k0008_WYG_054-3a>¶
　(郊野者/不垣)冠冕一路(宋周必大進士題辭曰此邦非特/地大人庶冠冕一路而人物盛多)¶
　(亦異/他邦)民秀而能文剛而不屈(宋黄/幹云)獄訟淸簡(元撫州/推官㕔)¶
　(題名/記)¶
山川仙臨山(在府城南一十五里工有集/仙觀王郭二仙嘗至此故名)英巨山(在府/城東)¶
　(二十三里山巖内有石人坐磐石上人體有/塵穢則興風潤則致雨晴日徧體清瑩如玉)井山(在/府)¶
　(城南二十五里即黄華姑修真/之所有明真觀丹井在上故名)龍會山(在府城西四/十里雙峰聳)¶
　(立上有曾真君仙壇中有四宂如馬蹄其泉清冽人/呼為馬蹄泉舊傳雙峯高者為陽南五里有温湯低)¶
　(者為陰北五/里有冷水)靈谷山(在府城南四十里中有石室靈/像臨川記云懸崖半岫有瀑飛)¶
<pb:KR2k0008_WYG_054-3b>¶
　(流分於木杪映日望之如掣練宋王安石靈谷詩序/吾州之東南有靈谷者江南之名山也龍蛇之神虎)¶
　(豹翬翟之文章梗楠豫章竹箭之材皆自山出而神/林鬼冢魑魅之宂與夫仙人釋子恢譎之觀咸附託)¶
　(焉至其淑靈清和之氣盤礴委積於天地/之間萬物之所不能得者乃屬之於人)峨峯山(在/府)¶
　(城西四十六里本名銅山唐天寶中/改今名山巔有仙壇絶頂有龍泉觀)筆架山(在府城/西北五)¶
　(十里諸峯排/立如筆架然)免水山(在府城西北六十里相傳唐堯/洪水時人登此山者免害故名)¶
　(唐天寶間/改名堯山)雷公山(在府城南七十里舊號大鹿山山/外有池生碧蓮南隅有井魏末居)¶
　(人李天明禱雨至古樹下遇五老人云吾姓雷久處/此井或云天明禱雨霹靂從井出因號雷公山上有)¶
　(靈泉/觀)戚姑山(在府城南六十五里舊傳長安戚文秀女/修道於此乘雲而升後人亦稱為凌雲)¶
<pb:KR2k0008_WYG_054-4a>¶
　(山上有仙壇觀宋李梅亭詩蹋翻碧磵泉中石飛透/丹霞洞裏天更問戚姑無恙否約渠東去看桑田)¶
　界山(在府城東南九十里/接建昌府南城縣界)羅首山(在府城東九十里/跨臨川安仁之境)¶
　望仙山(在府城北九十里世傳王/郭二仙望華蓋浮丘仙處)朝真山(在崇仁縣/治南相傳)¶
　(王郭二仙/尋真至此)聖寶山(在崇仁縣西南一十里上有仙/祠祠傍有石光瑩紅潤故名)玉¶
　華山(在崇仁縣南一十五/里上有玉華仙壇)盤龍山(在崇仁縣南二十/五里地勢盤迴自)¶
　(華葢山/而來)寶蓋山(在崇仁縣南三/十里勢如寶葢)天寶山(在崇仁縣東/南三十里峭)¶
　(拔森聳為/郡中竒觀)仙華山(在崇仁縣東三十里乃華葢/三仙道塲士庶多丐福於此)招仙¶
　山(在崇仁縣東南三十五里茂林脩/竹流水映帶真羣仙所都之地)沸湖山(在崇仁/縣東南)¶
<pb:KR2k0008_WYG_054-4b>¶
　(四十里唐杜光庭煉丹之所宋紹興中山頂/夜有光旦宂其處得古陶器上有沸湖二字)感應山¶
　(在崇仁縣東五十五里上立仙壇/祀王郭二仙水旱疾疫禱之輙應)巴山(在崇仁縣南/六十里有欒)¶
　(巴祀故名唐改曰臨川山宋邑宰孫懋避欒仙諱又/改曰相山舊傳巴山有四仙曰梅欒鄧葉梅即漢梅)¶
　(福欒即欒巴隠此/山鄧葉俱南城人)芙蓉山(在崇仁縣南一百里秀麗/如菡萏出水狀頂有葛仙)¶
　(翁祠傍/有龍潭)華葢山(在崇仁縣南一百里形如華葢又號/江南絶頂昔王郭二仙超昇于此上)¶
　(有仙祠下有紫𤣥洞傍又有雷洞天將雨則雲氣如/爐煙直上湏臾雷聲殷殷而出宋末有望氣者言華)¶
　(葢臨川二山之間當産異人已而/生吳文正公澄於山麓之咸口里)寶唐山(在崇仁縣/西南一百)¶
　(五里跨樂安之/境寶唐水出焉)翠雲山(在金谿縣南四里岡巒環合/上有瀑布宋治平中儒士胡)¶
<pb:KR2k0008_WYG_054-5a>¶
　(采發榛莽而出之有躍馬試茗鳴玉/三泉及月石亭皆有王安石題詠)金窟山(在金谿/縣東五)¶
　(里即前代採金之所/故名有仙人麻鞋跡)明山(在金谿縣西一十里山巔/有井隨江清濁謂之通江)¶
　(井/)銅斗山(在金谿縣西南二十五里西南有芙蓉山/上有神仙修道處宋曾鞏記曰銅斗山能)¶
　(出雲雨弭災害/為一郡之望)雲林山(在金谿縣東四十里崒嵂數/百仞界撫信建昌三郡其形)¶
　(勢為金谿之巨鎮/上有三十六峯)疎山(在金谿縣西北五十里唐有/何仙舟棄官隱居讀書于此)¶
　(因號書山其書堂遺趾尚存中和中/剏為禪刹賜額白雲南唐改為疎山)柘岡山(在金谿/縣西六)¶
　(十里上有王/安石讀書堂)赤松山(在宜黃縣西一十里有龍福寺/有穗珠泉小簾泉昔鄒度支隱)¶
　(此號赤松/子故名)雲華山(在宜黃縣南一十里亦/名西華山又名馬山)曹山(在宜/黃縣)¶
<pb:KR2k0008_WYG_054-5b>¶
　(北三十里舊名荷王山山巔曰羅漢峯昔本寂禪師/因禮曹溪六祖囘此遂易名曹山山前有迴龍亭其)¶
　(下有泉昔白眉禪師結庵/山中時其水一日三潮)鼇頭山(在樂安縣治前山/有兩峯一峯特秀)¶
　(山麓有巨石下瞰溪/流狀若靈鼇赴海)象眠山(在樂安縣治東勢如/象眠縣之主山也)上¶
　砆山(在樂安縣東北一十五/里山石圓白色如碔砆)金華山(在樂安縣西北/三十里形如覆)¶
　(瓢舊志云昔王郭二仙登此山以望華葢相/顧云此山絶似婺女金華但無白石為羊耳)杯山(在/樂)¶
　(安縣北八十里/遠望形如覆杯)豐材山(在樂安縣北八十里舊名麻/山唐改今名荀伯子記云登)¶
　(之者望廬嶽彭/蠡皆在其下)五峯(臨川志城中有五峯三市或謂/青雲嶺逍遥嶺鹽嶺蕭家嶺與)¶
　(慶嶺而五宋曾子固贈撫州錢郎中詩翠幙管絃三/市晚畫堂煙雨五峯秋即此青雲嶺在其最高結頂)¶
<pb:KR2k0008_WYG_054-6a>¶
　(處謂之青/雲第一峯)狀元峯(在府城西四十五里挺然秀麗/世傳山下居人嘗有出狀元者)金¶
　峯(在府城北五十/五里形如金字)桃花峯(在府城東六十/里禱疫必應)雄嵐峯(在/府)¶
　(城東七十里舊傳為王郭二仙修煉之所有茶/竈丹爐遺跡上有靈泉鄕人抱疾者飲之多愈)梅仙¶
　峯(在崇仁縣南五十里相傳漢梅福煉丹於此元危/索詩諌疏當年奏漢宮至今名跡遍諸峯經臺半)¶
　(掩三花樹丹臼橫遮五粒松近水衣裳清露濕並巖/芝术白雲封因君更憶非非子杖屦登臨得屢從)¶
　卓筆峯(在金谿縣東二里形如卓筆/下有硯池高峙于縣治之右)梅峯(在金谿縣/南一十五)¶
　(里舊傳劉仙師嘗吹/鐵笛呼雨上有遺跡)百歲峯(在金谿縣西二十五/里上有周仙王廟)明¶
　珠峯(在金谿縣西北四十里相傳/為周仙王遺跡有廟在焉)仙女峯(在樂安縣/南六十里)¶
<pb:KR2k0008_WYG_054-6b>¶
　(舊傳王郭二仙飛昇之/時嘗有仙女執旛其上)萬歲嶺(在府城西四十里舊/傳宋隆祐太后經過)¶
　(指問此山之稱人/以萬歲嶺對故名)樟原嶺(在府城西四十里石路高/險元豐城人陸祥叔傭上)¶
　(鑿平側有/雙黄井)小門嶺(在府城北六十里世傳王郭二/仙尋浮丘經此上有三仙行祠)雲¶
　葢嶺(在宜黄縣東北五十里其/山常有雲氣盤繞故名)金皷嶺(在樂安縣南/一十五里其)¶
　(狀如/皷)黃仙姑巖(在府城東三十里其巖有三元虞集/詩鐵色陰崖積石屯玉顔窈窕鎮乾)¶
　(坤上池䧏液作靈響左角出雲成曉暾手扶風雷穿/月窟坐當星斗直天門昔人政有懷仙地為挹清泉)¶
　(注一/尊)金雞巖(在崇仁縣西南一百二十里相傳浮丘/養雞之所雞皆金色現則稔樵者於巖)¶
　(口嘗拾得雞/糞其堅如石)仙巖(在宜黃縣北五里昔王郭二仙嘗/問道寓此有朝真石拂霓洞遺跡)¶
<pb:KR2k0008_WYG_054-7a>¶
　(宋周夢/若有記)香城莊燕洞(在崇仁縣南五十里巖上有二/佛跡泉流石罅中其石白如鍾)¶
　(乳/)浮雲洞(在崇仁縣南一十五里洞宂不可深入相/傳田家黃氏子夜寐驚魘見偉丈夫自稱)¶
　(囘巖客令語世人曰此/浮雲洞也得名以此)紫𤣥洞(在華葢山昔浮丘王/郭三仙隱此中有石)¶
　(屏石座/石棋局)錦繡谷(在金谿縣治後宋王安石詩還家一/笑即芳辰好與名山作主人邂逅五)¶
　(湖乘興往相邀/錦繡谷中春)羊角山石(在府治譙樓前俗傳有人/自西蜀青城山來尋羊角)¶
　(山郡人指示之其人扣石云青城山有/書石忽開書入復合人亦不知所往)鯉石(在崇仁/縣西一)¶
　(十五里舊傳琴高先生於此/脩煉所乘之鯉化而為石)虎跡石(在崇仁縣西南/四十里昔王郭)¶
　(二仙跨虎憇其/上遺跡尚存)汝水(其源上接旴江流經金谿縣南/曲折行百餘里東流合豫章水)¶
<pb:KR2k0008_WYG_054-7b>¶
　(其上流之分派自千金陂西流至郡城東抱城而北/合宜黃崇仁二縣溪水流至南昌界合豫章水入鄱)¶
　(陽/湖)連樊水(在府城西北五里源出連樊山流至郡城/西抱城而北合于汝水荀伯子臨川記曰)¶
　(東興人以木甑浸井中後於連樊溪甘渚獲之可見/其源之遠一云此水比他水獨重郡取充刻漏無差)¶
　(失/)臨水(在府城西一十里源出崇仁縣/臨川山下流至西津與汝水合)夢江水(在府/城南)¶
　(三十里源出佛/容山下注汝水)西寧水(在崇仁縣西五里源出華葢/山下流曲折五百餘里至西)¶
　(津與汝/水合)寶唐水(在崇仁縣西一百二十里/源出寶唐山下流合巴水)福水(在金/谿縣)¶
　(南一十里源出於閩經南城梅/峯至皷樓岡下會石門港水)淸江水(在金谿縣南/三十里其水)¶
　(清冽宜漚楮故土人/造紙以清江著名)苦竹水(在金谿縣北四十五/里乃汝水之上流也)三¶
<pb:KR2k0008_WYG_054-8a>¶
　港水(在金谿縣東五十里源出崖山歴/白蓮港至黎盆渡與青田港水合)金谿水(在金/谿縣)¶
　(上幕嶺東水色/如金縣因以名)宜黄水(源出宜黃縣黃土嶺流四百/七十里至西津與汝水合)¶
　鼇溪水(在樂安縣治南源出芙蓉山東流至縣又西/流與贑水合鼇山在其南昔嘗有人作釣鼇)¶
　(亭於溪上/因以名溪)大溪源水(在樂安縣西北七十里源出大/盤山北流至蛟湖合臨水縣南)¶
　(又有大溪水源出華葢山/西流至烏水流入永豐河)遠溪水(在樂安縣南一百/八十里分三派至)¶
　(招携合/烏水)白鱓潭(在府城北一百里相傳宋晏殊之先/葬其祖掘地得雙白鱓一奔入潭故)¶
　(名/)青水潭(在崇仁縣西北一十里源發七/都流至縣西驢陂與大溪水合)虎頭洲(在/府)¶
　(城北三十里宋治平中郡人李權夢張樂送/至洲上俄登科授䖍州司理葢虎頭之應也)朱井(在/府)¶
<pb:KR2k0008_WYG_054-8b>¶
　(學文廟西廡/下其泉清冽)九十九井(在府治東南七里俗傳周仙/王與夫人共約曰一夕之内)¶
　(爾織百縑我開百井至四更夫人百縑已就效雞鳴/以給之羣雞皆和仙王方得九十九井聞雞鳴遂止)¶
　(鄕人因立/周仙王祠)丹井(有三一在府治西南魏壇觀乃魏夫/人煉丹之所一在西北𤣥妙觀乃黃)¶
　(華姑煉丹之所一在樂安縣南四十里玉/庭觀乃王郭二仙煉丹之地前有王喬壇)雙黃井(在/府)¶
　(城西四十里其甃乃雙黃木甑至今不/朽舊傳曾真君煉丹處鄕人立亭於上)石仙人潭井¶
　(在金谿縣東三十五里井/有仙跡歲旱禱之輙應)三龍井(在金谿縣東四十/五里有龍居之昔)¶
　(劉仙師得豢龍/術能興雲雨)龍潭井(在金谿縣東出雲峰上有龍/居之久旱生雲不日而雨)¶
　玉井(在宜黃縣南門塗黃嶺下/有呂洞賓篆玉斧泉三字)白鹿泉(在府城寶應/寺世傳謝靈)¶
<pb:KR2k0008_WYG_054-9a>¶
　(運翻經時有白鹿跑地泉湧出宋/陸游詩泉聲落環珮肝肺為清凉)一滳泉(在府城萬/壽寺冬夏)¶
　(不/竭)紅泉(在府城西三十二里銅山/下謝靈運詩石磴瀉紅泉)伯清泉(在金谿縣/治東其泉)¶
　(清徹味美又有泉出/於石中名石眼泉)躍馬泉(中有二石/如躍馬狀)試茗泉(宋王/安石)¶
　(詩此泉地何偏陸羽未曾閲/坻沙光散射竇乳甘潛洩)鳴玉泉(以上三泉俱在/金谿縣南四里)¶
　(翠雲/院)靈泉(在金谿縣南一十里即五星泉水自石眼/噴出如撒珠狀宋曾布詩一掬寒泉照眼)¶
　(明氷霜凛/凜坐中清)玉香泉(在金谿縣東四/十里其泉甘香)白龜泉(在樂安縣/南八十里)¶
　(仙遊觀昔吳真人修煉時有/白龜自山南負泉而出故名)墨池(有二一在府學昔/王羲之學書池上)¶
　(池水盡黑故名宋曾鞏有記一在金谿/縣距白水寺三里乃謝靈運滌硯處)卧氷池(在府/城東)¶
<pb:KR2k0008_WYG_054-9b>¶
　(孝義寺俗傳為王祥故宅按晉書祥琅琊臨沂人豈/其避地廬江時曾經此遂成遺跡邪張右丞詩雖&KR0915;)¶
　(猶堪賞前/賢况可師)靈運池(在府城東四十里距靈谷山二里/山頂有池謝靈運為臨川内史時)¶
　(日遊/于此)鹹池(嘉定志云陳司空黃法氍崇仁人侯景亂/法氍於鄕里聚徒以助陳高祖有功又有)¶
　(竒術嘗變塩池於家山/下今水味獨鹹於他水)放生池(舊因汝水為之古今/詩話載唐末邕州蔡)¶
　(大夫遷撫州刺史游汝水放生禁採捕忽有人乗小/舟釣其上蔡使人捕之釣者乃為詩云投却長竿捲)¶
　(却絲手携蓑笠獻新詩臨川太守清如鏡不是漁人/下釣時宋郡守朱正辭始即吳陂莊之南塘為之置)¶
　(斗門以/均蓄洩)仙鵞池(在崇仁縣西南四十五里世傳唐道/士杜仙興修黃籙齋忽有仙鵞七飛)¶
　(下池中/故名)齧指池(在金谿縣東二里烈女祠前相傳葛/氏二女躍爐時齧指自誓灑血於池)¶
<pb:KR2k0008_WYG_054-10a>¶
　(故/名)化龍池(在崇仁縣治北宋樂史家池傍有巨蟒鱗/甲爪距如金一日風雨大作化龍而去史)¶
　(登科正此日/池以是得名)龍池(在樂安縣北五里其南/八十里又有雙龍池)沸湖龍池¶
　(在宜黃縣南四十里山巔/有泉下湧葢龍潛於中云)温湯(在府城西三十里池/中有伏石分為二流)¶
　(其陰水差塞/其陽水常沸)文昌堰(在府城東汝水之滸舊圖經云/上直文昌星故得名地䜟云文)¶
　(昌堰合/狀元生)¶
土産金(臨川縣出宋置塲在/縣西四十里隨廢)銀(金谿縣出唐時/嘗置塲尋廢)銅(臨川/縣出)¶
　鐵(臨川縣出宋時嘗/設監鑄錢後廢)葛　竹箭　朱橘(各縣/出)¶
公署守禦撫州千户所(在府治東南本朝洪武/初為撫州衛尋改為所)¶
<pb:KR2k0008_WYG_054-10b>¶
學校撫州府學(在府治東宋建韓子蒼雜記云墨龍在/郡學大成殿前池中忽時水出有物出)¶
　(鳴似蜥蝪謂之墨龍此物毎見士之/試於有司者得人必多率以此為驗)臨川縣學(在府/城南)¶
　(順化門外宋/咸平間建)崇仁縣學(在縣治東宋/慶厯間建)金谿縣學(在縣/治西)¶
　(宋建於縣南/後遷於此)宜黃縣學(在縣治北宋始建於/社稷壇右後遷於此)樂安縣¶
　學(在縣治北宋紹興間建以上/六學俱本朝洪武初重建)東鄕縣學(在縣治東/正德九年)¶
　(兵偹胡世寧檄建/提學田汝耔記)¶
書院臨汝書院(在府城西南二里宋馮去疾以朱文公/嘗臨是邦故立書院于湖山上宋元皆)¶
　(有官/領之)峨峯書院(在府城南青雲峯左宋參政李璧捐/金屬縣令黃幹建堂面峨峯璧居眉)¶
<pb:KR2k0008_WYG_054-11a>¶
　(山此山偶與峨嵋同/名因扁曰峨峰書院)槐堂書院(在金谿縣學東宋令/陳詠之建以陸子靜)¶
　(家塾之名/扁曰槐堂)鹿岡書院(在宜黃縣南四十里/宋邑人孫子野建)文谿書院¶
　(在崇仁縣東陶家巷/口運榦陳溪月建)草廬書院(在崇仁縣南御書閣/基前元邑令阿里建)¶
　邵菴書院(在崇仁縣治北/元邑令重喜建)靑田書院(在金谿縣北三/十里元邑士洪)¶
　(觀瀾宗陸氏學乃建/之以祠三陸先生)栁塘書院(在樂安縣治東後/改梅隱書院元建)鼇¶
　溪書院(在樂安縣治東元邑/人夏友蘭建吳澄記)¶
宮室賞心樓(在崇仁縣東南宋建臨/溪之景堪畫故名賞心)橫秋閣(在府治玉/茗亭北舊)¶
　(名清/虚)見山閣(在府治宋通判施/邈建王安石有記)清風閣(在臨川縣宋/王安石詩飛)¶
<pb:KR2k0008_WYG_054-11b>¶
　(甍孤起下州牆勝勢崢嶸壓四方遠引江山來控帶/平看鷹隼去飛翔高蟬感耳何妨靜赤日焦心不廢)¶
　(凉况是使君無一事日陪賓從此傾觴曾鞏詩百級/危梯屈曲成䦨干朱碧半空橫天垂遠水秋光靜雪)¶
　(壓羣山霽色明海燕力窮飛不到郊園陰合/坐猶清風前有客須畱醉莫放歸遲月滿城)鳴琴閣¶
　(在崇仁縣/治前宋建)御書閣(有二一在崇仁縣南宋李梅亭建/以藏所賜御翰理宗嘗賜梅亭詩)¶
　(又書藏修經訓竹閣梅亭八字皆有御璽/其餘詔制亦多一在宜黃縣學亦宋時建)忠孝堂(在/府)¶
　(治宋郡守張滉繪晉太傅王/祥唐刺史顔真卿于内故名)相山堂(在崇仁縣圃宋/令孫實建後改)¶
　(為放/生亭)茱萸亭(在府治東王羲之故/宅九日遊賞處也)懷謝亭(在府治東/園昔人建)¶
　(以懷靈/運也)玉茗亭(在府治宋時建亭下有花名玉茗如/山茶而色白黃心綠蕚人以比揚州)¶
<pb:KR2k0008_WYG_054-12a>¶
　(之瓊花宋元名/人多賦詠之)瀛洲亭(在府治金柅園西/其景為一郡之冠)青雲亭(在/臨)¶
　(川縣學後青雲第一峯上宋嘉祐末邑令謝卿材宴/是亭有登高先得㑹青雲之句遂名張郎之書扁)¶
　壽樟亭(在府城東北清遠鎮禪居東/山有樟木一幹圍三尋故名)南阜亭(在崇仁/縣南二)¶
　(里元虞集嘗作樂府/一曲約熊少府遊此)飲歸亭(在金谿縣治宋建曽鞏/記亦名射亭王安石有)¶
　(詩/)碧澗亭(在金谿縣後車里元里/人何茂甫建吳澄有詩)翻經臺(在府治南/寶應寺劉)¶
　(宋謝靈運為臨川内史時於此翻大湼/槃經因名臺有石刻翻經臺字存于寺)擬峴臺(在府/治東)¶
　(南宋曾鞏記有云尚書司門員外郎晉國裴君治撫/之二年因城之東隅作臺以遊而命之曰擬峴臺謂)¶
　(其山溪之形擬乎峴山也君既因其土俗而治以簡/靜故得以休其暇日而寓其樂於此王安石詩君作)¶
<pb:KR2k0008_WYG_054-12b>¶
　(新臺擬峴山羊公千載得追攀歌鍾殷地登臨處花/木移陰指顧間城似大堤來宛宛溪如清漢落潺潺)¶
　(時平不比征呉日/緩帶猶宜向此閒)金石臺(在府城西一十五里有石/峯五舊名五虎山第一峯)¶
　(獨高第五峯差小曰金石臺舊與第四峯聯屬後石/洲水流其中故有金石臺分丞相出之語宋晏殊王)¶
　(安石相繼拜/相人以為異)¶
關梁孝義橋(在府城北五里因其地/有王祥卧氷池故名)文昌橋(在府/城東)吕橋¶
　(在府城南四十里因/吕洞賓經此故名)黃洲橋(在崇仁縣/治東南)化龍橋(在崇/仁縣)¶
　(治北因化/龍池而名)飛仙橋(在崇仁縣/東二里)壽安橋(在金谿縣/西五十里)迎恩¶
　橋(在宜黃縣北鳯山/前元吳澄有記)鼇溪橋(在樂安縣/治西南)石橋(在樂安/縣西四)¶
<pb:KR2k0008_WYG_054-13a>¶
　(十里其石高䂬加橋/橋側有動石可運轉)吳家渡(在府城北二里宋謝逸/詩碧浪粼粼見淺沙丹)¶
　(楓林裏兩三家舟橫渡口/漁翁醉夢覺滿江蘆荻花)¶
寺觀天寧萬壽寺(在府治東五代時/楊吳建宋改今名)寶應寺(在府治南/即謝靈運)¶
　(翻經處唐白/居易有記)北景德寺(在府治東北有應夢閣羅漢/靈跡宋曾鞏王安石於此題)¶
　(名有/記)明水寺(在府城西三十里唐建有石雙立號石/門關夾道多古松開池種蓮號十里松)¶
　(風九曲/蓮池)東林寺(在崇仁縣北宋/樂史讀書之所)翠雲寺(在金谿縣南/四里唐建宋)¶
　(王安石陸九/韶皆有題詠)疎山寺(在金谿縣西北五十里唐有何/仙舟隱此中和間始建寺中有)¶
　(白雲閣後有一覽/亭宋曾鞏有詩)寶積寺(在宜黃縣北三十里唐僧/本寂駐錫處宋賜今額)¶
<pb:KR2k0008_WYG_054-13b>¶
　祿源寺(在樂安縣/北宋建)普安院(在崇仁縣西唐/建宋賜今名)大中祥符¶
　觀(在府治東隋建南唐/名甘露宋改今名)𤣥妙觀(在府治西北隋/建元改今名)洞靈¶
　觀(在府治西北六里魏夫人壇唐睿宗使/道士葉法善祭醮於壇西建此觀奉之)明真觀(在/府)¶
　(城南三十里隋建/有唐顔真卿銘)梅仙觀(在府城東北六十里世傳/漢梅福寓此宋白玉蟾詩)¶
　(梅福煉丹成已往浮立跨鶴不思歸/嵐光荏苒千峰瞑時有幽禽呌落暉)善脩觀(在崇仁/縣西南)¶
　(宋/建)昭清觀(在崇仁縣東二里舊名仙遊二/觀俱晉王郭嘗遊處元吳澄記)望仙觀(在/金)¶
　(谿縣/南)崇仙觀(在宜黃縣/東俱宋建)妙常觀(在宜黃縣南九十里/漢李洞仙修煉飛舉)¶
　(之地有煉丹丹朝斗壇望仙/峯遺跡又有龍池能出雲雨)昭仙觀(在樂安縣南宋/建元吳澄有記)¶
<pb:KR2k0008_WYG_054-14a>¶
祠廟欒巴祠(在巴/山)謝康樂祠(在府治祀康/樂公謝靈運)顔魯公祠(在/府)¶
　(治祀唐顔真卿宋/曾鞏張栻皆有記)曾文定公祠(在府治南三里祀宋/曾鞏元虞集有記)¶
　王文公祠(在府城内本宋王安石舊/宅因建祠陸九淵有記)蘓忠勇公祠(在/崇)¶
　(仁縣南六十五/里祀宋令蘇緘)朱文公祠(在府/學)三陸先生祠(在府學/西祀宋)¶
　(陸九韶九/淵九齡)黃文肅公祠(在臨川縣學祀/宋勉齋黃榦)三賢祠(在臨/川縣)¶
　(學宋建祀縣令劉彌/正黃榦主簿京鏜)二孝女廟(在金谿縣東二里唐/有銀塲吏葛祐典其)¶
　(事銀耗竭産不能償二女不忍其父荼毒/赴爐而死父得釋銀塲遂罷後人祀之)慱陂廟(在/府)¶
　(城西南五十里昔游茂洪仕唐為南豐令道經/其地敎民鑿渠引水以灌田鄕人德之遂祠焉)¶
<pb:KR2k0008_WYG_054-14b>¶
陵墓羅隱墓(在樂安縣地名羅家潭昔有漁者入潭見/石上有大字不能辨後水落石出視之乃)¶
　(羅隱墳/三字)樂史墓(在崇仁縣西/南青雲鄕)吳澄墓(在崇仁縣東/南十三都)虞¶
　集墓(在崇仁縣南/二十四都)¶
古蹟古城(在府治西津赤岡又有子/城在府治内唐建元廢)西豐城(在府城西/南五十里)¶
　(本吳西平縣晉改曰/西豐隋省入臨川縣)母城(在府城北五十二里即梁/所建定川縣隋省入臨川)¶
　(縣/)工塘城(在府城東/南四十里)洛城(在金谿縣西四十里以上/二城相傳俱梁周迪所築)¶
　巴山城(在樂安縣西南三十里梁/於此置巴山郡及縣隋廢)神運城(在樂安縣/南八十里)¶
　(相傳唐羅僕射領兵逐冦/夜有神助築城遺跡尚存)述陂城(在府城西一十五/里今為耕種塲)¶
<pb:KR2k0008_WYG_054-15a>¶
　廢新建縣(在崇仁縣西/南九十五里)廢西寧縣(在崇仁縣南/六十三里)廢安¶
　浦縣(在樂安縣西南六十里以上/三縣俱吳置隋并入崇仁)王右軍宅(在府治/東今府)¶
　(學是/也)魏夫人壇(在府治西北六里夫人姓魏名華存/晉司徒舒之女夫亡遂上臨川西立)¶
　(壇修道年八十三不飲食以成仙咸和/甲子託劒化形而去壇南有九曲池)三山小隱(在/崇)¶
　(仁縣南一十五里宋尚書何異搜抉而出之山莊有/山者三曰浮石曰巖石曰玲瓏竒崛鼎立中貫一溪)¶
　(可容舫合而名/之曰三山小隱)金柅園(在府治西宋晏殊詩臨川樓/上柅園中十五年前此會同)¶
　(一曲清歌滿尊酒人生何處不相逢王安石集古句/詩臨川樓上柅園中羅幃繡幙圍春風&KR1553;船一棹百)¶
　(分空看來朱/碧顔始紅)金禪師塔(在金谿縣東五里相傳有僧/居此有大履跡在山峽石上)¶
<pb:KR2k0008_WYG_054-15b>¶
　(其塔制/甚古)石皷(在府城西南三十九/里其狀似皷或自鳴)石廪(在府城東三/十九里狀如)¶
　(廩中可容千斛荀伯子記云/石廩開則歲歉閉則年豐)石龍(在府城南三十四/里高丈餘周六百)¶
　(五十步隱起/似龍有鱗甲)石䂬(在宜黃縣南三十里石橋横空長/數十丈南北相接下平廣可容數)¶
　(百人孫覿詩烏鵲填成天/上路鬼神鞭出海中山)石月(在樂安縣北六十里/世傳王司空閲武山)¶
　(間修石月以為遊觀之所/下有足跡長可二尺餘)玉田(在崇仁縣南三十里/玉田觀即蕭子雲種)¶
　(玉/處)¶
名宦三國朱然(吳臨川太守㑹山賊盛/起然討平旬月而定)晉王羲之(臨川/内史)¶
　(以能書知/名於時)南北朝謝靈運(宋臨川内史政暇遊/覽山水吟詠為樂)孔琇¶
<pb:KR2k0008_WYG_054-16a>¶
　之(南齊臨川守廉謹平恕凡可以/致君澤民者不避艱險為之)何昌寓(南齊臨川/内史不妄)¶
　(交游通和汛愛郡政清/白士君子多稱美之)殷均(梁臨川内史體羸多疾/閉閣卧治而百姓安之)¶
　(盜奔/出境)蕭摩訶(陳巴山郡守撫字有方律己無私上敬/下懷以平畱異歐陽頠有功朝廷褒之)¶
　駱牙(陳臨川内史發姦擿伏如鑑/照物誘執周迪民賴以安)唐周法猛(撫州刺/史鑿渠)¶
　(灌田二百餘頃民/懷其德立廟祀之)張景倩(撫州刺史立身謹約為政/清明顔真卿為書清德碑)¶
　顔真卿(撫州刺史建土堘陂溉/田民感其忠立祠祀之)元子晳(崇仁令有惠/澤及民時人)¶
　(為立遺/愛碑)杜佑(撫州刺史為政寛洪平易不尚皦察掌/計治民物便而濟撫人刻石以頌其德)¶
　戴叔倫(撫州刺史作均水法耕餉歲廣民阜/化成遠近咸被其惠人為立遺愛碑)宋和㠓¶
<pb:KR2k0008_WYG_054-16b>¶
　(知崇仁縣其父凝五代時中書令嘗採古今史/傳聽訟决疑事為疑獄集㠓增益三卷上之)王彬¶
　(知撫州民李甲饒英恃財豪横/縣莫能制彬按治之州里肅然)戚舜臣(知撫州惠窮/困扶善類毁)¶
　(淫祠郡有號大帝祠者/百餘所舜臣悉除之)蘇緘(知崇仁縣其民喜爭田/有數十年不决者緘一)¶
　(斷以法未半/歲庭無畱訟)狄明遠(知撫州為政清明字/民有方邦人祀之)李先(知撫/州涖)¶
　(政明察弊無隱者/人稱為照天燭)黃榦(知臨川縣歲旱勸糶捕蝗極/其力知新淦縣吏民習知其)¶
　(臨川之政皆喜/不令而政行)周執羔(宜黃丞時四境俶擾潰卒為/變令大恐執羔諭以禍福皆)¶
　(斂手聽命邑人德/之至繪像立祠)林大中(知新淦縣郡督輸賦急大/中請寛其期不聽納吿勅)¶
　(投劾/而去)王阮(知撫州韓侂胄聞阮名特命入奏將誘以/美官阮私謂所親曰吾聞公卿擇士士亦)¶
<pb:KR2k0008_WYG_054-17a>¶
　(擇公卿今政自韓氏出吾可出/其門哉陞對畢即拂衣出關)柴中行(撫州軍事推/官韓侂胄禁)¶
　(道學校文轉運司移檄令自言非偽學中行/奮筆曰自幼讀程頥書如以為偽不願考校)王晌(知/臨)¶
　(川縣宼犯州境晌率弓兵土豪討平/之其在職去宿弊屏贓吏境内肅然)徐霖(知撫州祠/先賢寛租)¶
　(賦振餓窮誅悍將/建營砦政舉化行)謝諤(樂安尉去姦剔蠧施德安民/縣多盜諤條二十䇿大要使)¶
　(其徒相紏而以信/賞隨之盜果解)黃震(知撫州時郡中饑震疾馳之/郡至則大書閉糶者籍强糴)¶
　(者斬掲於市米價日損又脩復朱熹祠樹晏/殊里門制祭社稷器禁競渡船善政甚多)劉子薦¶
　(撫州司錄有愬王應亨毆死荷擔黃九者獄成子薦/疑而駁之俄烈風迅雷闢獄户裂吏禊殺人者實馮)¶
　(汝能非應亨也獄遂/白得免死者八人)陳詠之(知金谿縣歲歉勸分减/價者奬閉糴者罰歲豐)¶
<pb:KR2k0008_WYG_054-17b>¶
　(創平糴倉/邑民賴之)家坤翁(知撫州約己剔蠧始立定規清/積年深弊重纂圖經民稱頌之)繆¶
　元德(知撫州儉以足用寛以愛民建和糴/倉糴米活饑甿收掩遺骸悉出己俸)元秦起宗¶
　(撫州路總管至官有司供帳甚盛問知借辦於民亟/使歸之几席僅給而己自是僚佐有宴集成禮即止)¶
　(因諭衆曰我素農家安儉/約務安靜庶使吾民化之)何槐孫(宜黃尹吏事精敏/處斷多出人意表)¶
　(明能燭物吏不敢欺歲饑勸/賑有法貧者無餒咸懷其德)楊景行(宜黃縣尹理白/寃獄之不决者)¶
　(數十事陞撫州路推官發擿姦伏郡無寃獄金谿縣/民陶甲兇險暴横豪僧雲住發人冢墓取財物皆治)¶
　(之如法由是豪猾/屏跡良民獲安)本朝李庭桂(丙午年知撫州府時/兵革之餘勤力撫治)¶
　(吏畏其法/民懷其德)李敏(洪武初為撫州知府守廉燭/理雖庶務煩劇决之如流)馬文璧¶
<pb:KR2k0008_WYG_054-18a>¶
　(洪武中知撫州府學博才敏為政知大體辨决無滯/豈弟慈祥民深德之尤博學長於詩文時稱曰文章)¶
　(太/守)許傑(洪武中知撫州府廉正明敏設施布置皆有/法度扶善鋤惡發姦擿伏如神民咸德而思)¶
　(之/)吳思明(洪武中知臨川縣勤以/處事慈以愛民有政聲)時季照(洪武末為/崇仁知縣)¶
　(為政嚴而不猛吏畏民懷尤喜奬/勸士類在職十餘年始終如一)蕭福(永樂初任樂/安縣典史清)¶
　(慎有守息爭直訟民樂其/平陞監察御史去省志)方琛(永樂中任崇仁知縣/籍民為九等量貧富)¶
　(以科徵邑無恒産者惟以折色貿易准辦賦/稅率多逋負奏請從民便賦之咸賴焉省志)王昇(宣/德)¶
　(初撫州知府寛以蒞政禮以待士催科撫字盡/力勞心滿考郡人不釋復畱三年後致仕卒)鄭顒¶
　(宣德中任樂安敎諭以成就人才為己任月書日課/晨夕不倦緣經指敎文體頓殊自是科舉不乏人省)¶
<pb:KR2k0008_WYG_054-18b>¶
　(志/)孫亶(正統初知金谿縣奏减水潦荒田秋糧至於/利所當興弊所當革者悉心為之以故多惠)¶
　(民之政/省志)謝斌(正統末同知撫州府時樂安草寇竊發/民多逃竄斌設法捕獲罪其首而貸其)¶
　(從招服逃移各安井里人以其/德政不愧僚長王宇云省志)王宇(景泰初知撫州/府漁利害民宿)¶
　(弊盡革罷之治後魚池十數畝宇以魚利易粟實倉/儲致數萬斛宜黃有虎害作文吿神虎遁走金谿)¶
　(有聚盜剽掠發廩賑之衆皆感泣相/率請命治行卓異至今人談之省志)趙亮(景泰中崇/仁知縣脩)¶
　(舉廢墜境内/以治省志)林元美(天順初知撫州府忠謹淳慤豈/弟慈祥以廉靜鎮浮俗政通化)¶
　(洽深為時賢/所重省志)李祥(天順間知崇仁縣自常俸外一毫/無取於民脩造不擾賑濟有方民)¶
　(畏而愛/之省志)戴智(樂安知縣公勤明敏時/以賢宰見稱焉省志)張璝(成化初知/撫州府剛)¶
<pb:KR2k0008_WYG_054-19a>¶
　(介自持令肅政廉/民懷士服省志)陸廣(成化間撫州知府謹法度重/然諾不興造不擾民事有當)¶
　(為雖利害不䘏事有戾/志雖監司不能移省志)瞿俊(成化間崇仁知縣性剛/明嚴於嫉惡豪右斂跡)¶
　(嘗更創便民倉積穀十/餘萬官民賴焉省志)周瑛(成化間撫州知府純朴/謹厚以文事飭吏治安)¶
　(靜不擾民寔/父母之省志)曹暠(成化間撫州府推官毎訊鞫必使/兩造務得其情誣獄賴以平反良)¶
　(善得安其/業焉省志)陳輝(撫州府同知為政明達勤敏凡所/興作俱節羡餘不勞民力省志)張¶
　睿(通判撫州妻不曳帛子不挾纊廉慎之操/始終如一卒于任囊無棺衾之資省志)劉忠器¶
　(成化間知崇仁縣和易雅重清介自持役志於/民畱心學校士民懷之今祀於遺愛堂省志)包裕¶
　(撫州府推官仁恕公廉郡無/寃獄時稱為小包云省志)張閑(𢎞治初撫州府學/訓導嚴飭敎條為)¶
<pb:KR2k0008_WYG_054-19b>¶
　(諸生解經懇懇必其/透徹而後己省志)葉天爵(𢎞治間任崇仁縣知縣/剛明勤慎擿伏如神崇)¶
　(尚鄉賢興復水利以政蹟著最今/崇祀于遺愛堂有去思記省志)¶
流寓丁奉(廬江人仕孫吳為冠軍將軍計畧過人能斷/大事孫休時遷大將軍休薨奉與丞相共迎)¶
　(立孫皓有毀之者/皓徙奉家于臨川)虞汲(本蜀仁夀人允文之後父㠭/知連州以文學知名汲仕宋)¶
　(為黃岡尉宋亡僑居臨川崇仁與吳澄為友澄稱/其文清而醇家貧敎授後以翰林院編脩官致仕)李¶
　貞(本山東蒲臺人樂安主簿/厲清操貧不能歸遂家焉)¶
人物宋樂史(宜黃人母夢異人授五色珠而生史力學/有文南唐進士第一人宋復登甲科累官)¶
　(兩浙巡撫使釋逋負賑饑民轉都官員外郎出知/商州後判西京畱臺所著有太平寰宇記等書)樂¶
<pb:KR2k0008_WYG_054-20a>¶
　黃目(史子淳化初進士累官右諫議大夫知荆南府/後知亳州卒黃目面柔簡黙為吏處劇亦無廢)¶
　(事所著有集五卷又撰學海搜竒等書其兄/黃裳弟黃庭並進士及第官至太常博士)晏殊(臨/川)¶
　(人七歲善屬文真宗召見與進士並試援筆立成賜/同進士出身為館職仁宗時為相善知人范仲淹孔)¶
　(道輔歐陽脩等皆出其門富弼楊察皆其壻卒諡/元獻有文集四十卷又有類要二府集臨川集)李¶
　陽孫(崇仁人慶厯初為封州簿官滿徒步而歸晏殊/深器重之贈以詩曰不忍與君别憐君仁義人)¶
　(三年官滿後依舊一/家貧仕至殿中丞)侯叔獻(宜黃人有志節舉慶厯/進士累官兩浙常平使)¶
　(者兼都水監建議置提舉淤田司相地利引樊山水/灌地四十萬頃遷河北水陸轉運判都水監治水尤)¶
　(得其性有/詔奬諭)王安石(臨川人父益歴官州縣有聲安石/生有異質長博覽强記善辨不屈)¶
<pb:KR2k0008_WYG_054-20b>¶
　(所為文淵源出於典誥擢進士上第/神宗朝拜相封荆國公卒諡曰文)王安禮(安石弟/嘉祐中)¶
　(舉進士為著作郎因災異上疏言大臣有乗權射利/者進翰林學士知開封府事至立斷時稱神明歴轉)¶
　(尚書左丞元祐中落職知舒州安禮/偉風儀議論明白常以經綸自任云)王安國(安禮弟/自幼為)¶
　(文驚人數舉進士茂才賜對帝問卿兄秉政如何曰/恨知人不明聚斂太急爾時吕惠卿諂事安石行新)¶
　(法安國深惡之嘗諷其兄遠佞人惠卿以為恨乃因/鄭俠獄陷之放歸田里歲餘復除大理寺丞卒有文)¶
　(集行/世)蔡元導(臨川人博聞强記家貧無書有市書者/過之輙畱數部經宿還之曰吾己黙記)¶
　(擢嘉祐初進士仕至南劍州推官子承僖少力學行/己孤峻與父同擢第除監察御史吕惠卿怙權任私)¶
　(承僖面陳其罪累遷集/賢校理卒贈太中大夫)謝逸(臨川人自號溪堂先生/所著有春秋廣微樵談)¶
<pb:KR2k0008_WYG_054-21a>¶
　(其他詩啟碑志數百篇淳熈中祠于學弟邁有英/氣脩身勵行與兄俱能詩時稱二謝亦有文集)周¶
　袞(金谿人嘉祐末舉進士王安石竒其才行新法之/時以袞鄕人必附己欲用之議不合以員外郎出)¶
　(知滕州孫珩靖康初上書論事/不用歸隱麻姑山自號足翁)劉蒙(宜黃人治平初/舉進士歴平陽)¶
　(武城霍丘三縣令淮甸大饑霍丘民賴以全活者甚/衆累官至廣西憲為人清潔不可于以私所得補官)¶
　(先二弟而/後二子)鄒極(宜黃人治平中舉進士累遷至湖南/漕時掌鹽法者爭以羡餘希進極條)¶
　(其不便遂罷歸後擢度支員外郎見執政議不合丐/外除江西憲親喪服除曰吾讀書丐祿以娛親耳今)¶
　(既孤可復仕/乎力請致仕)饒子儀(臨川人九歲能詩力學不倦王/安石多所論薦子儀獨不為屈)¶
　(崇寧中以經明行脩錫命於朝司諌陳瓘閱其所著/編年史要為之序又有周易論語解及詩文甚多)¶
<pb:KR2k0008_WYG_054-21b>¶
　鄒餘(臨川人元豐進士調通城令邑多豪滑餘至乃/服化哲宗時為侍御史所陳十餘事皆切大體)¶
　(其一辨析元祐黨人大/臣不樂其言遂奉祠歸)汪革(臨川人性孝友家貧好/學試禮部第一分敎長)¶
　(沙卒年四十生平深厚不伐賙親友之急解衣推食/無難色嘗謂人常咬得菜根則百事可做所著有青)¶
　(谿類藁及/論語直解)鄧考甫(臨川人嘉祐中舉進士歴官提照/開封府界河渠坐事去官元符末)¶
　(應詔上書言新法必亂天下坐貶高安卒所著有卜/世大寶龜伊周素藴太平策要等書凡二百五十餘)¶
　(篇/)吳沆(崇仁人幼孤事母孝政和間獻書於朝不用/歸隱環溪後舉不求聞達郡以沆應詔所著)¶
　(有易論語發微老子解/環溪集郡縣學皆祠之)聶昌(臨川人本名山大觀初/進士欽宗謂其有周昌)¶
　(抗節之義改名昌拜周知樞密院奉使金國至/綘州遇害建炎中贈觀文殿大學士諡忠敏)崔縱¶
<pb:KR2k0008_WYG_054-22a>¶
　(臨川人政和中進士累官至承議郎二帝北狩高宗/欲遣使通問廷臣咸畏避不行縱毅然請往乃授試)¶
　(工部尚書比至責以大義金人怒徙之窮荒縱/不少屈竟握節而死詔錄其兄子延年為後)歐陽¶
　澈(崇仁人慷慨尚氣憂國閔時出於天性靖康初條/敝政陳安邊禦敵十䇿高宗即位澈徒步走行在)¶
　(伏闕上封事極詆用事大臣遂見殺所著有飄/然集六卷後贈秘閣修撰范應鈴為立祠學中)晏敦¶
　復(殊曾孫少學於程頥第進士官至吏部尚書秦檜/入相敦復獨有憂色曰姦人相矣後以寶文閣學)¶
　(士知衢州卒敦復立朝論事無所/避高宗嘗曰卿可謂無忝汝祖矣)李浩(臨川人早有/文名尤深理)¶
　(學紹興中登第除吏部郎應詔直言無所避忌知台/州軍士謀亂浩一語而定孝宗特用為廣西帥轉吏)¶
　(部侍/郎)吳曾(崇仁人高宗時獻所著書累官史部郎奉/祠久之起知靖州志在去貪吏部安邊人)¶
<pb:KR2k0008_WYG_054-22b>¶
　(後知嚴州致仕平生苦學為文竒偉/所著有得閑文集能齋謾錄諸書)陸筠(金谿人紹/興中進士)¶
　(平生篤好孟子註翼孟音解九十一/條周必大稱其嗜古著書有益後學)何異(金谿人紹/興中進上)¶
　(累官右正言奏疏多峻切又累遷權禮部侍郎太廟/有芝草生韓侂胄以為祥瑞異獨以為兵妖後遷工)¶
　(部尚書丐/祠致仕)饒延年(崇仁人居鄕樂施歲遇艱糴一夕/露禱米斗之直舉斗槩量得錢六)¶
　(十五立為定直終身行之積米之家多怨延年曰爾/家歲入可計若以其餘出糶高價亦不過數十千遂)¶
　(計數還其直由是鄕黨無/敢貴糶者咸以長者稱之)吳澥(崇仁人隆興中進士/以朝臣薦召對孝宗)¶
　(壯之除大學錄改西外宗敎/所著有宇内辯疆域志等書)蔡孝恭(元導四世孫博/聞强記以賢良)¶
　(薦上批鱗十三策至京師或謂合謁當道孝/恭曰以嫵媚取科第吾不能也遂歸不仕)嚴思義¶
<pb:KR2k0008_WYG_054-23a>¶
　(臨川人乾道初進士誨人以踐履為先朱熹薦之仕/至寧國府倅全活淮民流徙者甚衆老歸故里卒年)¶
　(四十/九)曾幼度(樂安人乾道進士仕至太守以文章鳴/有緣督集行世晚年無意仕進築室以)¶
　(詩酒自娛何穀贊之云不夷不惠斯道之魄不歐/不蘇斯道之脉外容萬象中無一物世以為名言)李¶
　郛(宜黃人文學浩博嘗著比事罪言三十篇欲遷都/建康為興復計不遇退而著書人號為書厨著文)¶
　(集數十萬言/有緯文瑣語)陸九韶(金谿人與朱熹同時隱居山中/講學其學淵粹晝之言行夜必)¶
　(書之自號梭山老圃遺戒不/得銘墓所著有梭山文集)陸九齡(九韶弟乾道進/士為全州敎授)¶
　(嘗與弟九淵講學鵞湖有詩/文傳世没贈直秘閣諡文達)陸九淵(生三四歲問其/父天地何所窮)¶
　(際父笑而不答遂深思至忘寢食乾道中進士官至/荆州軍居象山敎授生徒數十百人有詩文語錄傳)¶
<pb:KR2k0008_WYG_054-23b>¶
　(世没諡/文安)劉迂(宜黃人隱居不仕文章敏贍自成一家/諸子百家皆精窮迨朱陸諸儒會鵞湖)¶
　(嘗以詩請益於理學有所得年八/十餘無疾沐浴焚香而卒有文集)黃去私(臨川人氣/槩豪爽著)¶
　(屯田議為朱子所知學專行確守師訓不變執親喪/行古禮黃榦嘗曰問學之士雕零殆盡江西則甘吉)¶
　(甫黃去私/數人爾)張英甫(臨川人性孝友受學陸九淵講學/窮理有易書詩語孟中庸口義五)¶
　(十餘篇名曰尊經誘掖後進士論歸/重所著又有要言渾象原意雜詩)章節夫(臨川人/少從陸)¶
　(九淵學博通諸經深造自得嘗取象山晦菴辭異㫖/同處而疏之曰脩和管見晚年所守益固自號從軒)¶
　(著書數/萬言)曾極(臨川人志氣豪放聲名四起朱子得其/書及詩大異之所為文有㫪陵小雅金)¶
　(陵百/詠)傅子雲(金谿人學以明善知本為先言行動中/規矩嘗主甌寧簿决訟必傳經義人服)¶
<pb:KR2k0008_WYG_054-24a>¶
　(其學有易傳論語集傳中庸大學解/孟子指義離騷經解并文集行世)鄒斌(臨川人博/記敏識見)¶
　(陸九淵問平日何學以求放心對一語契合制置使/趙方嘗委經理三關形勝措置有方至决魚湖訟平)¶
　(反漢陽獄皆當人/心所著有南塘藁)羅點(崇仁人六歲能文淳熈初廷/試第二人嘗以薦對䇿切中)¶
　(時病累官端明殿學士僉書樞密院事卒諡文恭點/端介有守無矯激之行或謂天下事非才不辦點曰)¶
　(當先論其心心茍不/正才雖過人何取哉)危稹(臨川人淳熈中進士以詩/名著歴屯田郎官上言國)¶
　(家治亂之故忤用事者出知漳州奏罷經總制錢無/名者後請祠歸與鄕老為真率㑹所著有巽齋集及)¶
　(諸經講義弟和開禧初進/士知德興縣有蟾塘文集)曹錫(宜黃人嘉定進士性/剛直文典雅歴官至)¶
　(屯田郎奏對推廣真德秀祈天永命敬德愛民之說/奉祠歸德秀嘗謂其文采可為辭誥剛直宜在言路)¶
<pb:KR2k0008_WYG_054-24b>¶
　(敏决可/作監司)楊掞(臨川人少能詞賦以薦參淮閫杜杲幕/杲凡治法征謀多咨於掞安豐被兵掞)¶
　(以竒策解圍未幾參孟珙幕大將來謁珙坐受其拜/掞嘆曰信兠鍪不如毛錐子也於是復業進士遂登)¶
　(第官至潭州/節度推官)謝公旦(崇仁人性孝友簡淡嘉定中進/士官至福建漕考覆鹽課民甚)¶
　(便之卒于官自號野航弟琳以廉稱官至/左右司出知徽州過家哭兄一慟而逝)饒應子(崇/仁)¶
　(人紹定進士官至監察御史兼崇政殿說書時江西/湖南北皆受兵詔淮兵赴援應子上疏淮不可弛偹)¶
　(又言洪天錫有犯無隱監學小臣如徐庚金輩叩/閽去國宜旌異之累疏丁大全及董宋臣等罪)陳¶
　元桂(臨川人淳祐中進士知臨江軍開慶初元兵奄/至元桂力疾登城門督戰吏卒勸之避去不從)¶
　(兵至元桂叱罵遂遇害諡正節立廟死所初親戚有/勸其移治者元桂曰時事如此與其死於饑饉疾病)¶
<pb:KR2k0008_WYG_054-25a>¶
　(盜賊孰若死於守土/之為光明俊偉哉)吳名揚(金谿人咸淳中進士歴/官浙西制幹文天祥招)¶
　(徠天下士名揚與焉後奏除兵禮二部/架閣踴躍赴義意氣感激傾動一時)元危復之(撫/州)¶
　(人宋末為太學生博覽羣書好讀易尤攻於詩元元/帥郭昂薦為儒學官不就至元中屢以幣徵之皆不)¶
　(起隱於紫霞山中士/友私諡曰貞白先生)何中(樂中人宋末舉進士以古/學自任其學𢎞深該博與)¶
　(門弟子講易詩書春秋吳澄揭傒斯皆推服之元至/順初江西行省聘為龍興郡學帥卒所著有易象類)¶
　(書傳補遺通鑑網目/測海知非堂集等書)孫轍(臨川人學行純篤事毋甚/孝家居教授與人言一以)¶
　(孝弟忠信為本未嘗幾微及人過失屢辭皆不就轍/善為文章吳澄嘗敘其集曰所謂仁義之士其言藹)¶
　(如/也)吳澂(崇仁人自幼知用力聖賢之學著述有易春/秋禮記尚書纂言學基學統私錄支言集易)¶
<pb:KR2k0008_WYG_054-25b>¶
　(外翼孝經章句諸書又校正皇極經世書并大小戴/記老子莊子太𤣥經樂律及八陣圖郭璞葬書仕至)¶
　(翰林學士學者稱草廬先生卒封臨川/郡公諡文正本朝詔從祀孔子廟庭)虞集(臨川人/汲子三)¶
　(歲即知讀書稍長從吳澄遊歴官翰林學士兼國子/祭酒經筵官命修經世大典成謝病歸自號邵菴卒)¶
　(追封仁壽郡公諡文靖平生詩文殆萬餘篇存藁有/道園集弟槃歴官湘鄕州判治巫之亂人皆驚服善)¶
　(解經義為/人方正)吳當(澄孫精通經史百家仕至翰林直學/士時江南兵起授江西廉訪使募民)¶
　(兵殱建昌渠兇鄭天瑞又平撫州劇寇胡志學等後/為撫州路總管退歸豫章杜門著書所著有學言周)¶
　(禮纂言/若千卷)葛原喆(金谿人生而頴異幼時已有能文名/公卿執政皆重之至正中舉進士官)¶
　(至行省經歴及卒學者搜其遺藁得詩文彚/為十卷平生經律皆博所至政治有能聲)黃冔(金/谿)¶
<pb:KR2k0008_WYG_054-26a>¶
　(人博學明經善屬文尤長於詩仕至翰林院待制兼/國史院編脩官京城既破冔嘆曰我以儒致身累䝉)¶
　(國恩今縱無我戮我何面目見天下/士乎遂赴井死所著有詩文傳世)劉傑(金谿人至/正中進士)¶
　(歴官延安路總管尋為中書舍人改監察御/史陞工部尚書集賢院學士致仕制行甚高)本朝危¶
　素(金谿人少穎悟工詩字有能聲登吳澄門為高第/仕元累官至嶺北行中書省右丞本朝重其文學)¶
　(累擢𢎞文館學士時備顧問/論說經史後謫居和州卒)周忠(金谿人少穎悟既/長通舉子業國初)¶
　(召見青龍殿奏對稱㫖寵賜優渥從征湖廣特命參/謀左右後欲大用之屢辭不就洪武初復詣闕獻太)¶
　(平十六策遣使/沙漠不知所終)熊鼎(臨川人家世業儒洪武初任山/東僉事得大體歴擢翰林學士)¶
　(授東宮尚書未幾改岐寧衞經歴受害于都/勒巴事聞遣官致祭葬黃羊川仍立廟祀之)吳伯宗¶
<pb:KR2k0008_WYG_054-26b>¶
　(金谿人生而頴悟十歲通舉子業先達見其文嘆曰/玉光劒氣終不可掩洪武四年廷對擢第一授禮部)¶
　(員外郎性剛直不屈忤胡惟庸坐謫未幾召還累遷/國子司業武英殿大學士所著有南宮藁使交集成)¶
　(均藁玉/堂藁)掲軌(臨川人傒斯之後洪武初以明經舉任/清河簿遷知縣事民懷其德已而謝歸)¶
　(教授生徒嘗考江西鄕試士服其公召/定書傳㑹選數承顧問所著有新河集)吳漙(崇仁人/洪武庚)¶
　(辰進士歴官翰林編修修撰永樂初遷國子司業為/人清慎嚴重造次以禮其敎學者必致力本源居官)¶
　(二十餘年操守如一日家雖貧常/分俸以給親故及卒無以為斂)喻德昭(臨川人洪/武初父以)¶
　(户無田移種鳳陽時德昭六歲父母俾所親鞠之年/十四詣鳳陽尋弗得遂酒肉間關十年得見於漢中)¶
　(屯所而毋已没乃扶歸病卒廬於墓所哀慟/常如初喪竟卒墓傍鄕人俱服其孝省志)黎希䑔¶
<pb:KR2k0008_WYG_054-27a>¶
　(臨川人洪武中由明經博學薦除南賓主簿有能聲/時鄰郡近夷獠難治部使以健吏奏詔希䑔為知州)¶
　(至則救偏整弊流氏四歸夷獠解散歲餘戎州/賊至希䑔率民兵與戰遇害民𦵏而祠之省志)孫伯¶
　恭(洪武中歴官武庫員外郎以薦陞四川左參政寛/平不苛吏民德之累官至鴻臚寺左少卿省志)¶
　黃紹烈(臨川人洪武甲戌進士知瑞安縣民無逋租/奏白寃獄免歸教授生徒成就後學有歸田)¶
　(類藁傳于/世省志)董琰(樂安人洪武間歴官翰林院編脩遷/國子司業轉長史時稱賢輔所著有)¶
　(㓜誦詩/省志)袁旭(樂安人永樂乙未進士授江津知縣嘗/出俸代貧民逋租坐免復起知寧國府)¶
　(去郡民祠祀之為人甘淡薄見義如/不及然疾惡太甚故卒以誣終省志)吳餘慶(宜黃人/性清雅)¶
　(善詩文永樂間以薦歴官右邇政直秘閣/致仕在任三十餘年忠謹無過動省志)吳昌衍(臨/川)¶
<pb:KR2k0008_WYG_054-27b>¶
　(人永樂辛丑進士歴官監察御史劾都御史陳智廷/論偉之時議欲移邊城衍奏以勞民傷財後必致患)¶
　(事遂寢致仕家居不妄交/接卒年八十有餘省志)王英(金谿人永樂甲申進/士入翰林累官侍講)¶
　(學士春坊大學士為經筵講官國史總裁修實錄成/進禮部侍郎陞南禮部尚書卒諡文安英為人寛洪)¶
　(樂易詩文古雅尤善草書自號/泉坡有泉坡文集若干卷行世)鄒良(樂安人永樂乙/未進士任松溪)¶
　(邵武知縣境内大治松有銀鑛中貴主持為民患奏/罷之陞衡州知府政善民安致仕居鄕正身率物時)¶
　(稱古人君/子省志)何自學(金谿人宣德初進士累官陜西安/察使讞鞠明允民喜不寃省志)¶
　姜洪(樂安人宣德進士召試便殿大加稱賞修實錄/成進官修撰洪為文舂容贍雅詩有唐人風歸)¶
　(卒于家有文集及筆/府詳述行于世省志)吳與弼(溥子生八歲侍親遊京/師從楊漙學見伊洛淵)¶
<pb:KR2k0008_WYG_054-28a>¶
　(源輙有尚友之志以聖賢為必可師收斂身心倡鳴/道學天順間聘至授以左春坊左諭德力以疾辭歸)¶
　(為文清明峻潔曲折紆徐讀之自使/人興起及門受業者千數百人省志)謝輔(樂安人性/聰敏讀書)¶
　(過目成誦正統己未第進士累官浙江左參政金華/盜聚入其壘諭以禍福賊感泣扣地遂散輔為人與)¶
　(物無忤操履端方/始終如一省志)伍福(臨川人領正統甲子鄕薦歴/官陜西督學副使致仕卒為)¶
　(人風格峻整言動有法詩文典雅世推/服之兄禮歴官曹州知州有善政省志)黃矩(金谿人/自幼英)¶
　(邁警敏孝弟根于天衷無意進取斟酌冠婚喪祭四/禮行于家賙貧恤孤惟恐或後郡邑屢以材德薦皆)¶
　(以母老辭論者謂其古心古德/可與黃叔度陳太丘並稱省志)王常(臨川人登正統/進士除監察御)¶
　(史巡歴居庸時沙漠有警常固城守葺要以勤能稱/受璽書白金之賜復巡南畿風裁茂著劉儼為作兩)¶
<pb:KR2k0008_WYG_054-28b>¶
　(甸觀風記以/紀其績省志)楊貢(樂安人正統己未進士歴監察御/史按治蘇松歳大饑以便發兌軍)¶
　(米數十萬石以賑民賴更生陞蘇州/知府輕徭薄斂民謂之楊青天省志)黃會(臨川人景/泰初登進)¶
　(士授行人司左司副持身不汚奉使不辱陞南京/屯田郎中綽有能聲官至苑馬寺少卿卒省志)胡¶
　九韶(崇仁人性重厚刻苦學問動循規矩少從吳康/齋遊以道自任為文務典實不樂浮躁孝弟之)¶
　(聲聞於鄕井卓為/一代之醇儒省志)羅明(崇仁人少有美質登景泰甲/戍進士任御史巡浙江廣西)¶
　(風采凜然以才力著尋以僉事專理廣西軍務蠻獠/寇賓州明募兵格戰俘馘甚衆生擒賊首仕至副使)¶
　(歸省/志)謝綬(輔子景泰甲戌進士歴官四川左參議平/崇彭寇改廣西適荔浦猺獞稱亂綬乘禨)¶
　(帥師圍於桂山岩同事者欲屠之賴綬以全活者萬/計請置永安州治轉陜西參政賑饑民築引流隄立)¶
<pb:KR2k0008_WYG_054-29a>¶
　(横渠祠士民樹碑以紀其績累陞刑/部侍郎南京禮部尚書卒于官省志)徐瓊(金谿人天/順初廷試)¶
　(第二除翰林院編脩預脩大明一統志英廟實/錄寵賚甚隆官終太子太保禮部尚書省志)陳勉¶
　(臨川人登成化己丑進士除工部主事提督遵化鐵/厰痛革宿弊陞刑部郎中屢平反大獄出知泉州捕)¶
　(海寇禁水火葬親澆俗漸還以憂去士庶相與立愛/民碑官終河東運使長子威次嬰俱進士第省志)¶
　吳哲(臨川人成化壬辰進士任嘉定知縣築堤四十/里以捍海潮酌兩京歳額費立小婁塘以便民)¶
　(呼為吳公市陞監察御史人莫敢撓以私巡兩淮鹽/課鬻餘鹽二千餘萬引開各塲運河九十八道再巡)¶
　(畿内權寵家侵據民地若干悉復之簡刑興/利民免流離論者謂其得激揚之體省志)洪鍾(崇/仁)¶
　(人幼有異質稱神童甫七歲隨父之京有以其所著/書進憲廟召見嘉嘆命讀中秘書年十八登進士除)¶
<pb:KR2k0008_WYG_054-29b>¶
　(中書舍人陞禮部員外郎卒/清材不夀士林惜之省志)謝緝(樂安人成化中進/士授醴陵知縣有)¶
　(善政歴刑部主事治獄明慎陞工部郎中治水徐州/漕運軍民德之陞知處州府宅心寛厚政尚平易有)¶
　(古循良風年未六十即乞去士民作去/思錄弟紳以孝行聞詔旌表其門省志)吳世忠(金谿/人生)¶
　(而穎英𢎞治庚戌進士歴官給事中以謇諤名天下/擢湖廣參議陞延綏僉都御史選將練兵羌人不敢)¶
　(犯以疾歸卒于家所著有學庸通/㫖洪範考疑矜菴詩蠢遇錄省志)王萱(金谿人幼超/穎書過目即)¶
　(成誦登𢎞治壬戌進士改庶吉士授刑科給事中條/陳多所采用嘗視師四川兩平蜀寇擢通政司右參)¶
　(議以疾卒于/京邸省志)¶
列女陳氏(臨川縣人涂端友妻宋紹興中盜起被驅迫/之不從乃幽之壁屋居數日族黨齊金帛來)¶
<pb:KR2k0008_WYG_054-30a>¶
　(贖其孥賊引陳令歸陳曰吾聞貞女不出閨閤今吾/被驅至此何面目登涂氏堂復罵賊不絶竟死之)¶
　梁氏(臨川人歸夫王氏家纔數月㑹元兵至與夫約/曰吾必死若後娶當我吿頃之夫婦俱被掠有)¶
　(軍千户强使婦從己婦紿曰夫在情不忍乞歸之而/後可千户從之約夫行遠即拒罵奮摶乃被殺越數)¶
　(年夫謀更娶議輙不諧因吿故妻夜夢妻云我死後/生某氏家後當復為君婦明日遣人聘之一言而合)¶
　(詢其生與婦/死年月同云)鄧氏(名柔玉臨川人適章宗原甫再歲而/宗原死于紅中室無期功親鄧往)¶
　(依父母踰月子惠生惠數歲鄧携歸故廬勤/女事以為家洪武間事聞旌表命下卒省志)劉氏(名/順)¶
　(慶吉水人元國史院編脩劉楚竒女臨川/饒伯振妻未亡守節永樂間旌表省志)黎氏(臨川/黎友)¶
　(和女吳彦升妻守節自誓清儉謹畏/能處人所難處吳康齋為立傳省志)黃氏(名季貞崇/仁王仲高)¶
<pb:KR2k0008_WYG_054-30b>¶
　(妻仲高以尸役死于郡黃年二十四父母欲嫁之黃/曰使吾兄弟或亡其外父奪父新婦以嫁父豈欲乎)¶
　(寧忍饑寒以奉舅姑不可違禮父母/知不可强從之正統間旌表省志)熊氏(樂安丘咨/疇妻夫故)¶
　(無子舅姑且没哭曰妾不幸如此尚何用此生乃自/縊以殉正統間同臨川聶同文妻胡氏旌表省志)¶
　葉氏(臨川朱希軾妻軾亡累奉姑以孝子/昇以明經為儒官景泰中旌省志)許氏(臨川/進士)¶
　(何書女適宜黃李時傑傑死許年十九/守志不二訓孤有法天順初旌省志)貝克寛妻(黃/氏)¶
　(崇仁人夫亡守節/成化間旌表省志)董氏(名官貞樂安王表之妻年二/十二夫卒斂訖即入室自經)¶
　(死楊貢為作烈婦傳成/化間事聞旌表省志)聶氏(名妙真樂安人年十/五納同邑王所聘未)¶
　(嫁而所聘亡訃聞涕泣欲往弔父母不可聶曰兒雖未/入王門然既以身許之不可再醮遂闔户自經死以)¶
<pb:KR2k0008_WYG_054-31a>¶
　(其喪歸王氏與所聘合葬焉羅倫取/其事而傳之成化中詔特旌表省志)元氏(樂安王德/脩妻德脩)¶
　(卒元年二十有五遺腹三月而生子家特貧勤紡績/以事舅姑撫孤子至成立邑令陳世良為立傳稱其)¶
　(孝慈節義俱盡焉成/化間受旌表省志)郭氏(崇仁李賢妻年十九歸于/賢賢病足伏床者三年旦)¶
　(暮湯藥久而彌謹比卒棺斂畢乃大慟曰妾望夫以/終其身夫亡無子妾將焉托遂潛縊于後園之木間)¶
　(尋被旌/省志)萬氏(崇仁羅元方妻夫亡守/節𢎞治間旌其門省志)胥氏　李氏(皆/臨)¶
　(川人李胥之嫂也正德壬申盜突至其里姑嫂走避/之正舍傍有湖盜追之將及二女相携投湖而死省)¶
　(志/)詹氏(樂安洪立妻正德辛未流賊犯邑執詹與男/去行至東隅杏村井乃紿賊求水密謂男曰)¶
　(記母在此井遂投之賊退收其屍面如生時同邑志/傅愈銘妻易氏詹崇妻潘氏俱被執不從遇害省)周¶
<pb:KR2k0008_WYG_054-31b>¶
　氏(東鄕陳忠妻正德七年盜起忠率族人與戰不格/潰圍走周被執自投于沼其伯母王氏掲氏嬸張)¶
　(氏饒氏王氏女金玉俱溺水後皆旌表時同邑季貫/五妻張氏梁氏元五妻周氏梁伯一妻晏氏俱被執)¶
　(不屈遇/害省志)¶
仙釋黃華姑(臨川人姓黃名令微脩道於井山行年八/十餘顔如處子時人號曰黃華姑唐開元)¶
　(中屍解刺史顔真卿/撰仙壇碑載其事)鄧紫陽(名思壦臨川人隱麻姑/山中唐開元末感虎駕)¶
　(雷車之異奄忽而化歸殯本山/靈昌太守李邕作碑記其事)王文卿(臨川人解呼/雷致雨役使)¶
　(鬼神之術宋宣和初召見時將有事明堂雨不止上/呼禱晴天忽開霽禮成復雨詔封冲虚通妙先生後)¶
　(歸老紹興一日謂其徒曰西北有黑雲起當速報我/移時果然即入室解化乾道初人有見之於成都者)¶
<pb:KR2k0008_WYG_054-32a>¶
　白陽禪師(號僊林姓王氏臨川人唐元和中出家於/白陽院脩行勤苦歲旱鍤地即泉湧出民)¶
　(得資以灌溉一日忽依鍤而化人推之仆地折齒屍/自起立里人投其屍于水三日沂流故處衆異之塑)¶
　(其骨而祠之/祈禱多應)¶
　¶
　¶
　¶
　¶
　¶
<pb:KR2k0008_WYG_054-32b>¶
　¶
　¶
　¶
　¶
　¶
　¶
　¶
　明一統志卷五十四¶
