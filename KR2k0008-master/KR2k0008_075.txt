# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.638213
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七十五
<pb:KR2k0008_WYG_075-1a>¶
欽定四庫全書¶
　明一統志卷七十五¶
　　　　　　　　　　　　　明　李賢等　撰¶
　　泉州府(東至海岸一百三十里西至漳州府長泰/縣界一百五十里南至海岸一百三里北)¶
　　　(至興化府仙遊縣界一百三十二里自府治至南京/三千二百五十五里至京師七千二百五十五里)¶
　　　(糧一十萬/九千石零)¶
建置沿革禹貢揚州之域天文牛女分野周職方為七¶
　閩地秦属閩中郡漢初属閩越國武帝時以其地属¶
<pb:KR2k0008_WYG_075-1b>¶
　會稽郡三國吳属建安郡晉属晉安郡梁置南安郡¶
　治晉安縣隋廢郡以其地属閩州唐初以南安縣置¶
　豐州貞觀初州廢聖厯初置武榮州治晉江景雲初¶
　改置泉州天寳初改清源郡乾元初復為泉州五代¶
　時南唐置清源軍節度宋改平海軍元為泉州路本¶
　朝改為泉州府領縣七¶
　晉江縣(附郭本晉晉安縣地属晉安郡隋為南安縣/地屬泉州唐開元中析置晉江縣景雲初於)¶
　(此置泉州宋元仍舊本朝/因之編户一百三十六里)南安縣(在府城西十五里/本東漢㑹稽郡侯)¶
<pb:KR2k0008_WYG_075-2a>¶
　(官縣地吳置東安縣晉改曰晉安屬晉安郡梁為南/安郡治隋廢郡改縣曰南安屬泉州唐初以縣置豐)¶
　(州後屬泉州宋元仍舊本/朝因之編户四十九里)惠安縣(在府城東北五十/里本晉江縣地宋)¶
　(太平興國中析置惠安縣屬泉州/元仍舊本朝因之編户三十六里)德化縣(在府城西/一百八十)¶
　(五里本福州永福縣地五代時閩析置徳化縣屬/福州後屬泉州宋元仍舊本朝因之編户八里)安¶
　溪縣(在府城西一百五里本隋南安縣地唐咸通中/析置小溪塲五代時南唐置清溪縣属泉州宋)¶
　(宣和初改為安溪縣元仍舊/本朝因之編户一十七里)同安縣(在府城西南六/百三十里本東)¶
　(漢侯官縣地晉析置同安縣属晉安郡後省入晉安/縣隋為南安縣地唐貞元中置大同塲五代唐置同)¶
　(安縣宋元仍舊本朝/因之編户五十三里)永春縣(在府城西北一百二十/里本隋南安縣桃林塲)¶
<pb:KR2k0008_WYG_075-2b>¶
　(五代時閩置桃源縣後唐長興初改為永春縣/屬泉州宋元仍舊本朝因之編户一十四里)¶
郡名清源(唐/名)温陵(圖經其地少/寒故曰温陵)¶
形勝川逼溟渤山連蒼梧(唐歐陽詹/二公亭記)近接三吳逺連二¶
　廣(宋連南夫修城記惟閩之泉近接三/吳逺連二廣萬騎貔貅千艘犀象)閩越奥區(㕔/壁)¶
　(記泉州閩越奥/區家尚禮樂)地帶嶺海(宋錢熙記閩之奥區泉南/為最其地帶嶺海華實之)¶
　(物頗與/岷珴同)表以紫㡌龍首之峯帶以金溪石筍之阻(宋/陳)¶
　(知柔修/二門記)¶
風俗民淳訟簡(宋王十朋止訟文泉在七閩/之中民淳訟簡素號易冶)俗尚儉朴¶
<pb:KR2k0008_WYG_075-3a>¶
　(圖冊瀕海者恃魚鹽為命依山/者以桑麻為業大抵皆尚儉朴)風俗淳厚(宋張闌云/泉之為郡)¶
　(風俗淳厚其人/樂善素號佛國)素習詩書(宋曹修睦建學表地/推多士素習詩書)檳榔¶
　為禮(圖冊里閭朋友吉凶/慶吊皆以檳榔為禮)¶
山川泉山(在府城北五里一名齊雲山又名北山峯巒/聳秀為郡之鎮上有石乳泉清潔甘美州名)¶
　(泉郡名清源盖本於此宋錢熙詩巍峩堆壓郡城隂/秀出天涯幾萬尋翠影倒時吞半郭嵐光凝處滴踈)¶
　(林/)龜山(在府城西南三峯/髙聳其狀類龜)紫㡌山(在府城西南二十/里常有紫雲覆其)¶
　(巔宋李邴云唐時泉人客洛陽邂逅一羽衣寄書紫/㡌𨼆者既歸授書遺以粟米半升還家視之金粟也)¶
　寳盖山(在府城南上有石塔宏壯聳㧞/商自海還者以塔為抵岸之期)石城山(在府/城南)¶
<pb:KR2k0008_WYG_075-3b>¶
　(又惠安縣東有城山/皆狀若連城故名)髙蓋山(在晉江縣境唐歐陽詹/母墳在其下詹拜墳有)¶
　(詩云髙盖山前日影微黄昏宿鳥傍林/飛墳前滴酒空垂淚不見叮嚀道早歸)金釵山(在府/城東)¶
　(南兩峯延袤若釵股然/宋梁克家嘗讀書於此)九日山(在南安縣治西連晉/江縣唐秦系𨼆此山)¶
　(宋朱熹詩北遊九日山散髪巖/上石仰看天宇近俯歎崖境窄)梅花山(在南安縣西/山上多梅)¶
　金雞山(在南安縣南六里俗/傳昔有金雞栖其山)朋山(在南安縣東北一/十五里兩峯並立)¶
　(如朋/字)螺山(在惠安縣北/勢若螺髻)登科山(在惠安縣西北宋盧/瞻讀書于此後舉八)¶
　(行科因/以名山)臥龍山(在惠安縣西北迂/回千丈狀若臥龍)文筆山(在惠安縣/南其峯尖)¶
　(聳若/筆)鶴堂山(在惠安縣西舊傳南唐留鄂公/葬時有二鶴來止于此因名)龍泉山¶
<pb:KR2k0008_WYG_075-4a>¶
　(在惠安縣南下有龍窟深尺許泉/水湧出居近者時見龍出之狀)九峯山(在惠安縣/南九峯髙)¶
　(聳爭/雄)錦田山(在惠安縣東南舊經昔有/民居山下開腴田萬頃)嘶山(在惠安/縣東南)¶
　(世傳五季時其山忽嘶響/應十餘里樵牧不敢近)五公山(在惠安縣東北相/傳梁僧寳公等五)¶
　(人𨼆于/此故名)大輪山(在同安縣治北羣峯環列如異人奇/鬼或乘車張盖或露冕峩冠或如帶)¶
　(甲或如躍馬/或如奔輪)三秀山(在同安縣西北又名仙人亭/山上有石榻禪床及仙人蹟)蓮¶
　花山(在同安縣西北峯巒髙聳/狀若蓮花又名金冠山)萬石山(在同安縣西/北其山衆石)¶
　(錯/綜)夕陽山(在同安縣西以其/常帯落日故名)文圃山(在同安縣西上/有花圃唐文士)¶
　(謝修嘗讀/書於此)崑山(在同安縣西南上有石如/盤盤有巨人跡祈雨多應)金鞍山(在/同)¶
<pb:KR2k0008_WYG_075-4b>¶
　(安縣南形若馬鞍上有泉/自石罅出雖大旱不竭)寳傘山(在同安縣南形若/傘盖又名寳盖山)¶
　康山(在永春縣北其山頓/伏而起為縣之障衞)大鵬山(在永春縣北突起/萬狀形若鳥翼)¶
　羊嶺山(在永春縣北地名/黄羊故山名羊嶺)浮空山(在永春縣北一峯/突聳宛如浮空之)¶
　(狀/)髙鎮山(在永春縣北形勢極峻/髙出羣峯為一邑之鎮)向龍山(在永春縣/北起伏屈)¶
　(回宛如龍/蛇相向)三貫山(在永春縣西北三/峯秀拔勢若貫天)石皷山(在永春/縣其狀)¶
　(如皷鳴則/天降霖雨)大羽山(在永春縣西重岡/疊嶂若鳥張翼然)白巖山(在永春/縣西山)¶
　(勢峻拔下/有白石巖)文章山(在永春縣西宋陳光/讀書于此後以文名)朝拜山(在永/春縣)¶
　(南峯巒森列蒼翠狀/若朝拜一名應龍山)錦繡山(在永春縣東舊名鬼/岫山宋光宗更今名)樂¶
<pb:KR2k0008_WYG_075-5a>¶
　山(在永春縣東北周迴數/十里時有音樂之聲)萬歲山(在永春縣東上有/一石刻萬歲山三)¶
　(大字磨/之不動)玉柱山(在永春縣東一峯/突起狀若玉柱)駟馬山(在安溪縣/西北以勢)¶
　(若駟馬/奔騰)黄龍山(在安溪縣治南又名登髙/山上有石如㡌如床几)黄蘖山(在/安)¶
　(溪縣西南/又名南山)閬山(在安溪縣西南俗名浪來/山以其山勢之來似浪然)旗山(在安/溪縣)¶
　(東山勢逶迤/若旗之揜映)宫山(在安溪縣東山腰有盤石可坐/數十人石中空虚宛若宫室)繡¶
　屏山(在徳化縣北層崖峭壁/若巨屏然上有仙人跡)九仙山(在徳化縣西聳/起九峯如筆中)¶
　(峯有/人跡)九坐山(在徳化縣北八十里其山有石龕廣闊/數丈唐正覺大師由九仙來宴坐其間)¶
　戴雲山(在徳化縣西北山頂髙聳雄/跨數里常有雲氣集其上)太湖山(在徳化/縣西四)¶
<pb:KR2k0008_WYG_075-5b>¶
　(面崔嵬山頂平廣數丈/内有池丈許影涵太空)五華山(在徳化縣西上有五/峯如蓮花狀又名根)¶
　(山/)南臺山(在徳化縣西南一名臺閣山其勢髙聳上/平如掌下有巨石如盤盤上有仙人足跡)¶
　瓊山(在徳化縣西南一名囷山上有石堂石/竈石鼎俗傳秦漢間有𨼆士居此修煉)鳳翥山¶
　(在徳化縣南秀出諸峯如/鳥之跂翥然一名鷂山)靈山(在徳化縣東竒峯峭/壁常興雲氣遇旱禱)¶
　(輒/應)石牛山(在徳化縣東北/有石類牛狀)雙魚山(在徳化縣自瓊山/而來兩峯奔趍若)¶
　(雙魚/然)蓮花峯(在南安縣西北其山聳峙上八石若蓮/花然宋朱熹詩八石天開勢絶攀筭來)¶
　(未似此心頑已吞繚白縈/青外依舊箇中雲夢寛)姜相峯(在九日山之東唐/相姜公輔貶居此)¶
　(卒葬峯上因名宋王十朋詩相國忠如宋廣平危言/流落晉江城天資自直無心賣何事青山亦得名)¶
<pb:KR2k0008_WYG_075-6a>¶
　髙士峯(在九日山唐秦系𨼆於此有石篆題曰髙士/峯元張光道詩淡淡梨花寂寂春一聲啼鳥)¶
　(隔花聞髙峯影轉金雞/月渤海晴横碧嶠雲)登龍峯(在惠安縣北宋崔拱/偕二子正則麗則讀)¶
　(書於此後父子/相繼登第因名)黄漸峯(在同安縣東卓然秀出冠於/羣山其間多産黄菊又名黄)¶
　(菊/山)龜巖(在泉山之半有巨石如龜篏空唐林藻林藴/歐陽詹皆讀書于此有石硯尚存又有崇秀)¶
　(塢醉/月石)三合巖(在惠安縣北連延萬疊三峯聳起/峭絶不可攀縁上有靈湫仙迹)靈馨¶
　巖(在徳化縣東北昔樵/人於此採杉獲異香)魁星巖(在永春縣與/縣學相對)金粟洞¶
　(在紫㡌山相傳元徳真人鄭文叔居之其受書遺粟/事説見山下宋寧宗御書金粟之洞四字刻于石)¶
　清源洞(在泉山之顛乃東甌王避漢兵處山隂有梵/刹四逼峻峯疊巘寓目登眺如在天上郡人)¶
<pb:KR2k0008_WYG_075-6b>¶
　(歲時/逰焉)彭湖嶼(自府城東出海舟行三日抵彭湖嶼在/巨浸中環島三十六施肩吾詩云腥臊)¶
　(海邉多鬼市島嶼居處無鄉里黒/皮年少學採珠手把生犀照鹹水)嘉木嶼(在同安縣/海中延袤)¶
　(百餘里民居千餘家又有大登小/登二嶼亦在海中小登廣十五里)涪洲嶼(在同安縣/廣一十五)¶
　(里居民/千餘家)海(在府城東及惠安同安二縣東南皆瀕海/自府正東海道行二日至髙華嶼又二日)¶
　(至鼂鼊嶼又二/日至琉球國)晉江(在晉江縣治南晉南渡衣冠士/族避地者多沿江以居故名)¶
　洛陽江(在晉江縣南二十里發源惠安縣至縣境入/海唐宣宗嘗微行覽山川勝槩有類吾洛陽)¶
　(之語/因名)天水淮(在府城西南唐刺史趙棨/開灌田至一百五十頃)東湖(在府城/東清源)¶
　(集有歐陽詹泉/州泛東湖序)萬家湖(李誼二倉記云城之東隅/有萬家湖者渺瀰十里)龍¶
<pb:KR2k0008_WYG_075-7a>¶
　湖(在府城南/一百里)金溪(在南安縣西一十里古諺云金溪/通人行狀元方始生宋建炎初縣)¶
　(令江慎置小橋/是年梁克家生)九溪(在南安縣南源發/栢峯山逶折而東)黄龍溪(在南/安縣)¶
　(南宋王十朋詩清源太守鬢蓬鬆未遂歸農/又勸農農事正興天不雨誰能喚起老黄龍)桃林溪¶
　(在南安縣/西二十里)藍溪(在安溪縣南源發萬山中/環繞一邑水深而碧故名)苧溪(在同/安縣)¶
　(西三十里/衆流所㑹)丁溪(在徳化縣南俗云水畫丁羅簮纓宋/時一夕雷雨決流一縱一横宛然成)¶
　(丁字邑人程揚休果登髙第林應龍詩/水從鼇頂分丁𣲖人向蟾宫占甲科)龍潭(在永春/縣東居)¶
　(近者時見龍出/之狀禱雨即應)常稔塘(在府城東唐刺史趙昌置後/昌為尚書民思之更名尚書)¶
　(塘溉田三/百餘頃)清玉泉井(在府治東南其水用/以染練勝於他井)旃檀林井¶
<pb:KR2k0008_WYG_075-7b>¶
　(在府治東南承天寺旃檀林/之南味甚甘冽宜煉糖霜)臨溪石井(在同安縣治/東較諸他水)¶
　(最重俗云/能愈瘴)蔡公泉(曽公濟記宋皇祐中蔡襄知泉州/與僚屬登山求水有泉自石罅出)¶
　(後人作亭/其上故名)甘泉(在安溪縣南極/甘冽異他井)芙蓉池(在晉江縣治/南内産芙蓉)¶
　金蓮池(在惠安縣治南産/花似蓮其色若金)秀才堤(唐南安黄曄有文/聲郡守烏仲儒以)¶
　(女妻之為築沙隄十里/直抵其廬號秀才隄)¶
土産鐵(安溪永春徳化/縣出舊有塲)鹽(晉江惠安同安/三縣出有塲)松子　蕉¶
　葛(各縣/出)蠣房(晉江縣洛/陽江出)荔枝　龍眼(俱安溪/縣出)枇杷¶
　甘蔗(俱永春/縣出)橄欖　香圓　黄彈　天門冬　麥門¶
<pb:KR2k0008_WYG_075-8a>¶
　冬(各縣/出)¶
公署福建市舶提舉司(在府治南永/樂元年建)泉州衞(在府治西/元為總管)¶
　(府本朝洪武/初改置衞)永寧衞(在府城東南洪/武二十年建)守禦福泉千戸¶
　所(在晉江/縣東南)守禦金門千户所(在同安縣東南俱/洪武二十年建)守禦¶
　中左千户所(在同安縣/之西南)守禦髙浦千户所(在同安縣/西俱洪武)¶
　(中建俱𨽻/永寧衞)¶
學校泉州府學(在府治南宋建為軍學本朝/為府學正統十一年重修)晉江縣學¶
　(在府治東舊在府學東宋淳祐四年建本朝洪武初/改為府治遂以泉山書院建今學正統十年重修)¶
<pb:KR2k0008_WYG_075-8b>¶
　南安縣學(在縣治東宋紹興中建/本朝宣徳六年重建)惠安縣學(在縣治/東宋熙)¶
　(寧中建在縣治西元元貞初/徙今所本朝宣徳十年重建)同安縣學(在縣治東南/宋紹興中建)¶
　(本朝永樂/八年重建)永春縣學(在縣治西宋紹興中/建本朝正統間重建)安溪縣學¶
　(在縣治東南宋紹興中/建本朝洪武間重建)徳化縣學(在縣治東宋建炎/中建本朝正統十)¶
　(三年/重建)¶
書院石井書院(在晉江縣西南石井鎮舊名鼇頭精舎/宋紹興初朱松嘗為鎮于此有教及民)¶
　(後熹來官同安至鎮訪父時事講訓益勤嘉定中鎮/官游絳立為書院繪二先生之像而祀焉本朝重修)¶
宫室北樓(在府治北即城樓唐貞元中刺史安定/席相建歐陽詹為記宋王十朋重修)明逺¶
<pb:KR2k0008_WYG_075-9a>¶
　樓(在南安縣宋鄭/丙有新建樓記)經史閣(在同安縣學後宋紹興間/朱熹建以蓄古今載籍元)¶
　(大徳中/重修)登髙閣(在徳化縣治西宋建邑人/以重九日登髙聚飲于此)中和堂(在/舊)¶
　(府治内宋王十朋詩堂前老樹幾經春閲徧泉/南舊守臣盡向中和堂上坐中和為治有何人)清暑¶
　堂(在舊府治王十朋詩仁風未/慰黎民意何忍堂中暑獨清)忠獻堂(在舊府治宋/建以韓琦諡)¶
　(為/名)安静堂(在舊府治王十朋詩前賢治迹尚堪尋留/得堂名直至今若欲斯民盡安静要須安)¶
　(静自/家心)思古堂(在九日山寺宋/朱熹有留題)愛松堂(在舊府治宋蔡/襄詩偏愛東堂)¶
　(砌下松三年瀟洒伴衰翁寒聲/動蕩潮初上踈影孤圓日正中)鳴臯堂(在惠安縣宋/龍溪李侯來)¶
　(知是縣惟一鶴隨行李涖止斯堂與士友商/較古今鶴侍其旁時或一鳴聲徹雲霄因名)魁瑞堂¶
<pb:KR2k0008_WYG_075-9b>¶
　(在府學講堂右宋解邦俊記紹興己卯雙蓮生於梁/克家讀書堂次年克家廷對魁多士乾道戊子生於)¶
　(貢院石啓宗復以亞魁顯慶元戌午生於學之/槐亭曽從龍作第一人邑人因建堂以識之)小山¶
　叢竹亭(在晉江縣治西北宋紹興間朱熹嘗講學于/此親書小山叢竹四字留之元至正中僧智)¶
　(潤建亭取/以為名)東湖亭(在府城東湖唐刺史席相嘗/宴秀才於此歐陽詹為序)真濟¶
　亭(在府治西南宋郡守/真徳秀建自書扁)廓然亭(在九日山宋元豐中/建朱熹詩遲留訪𨼆)¶
　(古祠旁眼底樛松老更蒼山得/吾儕應改觀坐無惡客自生凉)志喜亭(在府治宋郡/守倪思建)¶
　清芬亭(在宋市舶提舉司傅伯成詩歲晚/松篁期苦節春光桃李任多情)秦君亭(在/南)¶
　(安縣治西唐秦系𨼆居此因名宋陳瓘詩世梗賢路/塞達人識窮通攙搶天寳末美士如飄蓬聘君當此)¶
<pb:KR2k0008_WYG_075-10a>¶
　(時卷迹雲霞中能令/千載後歎息詩人窮)歐陽亭(在南安縣北唐歐陽/詹嘗逰憇于此因名)環¶
　翠亭(在永春縣治東邑人以重九/日登髙于此又名萬夀亭)西軒(在同安縣簿/㕔宋朱熹詩)¶
　(忩户納凉氣吏休散朱墨/暫愒豈非閒無論心與迹)髙士軒(在同安縣簿㕔西/北隅朱熹為簿時)¶
　(建自/為記)¶
闗梁石皷寨(在同安縣西南宋靖康間/建以禦山冦故址尚存)躍龍寨(陳光三/縣寨記)¶
　(云祥符中創於/徳化尤嶺之下)石井鎮(在晉江/縣西南)洛陽橋(在晉江縣東/北跨洛陽江)¶
　(一名萬安橋宋郡守蔡襄建累址于淵釃水為四十/七道長三百六十丈廣丈有五尺郭祥正詩洛陽橋)¶
　(一望五里排琨瑶行人不憂滄海潮蔡若/氷詩石架長橋跨海成論功直得萬安名)安平橋(在/晉)¶
<pb:KR2k0008_WYG_075-10b>¶
　(江縣西南石井鎮宋紹興中/趙令衿建其長八百餘丈)東洋橋(在晉江縣西南/宋趙令衿有銘)¶
　從龍橋(在南安縣西/宋治平初建)太師橋(在同安縣治東宋建隆/初留從效建張賛明為)¶
　(記/)西安橋(在同安縣西/宋元祐中建)躍津橋(在惠安縣北/宋崇寧中建)登瀛橋¶
　(在永春縣東北/宋淳熙中建)化龍橋(在徳化縣/東宋建)¶
寺觀承天寺(在府治東即/留從效舊宅)大開元寺(在府治西唐建本/朝景泰二年重修)¶
　崇福寺(在府治東北宋建/本朝永樂初重修)永隆資壽寺(在府治東北/宋建本朝永)¶
　(樂中/重修)法石寺(在晉江縣東南宋建/本朝永樂初重修)延福寺(在南安縣/治西寺有)¶
　(聚秀閣琴泉軒思/古堂及黄巢劒迹)報親寺(在南安縣西宋建/本朝洪武初重修)梵天寺¶
<pb:KR2k0008_WYG_075-11a>¶
　(在大輪山之麓/宋熙寧中建)資福寺(在同安縣南宋天聖間/建本朝洪武中重修)乾峯¶
　寺(在惠安縣/東北梁建)太平寺(在永春縣東南唐建/俱本朝永樂中重修)清水寺(在/安)¶
　(溪縣東北正統/中因燬重建)天王寺(在徳化縣北/五代時建)程田寺(在徳化/縣東)¶
　香林寺(在徳化縣/北俱宋建)五峯院(在晉江縣北内有瞻部靈/源閣相傳栁公權書而鳥)¶
　(雀不敢/棲止)靈光院(在惠安縣唐天祐/中建宋蔡襄有記)𤣥妙觀(在府治南/唐時建)¶
　崇道宫(在徳化縣西南/宋紹興中建)蓬萊宫(在徳化縣西/永樂中建)¶
祠廟姜秦祠(在延福寺内宋郡守趙令衿建以祠唐姜/公輔秦系自為銘曰嬰鱗神龍蹇蹇匪躬)¶
　(姜相之忠塵視公卿/惟義是榮秦君之清)忠孝祠(在府治東宋郡守真徳/秀建祀孝行林攅忠勇)¶
<pb:KR2k0008_WYG_075-11b>¶
　(蘇/緘)韓忠獻祠(在府治宋郡守王十朋建以祀宋相/韓琦琦之父國華知泉州琦生于此)蔡¶
　忠惠公詞(在崇福寺内宋宣和中建祀郡/守蔡襄又萬安橋傍亦有祠)蘇魏公祠¶
　(在同安縣學西朱熹為/簿時建以祀故相蘇頌)鄭君祠(在安溪縣廟記云君/諱振紹興十三年羣)¶
　(盜四起陷陣不返/鄉人立祠祀焉)趙忠簡公祠(在同安縣學朱熹為/簿時建以祀故相趙)¶
　(鼎/)王忠文公祠(在晉江縣治東宋紹定/中建祀郡守王十朋)朱文公祠(在/同)¶
　(安縣學葉/適有記)¶
陵墓姜公輔墓(在九日山下公輔愛州日南人唐宰相/貶泉州别駕卒葬于此吳拭詩滿林黄)¶
　(葉墜紛紛耆老猶言别駕墳舊府/光華關隴月故鄉蕭索海南雲)韓偓墓(在南安縣/偓唐翰林)¶
<pb:KR2k0008_WYG_075-12a>¶
　(學/士)留從效墓(在晉江/縣南)劉安仁墓(在南安縣之劉店安/仁南漢主劉龑之祖)¶
　(本上蔡人徙家/閩中卒葬于此)梁克家墓(在晉江/縣東)¶
古蹟刺桐城(泉州初築城日繞城樹刺桐因以名城宋/吕造詩閩海雲霞繞刺桐往年城郭為誰)¶
　(封鷓鴣啼困悲前事/荳蔻香銷減舊容)歐陽氏故居(在晉江縣潘湖環/湖百餘里四十餘)¶
　(家唐宋時絃誦相應賓薦嵗不乏/擢第者幾三十人今為浮屠宅)韓偓故居(在南安/縣偓自)¶
　(京兆徙此其詩有此地三年偶/寓家枳籬茅屋共桑麻之句)留從效故居(在永春/縣南五)¶
　(十餘里地/名留變)宋市舶提舉司(宋哲宗時始詔泉州置市/舶後廢崇寧初復置髙宗)¶
　(時亦罷/而復置)南外宗正司(宋慶厯初置大宗司崇寧初於/兩京各置外宗正司靖康之變)¶
<pb:KR2k0008_WYG_075-12b>¶
　(南外宗正徙京口建炎中自越移明尋/移泉州始至時宗屬三百四十有九人)睦宗院(宋崇/寧初)¶
　(詔置西京南京外宗正司睦/宗院建炎中隨宗司寓泉州)髙桂坊(在府城内宋王/十朋詩臚唱十)¶
　(年間亞魁出二豪桂髙/固可喜更看名節髙)牧馬地(唐栁冕以閩為六朝/牧馬之地宋天聖中)¶
　(向純嘗提點福泉/興化養放海嶼馬)¶
名宦唐趙頤正(開元末為晉江縣令開晉江/鑿溝通舟楫至城下民徳之)薛昱(清源/太守)¶
　(以清徳著郡人歌云/郡號清源官有清徳)趙昌(貞元間泉州刺史鑿塘水/以灌田為利甚博郡人懷)¶
　(之/)姜公輔(貞元末為宰相以剛直忤徳/宗謫為泉州别駕卒於官)趙棨(太和中/泉州刺)¶
　(史開晉江縣天水/淮以灌田民徳之)宋喬維岳(太平興國初陳洪進納/土以其子文顯為泉州)¶
<pb:KR2k0008_WYG_075-13a>¶
　(留後而以維岳為通判㑹盜起仙遊來攻城城中兵/寡勢甚危急維岳固守既而援兵至圍遂解詔褒之)¶
　王文寳(太宗時監泉州兵羣盜大起文寳與轉/運使揚克讓知州喬維岳共討平之)韓國¶
　華(真宗時知泉州性純直有/時譽俄遷右諫議大夫)沈周(知泉州治尚簡易/訟有可已者輒諭)¶
　(以義使歸思之獄以故少州舊多盜日暮市/門盡閉禁民勿往來公至除其禁而盜亦止)蔡襄(嘉/祐)¶
　(中知泉州州有萬安渡絶海而渡往來畏其險襄立/石為梁種蠣於礎以為固又植松七百里以庇道路)¶
　(閩人刻碑/以紀徳)陸藻(知泉州崇尚髙年招致郡中謝事五/老藻賦詩云五老三百九十七俱生)¶
　(仁祖承平時名齊廬阜久/傳世身異啇山深采芝)葉賓(知南安縣有盜截牛/舌其主以聞賓陽為)¶
　(叱去隂令屠之即有告盜屠牛者賓/謂告者曰截牛舌者汝也訊之果服)游酢(泉州僉書/判官以道)¶
<pb:KR2k0008_WYG_075-13b>¶
　(學淑士心以公勤奉官/長尋召為監察御史)孫夢觀(知泉州兼提舉市舶/重名節蠲租省罰為)¶
　(政有循/良之譽)朱松(監泉州石井鎮抱負經濟恥於自售後/胡世將撫諭東南見松竒之以聞於朝)¶
　(召試/館職)劉子羽(以徽猷閣待制知泉州子珙/亦嘗知是州民愛之如父母)陳康伯(知/泉)¶
　(州時海盜間作康伯招懷之盜多出降籍為兵久/之不逞者隂倡亂康伯訊得實論殺之州以無事)辛¶
　次膺(知泉州為政貴清静先徳化人/稱其不煩亦無絲毫掛吏議)陳俊卿(紹興中/為泉州)¶
　(觀察推官服勤職業同僚宴集恒謝不往一日郡中/失火守汪藻走視例以後至被詰俊卿唯唯推謝已)¶
　(而知其實問故俊卿曰某不能止同僚之行又/忍自解以重人之罪乎藻歎服以為不可及)倪思¶
　(紹興中知泉州新學校修城郭繕器械練卒伍/浚河渠造橋梁葺侯館立養濟院百廢畢興)李韶¶
<pb:KR2k0008_WYG_075-14a>¶
　(通判泉州忠厚純實郡守游九功素清嚴/獨異顧韶後又以寳章閣直學士知泉州)杜純(泉州/司法)¶
　(㕘軍泉有蕃舶之饒雜貨山積時官於州者私與為/市價十不償一惟知州闗詠與純無私買後事敗獄)¶
　(治獨兩/人無與)范如圭(知泉州南外宗官寄治郡中挾勢為/暴占役禁兵以百數如圭以法正之)¶
　王十朋(乾道中知泉州割奉錢&KR0878;貢闈布上恩恤民/𨼆朔望㑹諸生學宫講經詢政訟至庭曉以)¶
　(禮義多退聴者僚属間有不善反復/告戒俾之自新人懷其惠繪像祀之)朱熹(同安主簿/選邑秀民)¶
　(充弟子貟日與講説聖賢修己/治人之道禁女婦之為僧道者)顔師魯(知泉州専以/恤民寛屬邑)¶
　(為政始至即蠲舶貨諸商賈/胡尤服其清泉人塑像祀之)汪大猷(知泉州毘舍邪/嘗掠海濱居民)¶
　(歲遣戌防之勞費不貲大猷作屋二百區遣将留屯/故事蕃商與人爭鬪非傷折罪皆以牛贖大猷言安)¶
<pb:KR2k0008_WYG_075-14b>¶
　(有中國用島夷俗者/茍在吾境當用吾法)趙必愿(知泉州罷白土課及免/差吏𣙜鐵諷諸邑行義)¶
　(役秋旱力講行荒政乞撥/永儲廣儲二倉米振救)真徳秀(紹定中知泉州時/蕃舶畏苛征至者)¶
　(歲不三四徳秀首寛之至者驟増至三十六艘輸租/令民自槩聴訟惟揭示姓名人自詣州海賊作亂官)¶
　(軍敗衂徳秀祭兵死者/乃親授方畧以禽之)徐鹿卿(知南安縣既至首罷/科斂之無名者明版)¶
　(籍革預借決壅滯達寃抑邑以大治/歲饑處之有法富者樂分民無死徙)元陳䮄(至正中/為泉州)¶
　(潯美塲鹽宫以恩信得民調晉/江尹抑豪右恤凋瘵境内寧謐)本朝李鳳(洪武中泉/州知府為)¶
　(政民所信服嘗疏通湮塞河道以便灌溉/尤精嚴祀事而徴科不事鞭笞督責焉)戴玠(安溪/縣丞)¶
　(興學校課農桑立條約除煩苛招復流/移梗化者喻之不悛者繩之安溪稱治)胡器(洪武末/知泉州)¶
<pb:KR2k0008_WYG_075-15a>¶
　(府力拯病民之事每判死刑及徒配案恒鬱鬱不樂/或問其故曰吾為民父母不能化民以徳政致民至)¶
　(此/)洪葆(泉州府通判力佐政教郡以/治稱及卒父老為立祠祀之)陳永年(知惠安/縣縣有)¶
　(蝻螟之患永年禱於城隍忽鸚鵒蔽/空而下爭啄食之患以息歲賴有秋)應履平(知徳化/縣亷謹)¶
　(平恕勸學奨士/尋遷吏部郎中)古彦輝(洪武末為徳化主簿性敏而/果習吏事識大體不為苛察)¶
　(盡心民事尋召/為監察御史)尹宏(泉州知府亷正公勤深得/民心卒于官民為之立碑)温琇¶
　(永樂中知永新縣勸農興學均役平/賦常奏減歲造皮張常貢士民徳之)余慶(永樂中知/南安縣革)¶
　(奸弊均徭役修縣治興學校奏免崩坍海蕩貱米一/千二百餘石以復流亡秩滿去民遮道泣留如失父)¶
　(母志/郡)章文(宣徳元年任同安縣學訓導持重不茍其/教以身先之課文欲其典則不事浮靡)¶
<pb:KR2k0008_WYG_075-15b>¶
　(郡/志)何復(宣徳初知徳化縣邑自應古之後不得其人/復循序經理未朞而百廢具舉民不知勞亷)¶
　(平正大善得守官之道/為部使者敬重  郡志)閉禎(宣徳間任惠安主簿克/勤撫字秩滿以邑民留)¶
　(陞本縣知縣適境有虎患禎募人捕殺之餘皆逺遁/正統末鄰邑冦亂禎設險拒守邑賴以安秩滿去民)¶
　(碑其徳/  郡志)蔡錫(宣徳末知泉州府奏除洛陽東山大橋/三鎮戍兵公私皆便尤善摘伏即泉衞)¶
　(卒故悍竟不敢/為暴  郡志)陳宗全(宣徳末知徳化縣明恕亷介/為政有方先教化而後刑罰)¶
　(未朞年大/治  郡志)潘靖(正統初知安溪縣恤孤獨抑豪右强/愎以寂流民來歸者甚衆邑大饑靖)¶
　(諭巨室出羨餘以賑貧乏多所全/活及卒民立碑以紀遺愛  郡志)熊尚初(正統末知/泉州府有)¶
　(善政汀寇犯境勢猖獗城危急尚初率民兵敵之官/軍不援遂遇害後有司録其死事立祠祀焉  郡志)¶
<pb:KR2k0008_WYG_075-16a>¶
　武成(泉州衞千户有勇畧善騎射當正統天順間沙/尤及龍巖上杭累冦發累立戰功累陞福建都)¶
　(指揮僉當道薦其有將才又能/禮賢下士不類行伍中人郡志)徐瑛(正統末知晉江/縣亷慎寛平時)¶
　(汀冦作亂大軍屯駐瑛從容酬/應民無所擾全邑頼之  郡志)黄結(景泰間泉州府/學教授雅意作)¶
　(人泉舊不習春秋結至/始以是經授徒  郡志)歐陽復(天順末知泉州府亷/明公恕事集而民不)¶
　(擾訊決獄訟多所平反尤善體/究人情泉民以得不寃  郡志)蔣濬(成化初知晉江/縣莅官勤慎所)¶
　(事事務在利民獄非重犯悉遣之常禄外/毫不染指秩滿去民立去思碑  郡志)張遜(成化/初任)¶
　(同安知縣守已愛民刑清政舉士民/宜之及去民立遺愛碑以記  郡志)張鐸(成化初知/南安縣愛)¶
　(民禮士守法奉公省冗費均徭役民多其惠疏乞致/仕屆行民不忍别遮留之鐸重違其意為留數月而)¶
<pb:KR2k0008_WYG_075-16b>¶
　(去志/郡)康永韶(成化間由監察御史謫知惠安縣為人/簡易不事修飭而政事精明吏不敢忍)¶
　(丙申大饑永韶多方賑/恤民全活者衆  郡志)方汝榮(成化間任安溪知縣/莅官清苦勤政愛民)¶
　(尤留意學校士/民悦服  郡志)張伋(成化末知同安縣存心愛民政/不煩刑不苛而事亦辦當道亷)¶
　(其循良疏薦之㑹卒民/為立碑以志思  郡志)黄濟(𢎞治初由進士知南安/縣首興學校増選生徒)¶
　(時考校訓誨尤切愛民省冗費復流移政平/訟理遷去百姓不能留立碑以誦  郡志)李鋭(𢎞/治)¶
　(間知安溪縣以清/慎勤著聞  郡志)陳恩(𢎞治間任南安縣學訓導學/行充美待士子甚有恩然畔)¶
　(其教者必峻責之性恬于利/迨去之日槖無餘藏  郡志)潘援(正徳間任泉州教/授性潔而介有文)¶
　(譽教諸生隨材成就/多所樹立云  郡志)朱文簡(正徳間由舉人署晉江/縣學教諭學行醇美稱)¶
<pb:KR2k0008_WYG_075-17a>¶
　(其師道待諸生家嚴而有恩當道/及泉大夫無不愛且敬者  郡志)張津(正徳間以監/察御史出知)¶
　(泉州舊知建陽縣有治聲暨立臺端譽望益起邸報/泉守得公郡中想見風采而服時逆瑾煽熖鎮舶私)¶
　(人絡繹下郡邑津以嚴重鎮之輒屏息以去竟受/逆瑾排擯去之日百姓送者塞道且祝焉  郡志)霍¶
　球(正徳末晉江縣學訓導性坦夷行如其學課諸生/以身率之不倦與泉大夫士相過從講學之外無)¶
　(他及也/  郡志)¶
流寓秦系(本㑹稽人唐天寳末避亂客遊南安縣九日/山有大松百餘章系結廬其上宂石為研注)¶
　(老子彌年不出/卒年八十餘)韓偓(本京兆人仕唐為翰林學士承/㫖昭宗時朱全忠怒其薄己斥)¶
　(偓罪欲殺之以鄭元規解乃止累貶鄧州司馬天祐/初復召為學士偓不敢入朝挈其族南依王審知居)¶
<pb:KR2k0008_WYG_075-17b>¶
　(南/安)詹君澤(光州人避亂遷閩𨼆植徳山下嘗詣閩王/上書閩王昶欲留之君澤以詩謝之曰周)¶
　(粟縱榮寧忍食葛/廬頻顧謾勞思)傅自得(孟州人父察宋宣和中使/金以不屈而死母趙氏抃)¶
　(之女也抵泉因居焉自得以父死補官居泉杜門讀/書三應博學宏詞科子伯成伯夀俱登進士第為時)¶
　(名/臣)江公望(本睦州人宋徽宗時拜左司諌力言初政/後以直龍圖閣知夀州蔡京用事編管南)¶
　(安/)¶
人物唐歐陽詹(晉江人其先皆為本州州佐縣令詹弱/冠能文觀察使常衮大竒之貞元初舉)¶
　(進士與韓愈等聨第皆天下選時稱龍虎榜仕為國/子四門助教詹事父母孝與朋友信義其文章深切)¶
　(明辯有集十卷從子柜/亦能文開成中進士)陳嘏(晉江人開成間第進士/累官刑部郎中宣宗嘗)¶
<pb:KR2k0008_WYG_075-18a>¶
　(竒其才曰陳嘏琬琰器/也将大用之以疾卒)五代康仁傑(泉州人喜儒學/頗自勵尤工於)¶
　(詩因遊江淮㑹南唐陳徳誠出次池陽仁傑以詩投/之徳誠薦至金陵時陳洪進據漳泉南唐主召問其)¶
　(土俗仁傑對荅無滯授鄂州文學補溧/陽簿性循素儉門無私謁終汾陽令)宋留從效(永/春)¶
　(人少習兵法初事南唐後事宋太祖為清逺軍節度/使封鄂國公凡賦斂之無名者悉奏除之民感其徳)¶
　(從弟從惠性勤儉/仕為揚州觀察使)劉昌言(南安人少篤學文詞靡麗/太平興國中舉進士累官)¶
　(同知樞宻院事初趙普留守西京表為通判及疾屬/以後事昌言盡心太宗嘉其忠於所舉出知荆南府)¶
　(真宗即位就拜工部侍郎子有方/比部員外郎有政虞部員外郎)錢熙(南安人博貫/羣籍善屬文)¶
　(舉進士嘗獻四夷來王賦太宗愛其材遷殿中丞直/史館後通判朗衡杭越州熙負氣善談笑精筆札嘗)¶
<pb:KR2k0008_WYG_075-18b>¶
　(擬古樂府著雜言十數篇及措刑論為識/者所許有集十卷子䝉吉亦進士及第)陳從易(晉/江)¶
　(人第進士累官侍御史改刑部員外郎知䖍州後進/龍圖閣學士知杭州好學彊記激直少容喜别白是)¶
　(非多面折人所著有泉山/集中書制稿西清奏議)王言徹(晉江人登端拱進/士知南豐縣有治)¶
　(績遷知邵州歴漳鄂滁州在漳時開蓮浦以泄水患/又植夾道松自漳抵泉後守舒唯作詩美之在鄂及)¶
　(滁民生/祠之)黄宗旦(惠安人總角日祖禹錫命賦早春詩/有就中喜是龍門客躍出洪波只待)¶
　(雷之句當時皆器重之後第進/士累官知襄州有文集十卷)曽公亮(晉江人舉進/士知㑹稽縣)¶
　(累官吏部侍郎同中書門下平章事公亮方厚莊重/沈深周宻明練文法習知典故韓琦為首相每咨訪)¶
　(焉累封魯國公以太/保致仕卒諡宣靖)曽孝寛(公亮子以䕃知桐城縣/累官僉書樞宻院事後)¶
<pb:KR2k0008_WYG_075-19a>¶
　(以端明殿學士知鄆州從弟孝廣累官户部尚書歴/知杭潭鄆饒廣五州莅官以嚴稱孝藴亦歴知數州)¶
　(累官龍圖閣學士曽孫懷累官右丞相嘗曰事之/大者視之以小小者視之以無天下無復事矣)蘇¶
　紳(晉江人博學多知舉進士累官三司鹽鐵判官時/以災異求直言紳上疏極言時事後為翰林學士)¶
　(出知河陽/徙河中)蘇緘(紳弟舉進士累官皇城使知邕州時/交阯入寇城被圍四十餘日民無叛)¶
　(者以援師不至城䧟闔門自焚神宗聞緘死嗟悼贈/奉國軍節度使諡曰忠勇以其子元為閣門祇候邕)¶
　(人為緘/立祠)楊汲(晉江人登進士第調趙州司法讞獄得/情主管開封界常平權都水丞行汴水)¶
　(淤田法神宗嘉之提舉淮西常平修古芍陂/灌田萬頃召判都水監紹聖中為户部侍郎)吕夏卿¶
　(晉江人舉進士為江寧尉修唐書成直秘閣同知禮/院英宗世歴史館檢討知制誥出知潁州長於史貫)¶
<pb:KR2k0008_WYG_075-19b>¶
　(穿唐事於新唐/書最為有功)蘇頌(紳子徙居丹陽舉進士累官右/僕射兼中書門下侍郎以太子)¶
　(少師致仕卒贈司空頌器局宏逺於書無所不通為/相務在奉行故事使百官遵職杜絶僥倖之源深戒)¶
　(疆塲之臣要功生事晚年巋/然獨立為時雅徳君子云)曽孝序(晉江人徙家泰/州累官至環慶)¶
　(路經畧安撫使論事忤蔡京竄嶺表後知潭州破平/猺人進龍圖閣學士知青州繕城訓兵金人不敢犯)¶
　(将官王定捕臨朐盜失利以言撼敗卒斬闗入㕔事/孝序與子訏皆遇害後贈光禄大夫諡威愍訏承議)¶
　(郎/)楊丙(晉江人少力學精於左氏春秋第進士累官/左司諫嘗論贓吏當自大吏始且謂大臣不)¶
　(為私則小臣不敢干以私臺諌不為私而後可以責/人之私累遷刑部侍郎中書舎人所著有易説禮記)¶
　(解西掖藁/諌垣存藁)曽誕(公亮從孫孟后廢誕三與鄒浩書勸/力請復後浩不報及浩以言南遷誕)¶
<pb:KR2k0008_WYG_075-20a>¶
　(著玉山主人對客問以譏之其書既/出或以比韓愈諌臣論誕仕亦不顯)吳岡(惠安人初/以詞賦貢)¶
　(不第取所業焚之曰是不足為乃研究經學第進士/教授邵峽二州時二州地偏俗陋人不知學自岡葺)¶
　(治黌舎磨勵諸生始相繼登科/第所著有耐閑翁詩集六卷)黄萬頃(同安人第進/士知雷州嘗)¶
　(陞言馬政甚悉擢太常少卿所著文/數百篇又集古今詩話為筆花五卷)江致堯(惠安人/以特奏)¶
　(任法曹通經學工於詩與/丘崇齊名所著有周禮解)許升(同安人從學於朱熹/熹每稱其天性恬澹)¶
　(無物欲之累後果深得/道學之藴為時名儒)盧瞻(惠安人學問該博操守/純正以八行應詔有詩)¶
　(集行於世孫應時少好學以特恩為寧徳簿裁決疑/獄民服其神時有爭牛者令疑莫決以屬應時挾奸)¶
　(者知不能欺/即歸其牛)梁克家(晉江人幼聰敏絶人書過目成/誦紹興進士第一累官㕘知政)¶
<pb:KR2k0008_WYG_075-20b>¶
　(事後拜右丞相封儀國公卒贈少師諡文靖克家/風度峻整謀國盡忠為文渾厚明白辭命尤温雅)留¶
　正(從效逺孫舉進士歴知循州紹興府又以龍圖直/學士制置四川兼知成都以簡素化民孝宗時拜)¶
　(右丞相紹熙初遷左丞相正謹法度惜名器以功封/魏國公卒諡忠宣有詩文奏議外制二十卷子恭丙)¶
　(端皆為尚書郎孫元英工/部侍郎元剛起居舎人)莊夏(泉州人淳熙中進士/知興國縣後累官兵)¶
　(部侍郎煥章閣待制屢上書言事/皆切時政史稱其負有為之才)洪天錫(晉江人寳/慶初進士)¶
　(累官工部侍郎兼直學士院出為湖南安撫使加至/端明殿學士卒諡文毅天錫言動有準繩居官清介)¶
　(臨事是非不可回折所著有奏議經筵/講義通祀輯畧味言發墨陽巖文集)薛舜俞(同安/人早)¶
　(工文藝登進士教授南劒州晚年問學/淹貫為文長於表啓有文集三百餘卷)曽從龍(公亮/四世)¶
<pb:KR2k0008_WYG_075-21a>¶
　(從孫初名一龍慶元間進士第一賜今名累官樞密/使兼㕘知政事有才行文學敭歴中外蔚有聲譽且)¶
　(無所附麗卒贈少師弟用虎天/麟地鳳皆歴顯仕以吏能著聞)陳龍復(泉州人與文/天祥同登第)¶
　(厯官大府少卿天祥開府南劒遷福建提點刑獄督/府㕘議後分司潮州積糧治兵天祥賴之及移屯為)¶
　(元兵所襲死焉龍復沈厚樸茂/有前輩風平生歴仕以清儉稱)元丘葵(同安人刻志/為學不求知)¶
　(於人所著有易解書直解詩口義春秋通義/周禮補亡御史馬伯庸薦於朝命未下而卒)傅定保¶
　(晉江人六歲通大學事母至孝太徳初用薦為漳州/學正首以太極圖西銘講説聴者悦服號古直先生)¶
　黄道賢(泉州人嫡母唐無子道賢襁褓時生母蘇以/疾去道賢長屢請於父召歸孝養二母父篤)¶
　(疾醫莫效乃禱天願減己年一紀益父夀父尋/愈比卒果延一紀廬墓終制後至元初旌其門)盧琦¶
<pb:KR2k0008_WYG_075-21b>¶
　(惠安人至正初進士尹永春民視如父母安溪寇亂/琦率邑民大破之斬獲千餘人時兵興列郡洶洶獨)¶
　(永春晏然後調寕徳/尹所著有圭峰集)吕祐(晉江人至正末郡城破有/卒拔刃脅其母索財不得)¶
　(欲斫其母祐奪其刄手指盡裂被傷仆地良久而/甦開目視曰母幸無恙我死無憾矣遂瞑目死)本¶
　朝陳章應(晉江人洪武中進士初授榆次縣丞調安/丘藩憲考其學優亷幹以狀聞特降旌榜)¶
　(嘉之仕至禮部/主事卒于官)倪維哲(晉江人永樂初第進士入翰/林為庶吉士授刑部主事以)¶
　(讞獄詳明賜幣帛陞郎中卒詔遣錦/衣官校送其柩歸仍命諸司祭之)劉孔宗(晉江人/永樂初)¶
　(進士擢户部主事能勤職務陞刑部郎/中未幾遷山西布政司㕘議致仕卒)羅閏(晉江人/永樂中)¶
　(舉進士擢監察御史持公守法/薦陞廣東按察司副使卒于官)張忠(晉江人永樂壬/寅由太學生擢)¶
<pb:KR2k0008_WYG_075-22a>¶
　(監察御史有能聲陞廣東按察司/僉事累平賊寇以靖地方致仕卒)王彦英(晉江人永/樂中舉進)¶
　(士擢行人持已端謹陞吏部員外郎能聲/著聞尋遷山西布政司左㕘議卒于官)朱鑑(晉江/人永)¶
　(樂中領鄉薦擢監察御史出按湖廣再按廣東茂著/聲績累遷右副都御史巡撫山西正統己巳敵衆入)¶
　(界時夜雪士卒難之鑑曰此李愬入蔡時也一鼓俘/之人謂西北鎖鑰被召還疏乞致仕歴官中外凡三)¶
　(十年諌疏數十上皆切時/政所著有願學稿  郡志)蔣疇(南安人永樂中進士/任監察御史貞度肅)¶
　(僚凜有風采所按属貪墨吏先拔家而去其審覆多/所平反士類以大用期之無何丁母憂而卒  郡志)¶
　陳道曽(章應孫性資朴茂邃於易第進士改庶吉士/自陳願受學職授吳縣教諭陞瑞州府教授)¶
　(遷無為州學正所至以師道自任為湖/廣浙江山西考官俱以公明稱  郡志)余福(惠安人/永樂中)¶
<pb:KR2k0008_WYG_075-22b>¶
　(進士授行人使交趾宣達有體夷人悦服以金銀器/用贈峻拒不受文廟亷知之深加嘆奬未幾巡北京)¶
　(剛直積忤當道出知撫州府再左遷太平府同知福/為人短小兩目烱然遇事慷慨不為利害趨避卒與)¶
　(世齟齬不至大/用云  郡志)崔惠(晉江人宣徳中領鄉薦任江西/石城教諭叛賊陳椿入䧟石城)¶
　(惠為賊所執逼令從之惠罵曰吾豈從/汝狗奴反耶㑹燬草營即投火焚死)莊敏(晉江人/正統中)¶
　(進士任吏科給事中骨鯁立朝論諌務存大體後出/守雷州威儀嚴重喜怒不形人不見其有為而事無)¶
　(不治云/  郡志)李思鄒(晉江人有勇力頗讀書知大義正統/十四年沙尤賊作亂其黨酋據黄山)¶
　(脅使從己思鄒叱之曰我作太平百姓豈從汝輩作/賊耶遂以義倡鄉里四百餘人立柵為禦屢與賊戰)¶
　(俱勝一日早適大霧晦暝咫尺不辨賊乘間攻柵衆/倉卒奔潰思鄒獨率六七人當柵門力戰死于賊暨)¶
<pb:KR2k0008_WYG_075-23a>¶
　(斂顔色如/生  郡志)楊智(晉江人幼有大志成化初舉進士擢/南京監察御史因天變陳言歴數大)¶
　(臣之尤無罪當黜者且及宫闈近幸遂賈衆怨繫詔/獄將寘重刑尋以科道交章辨釋黜廣西布政司照)¶
　(磨轉化州知州卒智歴仕未久其志節已卓然可/稱一斥不復竟死炎荒識者莫不悼之  郡志)蔡¶
　清(晉江人少頴異振脱凡俗蚤領鄉薦第一登進士/官禮曹累陞副使督學江西江以西故有文獻譽)¶
　(士難信服清至莫不相慶以為得師未幾寧庶人見/仇引去逆瑾亂政起清祭酒以壓人望而清卒矣清)¶
　(歴宦兩京一時名賢鉅士皆與定交於言語文字之/外嘗謂虚者聖學所以成始成終因扁其齋曰虚學)¶
　(者稱虚齋先生所著有太極圖説河圖洛書説啓䝉/圖解讀綱目管見易四書蒙引續説等書行于世)¶
　(郡/志)李聰(晉江人𢎞治庚戌進士授翰林院檢討充雍/府長史改吉府聰自為舉子時經術行義己)¶
<pb:KR2k0008_WYG_075-23b>¶
　(為士類所稱及輔藩王以剛正舉其職事正徳初疏/乞歸養家居杜門動遵矩度鄉士人敬重之稱曰古)¶
　(李先生/  郡志)傅浚(南安人𢎞治中進士授主事丁父憂遭/逆瑾宻法除名後瑾敗起工部員外進)¶
　(郎中敡歴中外/以績著  郡志)黄瑗(晉江人𢎞治中進士知長山縣/時山東旱蝗瑗多方拯濟隣境)¶
　(饑民聞之來就食者以萬計累陞肇慶/府知府以平賊功進三品秩焉  郡志)¶
列女林老女(永春人及筓未婚宋紹定中夏寇犯邑入/山避之猝遇寇欲汚之不從度不得脱紿)¶
　(曰有金帛埋于家盍同取之甫入門大呼曰吾寧/死于家決不辱吾身賊怒殺之越三日面如生)吕¶
　仲洙女(晉江人名良子父仲洙得疾瀕殆良子與妹/細良焚香祝天請以身代時夜中羣鵲遶屋)¶
　(飛噪空中有大星燁燁如月者三翼日/父瘳太守真徳秀嘉之表其居曰懿孝)許梅(同安人/本朝宣)¶
<pb:KR2k0008_WYG_075-24a>¶
　(徳中適同里宋𨼆山之子未㡬夫得痼疾梅奉之恬/然夫死誓不二事姑愈孝父憐其少逼之他適臨遣)¶
　(梅投水死潮/漲尸不流)王氏(泉州衞千户秦雄之妻雄早卒王/年二十一生子傑未晬獨與母何)¶
　(氏居或勸其改志輒號泣累日不食自是無敢言/者始終一節鄉里以為難年幾八十而卒  郡志)周¶
　氏(襄陽人名妙勝年十四適百户李蕃蕃從征苖蠻/陣亡周號泣購屍以葬矢志弗渝子敞嚴加訓戒)¶
　(少有過輒笞之茹素至老卒年六十後/其子累陞永寧衞指揮僉事  郡志)張氏(髙浦千/户孫榮)¶
　(妻也榮早卒張年二十四葬夫遂營兩壙為同穴計/姑與其兄強使再適張知其不可沮陽諾之至夕自)¶
　(縊死/郡志)曽氏(晉江人名選玉適莊允祥祥蚤卒家窘甚/曽罄其奩資以營殯葬舊姑欲奪其志曽)¶
　(以死自誓遂不得强誨育諸子家/道寖以成事聞旌表之  郡志)朱氏(名貞王泉州/衞指揮僉事)¶
<pb:KR2k0008_WYG_075-24b>¶
　(張盛妻歸盛僅一年而盛卒朱年甫十七遺腹方六/月生子昱時盛母偕其祖母俱無恙朱躬勤儉以養)¶
　(三母既卒復治三喪撫夫之三弟自是家益落乃抱/子昱依外祖蔣氏以居外祖母欲奪其志朱竊入室)¶
　(自經家人覺而解之良久方甦自是無復敢言者後/昱襲官朱垂老雖親戚罕見其面事聞旌表其門)¶
　(郡/志)林氏(晉江人名亥娘適阮矢從生子智宗僅三歲/而矢從卒家貧甚孝養一老姑雖辛苦人不)¶
　(能堪者林視之若平常老而益厲/郡守扁于旌善亭以旌之  郡志)李氏(晉江人適里/人尤惠後姑)¶
　(虐甚李孝養委順其意竟為姑所愛惠蚤卒男女俱/在攜李經營家計矢心不二鄉鄰以其事白于有司)¶
　(奏報旌其居曰/孝節  郡志)莊氏(南安人適黄欽祥越五年欽祥/卒舅姑慮其早寡莊知之以身)¶
　(誓為黄自是蓬頭垢面絶外事専治女工撫二子長/厥初年十九而天次厥仲娶陳生孫宻未踰月仲復)¶
<pb:KR2k0008_WYG_075-25a>¶
　(夭姑婦相依以守各以夀終督學/使得聞于有司禮幣旌之  郡志)林氏(安溪人適邑/庠生詹璡生)¶
　(子清方在襁褓而璡卒遺腹子源方五月矢志自守/父母雖欲奪之不可得二孤稍長遣就外傅源果登)¶
　(第官副使死贈生褒有司/以聞詔旌其門  郡志)蔡氏(晉江人名端謹蔡虚/齋妹也適南安黄逸)¶
　(逸以賦正總邑賦赴部没于途時蔡年二十五僅一/子在襁遂屏膏沐茹淡苦獨處一室接兄弟不踰閾)¶
　(未嘗登堂婺居三十餘年子成立且見/諸孫有司上其事詔旌其門  郡志)余氏(浙之西/安人適)¶
　(南安洪慶時慶為四川合州訓導以憂歸卒余年方/二十四誓以死從時值寇亂人皆避匿余獨抱二孤)¶
　(守柩不去或以家窘諭使再醮余厲聲斥之曰吾分/當死奈二孤耳毋促吾死棄二孤也言者遂寂自是)¶
　(深藏始終如一二孤成後以夀終鄉賢/士夫嘉其烈敬扁其堂曰慈節  郡志)徐妙善(永寧/衞人)¶
<pb:KR2k0008_WYG_075-25b>¶
　(幼有淑質畧渉書史年十八適百户梁福未幾福以/襲官卒于途徐年二十一家且貧即斷髪誓不再醮)¶
　(勤針指養祖姑王王殁殯葬如禮/守節五十年無少玷缺云  郡志)許氏(同安人生員/洪伯大妻歸)¶
　(數年未有子時尚少勸伯大娶妾永嗣伯大義之娶/陳生二子許育如己出伯大遘疾革度不可起許水)¶
　(漿不入口者數日泣而誓曰君不起妾寧獨生哉伯/大卒許含哀殯歛畢收其遺書付陳且語以善調䕶)¶
　(幼穉陳初不之覺遂潜入/臥内自縊而死焉  郡志)林氏(惠安何伯瑾妻伯瑾/死林年二十四撫其)¶
　(子公陽以至成立節操無玷公陽又死無子不以存/亡易心年七十餘終成化間有司以其事聞詔旌之)¶
　(郡/志)林氏(惠安人湖州通判莊政繼室生一女而政没/林甫二十二撫前妻之子尤有恩及資送己)¶
　(女不與前妻女等識者以為難孀居/四十餘年始終無少瑕玷云  郡志)盛氏(永春人顔/晁榮妻嘉)¶
<pb:KR2k0008_WYG_075-26a>¶
　(靖元年流賊剽掠及境晁榮隨民兵禦賊盛攜其男/女避賊安林為賊所得欲汚之不從遂遇害其養女)¶
　(陳珠年十五有姿色亦在獲中不汚于賊賊怒/并殺之邑侯為之殯葬復作詩以吊之  郡志)¶
仙釋蔡如金(泉州人唐天寳間為太原守棄官居/清源洞修真煉法勅賜靈應先生)譚紫¶
　霄(泉州人事閩王㫤封正一先生閩亡寓廬山棲𨼆/洞其徒百餘人有道術醮星宿禹步魁罡禁沮鬼)¶
　(魅禳祈災福知人之夀夭南唐主召至建康賜之道/號階以金紫皆不受金陵既下紫霄無疾卒人謂之)¶
　(尸解莫知其夀筭歸葬日/有祥雲白鶴盤繞送之)西蜀𨼆者(宋江公望多暇/亭記云東山之)¶
　(中有西蜀𨼆者居焉/危坐不寐二十年)行雲(有僧自福州來陳洪進禮/之一日謂洪進曰汝當為)¶
　(此山河主後果牧泉州行雲來見曰凡世報莫不前/定茍懷疑殺人鮮能令終故陳主雖廢張思漢幽于)¶
<pb:KR2k0008_WYG_075-26b>¶
　(别墅竟/以夀終)¶
　¶
　¶
　¶
　¶
　¶
　¶
　明一統志卷七十五¶
