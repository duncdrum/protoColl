# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.512713
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七十一
<pb:KR2k0008_WYG_071-1a>¶
欽定四庫全書¶
　明一統志卷七十一¶
　　　　　　　　　　　　　　明　李賢等　撰¶
　　潼川州(東至順慶府西充縣界二百六十五里西至成都/府漢州界一百八十里南至重慶府大足縣界四)¶
　　　(百七十里北至成都府綿州界九十里自府治至南/京七千二百六十五里至京師一萬二百六十五里)¶
　　　(糧二萬/石零)¶
建置沿革禹貢梁州之域天文井鬼分野春秋戰國為¶
　蜀地秦為蜀郡地漢置廣漢郡及郪縣蜀漢分置梓¶
<pb:KR2k0008_WYG_071-1b>¶
　潼郡晋又分置新都郡宋齊仍為廣漢郡梁於郪縣¶
　置新州西魏置昌城郡隋廢郡改新州為梓州後改¶
　為新城郡唐復為梓州又改梓潼郡後復為梓州又¶
　為東川節度治所五代時蜀為武徳軍宋改静戎軍¶
　又改安静軍尋復為東川節度後仍為安静軍節度¶
　重和初陞為潼川府元為潼川路本朝初仍為潼川¶
　府洪武九年改為州併郪縣入焉直𨽻四川布政司¶
　編户六里領縣七¶
<pb:KR2k0008_WYG_071-2a>¶
　射洪縣(在州南六十里本漢廣漢郡郪縣地西魏置/射江縣後周改曰射洪隋屬新城郡唐屬梓)¶
　(州宋末省元復置倂通泉縣/入焉本朝因之編户四里)鹽亭縣(在州東一百里/本漢廣漢縣地)¶
　(屬廣漢郡梁於此置北宕渠郡及鹽亭縣西魏置鹽/亭郡隋罷郡存縣唐屬梓州又分置永泰東關二縣)¶
　(宋仍舊元併永泰東關入/焉本朝因之編户三里)中江縣(在州西一百二十/里本蜀漢伍城縣)¶
　(後周置𤣥武郡隋改縣曰𤣥武尋置凱州大業初州/罷以縣屬蜀郡唐屬梓州宋改為中江縣元併飛烏)¶
　(銅山二縣入焉本/朝因之編户五里)遂寧縣(在州南二百四十里秦為/蜀郡地漢為廣漢郡地又)¶
　(分廣漢縣置徳陽縣東晋時蜀於徳陽縣界置遂寧/郡齊以為東遂寧郡後周置遂州又改遂寧郡曰石)¶
　(山隋初郡廢州存大業初改遂寧郡治方義縣唐初/為遂州後改遂寧郡復為遂州置武信軍宋陞為遂)¶
<pb:KR2k0008_WYG_071-2b>¶
　(寧府元改府為州本朝初因之洪/武九年改為縣編户一十七里)蓬溪縣(在州東三/百二十里)¶
　(本漢廣漢縣地梁為小溪縣地西魏為方義縣地唐/置唐興縣尋改武豐縣後復為唐興又改蓬溪縣屬)¶
　(遂州宋末縣廢元復置併長江/縣入焉本朝因之編户六里)安岳縣(在州南三百/八十里本漢)¶
　(資中牛鞞墊江徳陽四縣地梁立普慈郡後周置普/州治安岳及置多業縣隋改為普慈縣唐復置普州)¶
　(尋增置樂至崇龕二縣改州為安岳郡後復為普州/宋因之廢崇龕普慈二縣寳祐以後州縣俱廢元復)¶
　(置安岳縣併安居樂至入焉本朝洪武初復置/普州領安岳縣後又併州入縣編户二十六里)樂至¶
　縣(在州城北三百三十五里唐置樂至縣/宋因之元省𢎞治中復為縣編户六里)¶
郡名梓潼(蜀漢/名)昌城(西魏/名)新城(隋/名)東川(宋/名)¶
<pb:KR2k0008_WYG_071-3a>¶
形勝居水陸之要衝(通典左帶涪水右挾/中江居水陸之要衝)劔外一都㑹¶
　(宋乾道中奏陞潼川府狀江山/形勝水陸之衝劔外一都㑹)梓於西南為大都(通/泉)¶
　(縣連鼇閣記梓州沃野千里/人物盛繁於西南為大都)據涪水之上游(馬咸記/據涪水)¶
　(之上游人物冨/繁江山灑落)¶
風俗好勝尚氣不耻貧賤　士通經學古罕為異習(俱/舊)¶
　(經/)性輕揚喜虚穪尚奢靡好音樂(宋史地/理志)¶
山川牛頭山(在州西南二里形如伏牛古刻牛頭於崖/附臨城郭舊多樓閣為一方勝槩杜甫詩)¶
　(青山意不盡/衮衮上牛頭)龍頂山(在州西北二里蜿蜒/于牛頭山之後故名)長平山(在/州)¶
<pb:KR2k0008_WYG_071-3b>¶
　(北岡長/而平)東山(在州東四里隔涪江脩阜若長城有蘇/公泉暨石塔存焉以山在州東故名唐)¶
　(杜甫詩東山高頂羅珍/羞下顧城郭銷我憂)香積山(在州西北五十/里北枕涪江)金華¶
　山(在射洪縣北二里杜甫詩/涪右衆山内金華紫崔嵬)武東山(在射洪縣東/七里山下)玉¶
　屏山(在射洪縣南一十五里即古之白/崖山逺望懸崖宛類玉屏故名)獨坐山(在射/洪縣)¶
　(東南二十里射江涪江左右/合流此山卓然孤立故名)鳳凰山(在鹽亭/縣東北)負戴山¶
　(在鹽亭縣西自劍門南來起伏四百餘/里至此而蹲山有飛龍泉味極甘美)髙山(在鹽亭/縣西杜)¶
　(甫詩馬首見鹽/亭高山擁縣青)金紫山(在鹽亭縣北一十五里世傳/嚴震封馮翊郡主有金紫之)¶
　(榮故/名)龍固山(在鹽亭縣西北六十里山髙/四里四面懸絶可以固守)董叔山(在/鹽)¶
<pb:KR2k0008_WYG_071-4a>¶
　(亭縣東隔涪江水孤峰絶島峭壁千仞舊名潺亭山/隋縣令董叔嘗遊宴于此後人思其徳號曰董叔山)¶
　女徒山(在鹽亭縣東北七十里昔有女徒千人行役/路逢賊乃於山頂置柵禦之因名今山頂有)¶
　(祠/)皷樓山(在鹽亭縣東一百二十里山有三層高五/十丈又蓬溪縣亦有皷樓山雙峰對峙可)¶
　(望數百里王蜀時嘗置/古樓烽火於其上因名)𤣥武山(在中江縣東南一名/大雄山舊有真武祠)¶
　(今廢水中之石多若龍蛇/状隋有𤣥武縣以此名)天柱山(在中江縣西南/山巒孤秀如柱)火¶
　烽山(在中江縣東南蜀漢諸/葛亮嘗於此置烽火)覆舟山(在中江縣西南/二十里高五里)¶
　(山腹有風穴人徃視則/風從穴而起甚至折木)賴應山(在中江縣南九十/五里産銅及空青)銅¶
　官山(在中江縣西南九十八里産/銅即卓王孫鄧通治鉄之所)可蒙山(在中江縣/西南三百)¶
<pb:KR2k0008_WYG_071-4b>¶
　(二十里産銅唐貞觀末於/此置鑄錢官調露初罷)私鎔山(在中江縣南一百/三十里産銅廣人)¶
　(多採/之者)㑹軍山(在中江縣東南一百六十里漢昭烈入/蜀遣諸葛亮張飛畧地至此百姓以牛)¶
　(酒犒師/因名)飛烏山(在中江縣南一百七十里峻峭如/飛烏之状唐有飛烏縣以此山名)長¶
　樂山(在遂寧縣西形如/蟠龍頂平如砥)寳臺山(在遂寧縣西/山頂平如臺)書臺山¶
　(在遂寧縣西南唐/張九宗讀書于此)梵雲山(在遂寧縣/西南二里)玉堂山(在遂寧/縣北一)¶
　(十五里峰巒聳秀氣/象雄峙縣之主山也)鶴鳴山(在遂寧縣東北二十里/漢張道陵入蜀居此山)¶
　(養道行教後僊去/山有雙石鶴因名)靈泉山(在遂寧縣東一十里數峰/壁立有泉自巖滴下成穴)¶
　(深尺餘紺碧甘美流注不竭因/名宋楊大淵等守靈泉山即此)奴厥山(在遂寧縣南/一十五里本)¶
<pb:KR2k0008_WYG_071-5a>¶
　(名屈山唐景/雲中改今名)傘子山(在遂寧縣北一十五里環/山之民以植蔗凝糖為業)尋香¶
　山(在遂寧縣東二十里舊名血/腥山宋刺史白子昉改今名)龍頭山(在遂寧縣西/五十里有石)¶
　(如龍頭/故名)銅盤山(在遂寧縣東五十里/壁立四絶人莫能上)赤城山(在蓬溪/縣東二)¶
　(里中峰蔚然左右環/拱上有七曲老人祠)蓬萊山(在蓬溪/縣西)龍馬山(在蓬溪/縣西北)¶
　(一十里昔李章甫牧馬於山下産/一駒毛骨異常人呼為龍馬因名)青石山(在蓬溪縣/南一百七)¶
　(十里山有青石可為鐘磬采石者/必先祀其神唐青石縣以此山名)風門山(在蓬溪縣/南一百七)¶
　(十里四面峻絶/常有清風因名)伏龍山(在蓬溪縣西二百里/其山盤曲形如伏龍)明月山¶
　(在蓬溪縣西二百二十里兩峰對峙下臨涪水/相映而明唐賈島詩長江微雨後明月衆星中)龍多¶
<pb:KR2k0008_WYG_071-5b>¶
　山(在蓬溪縣南/二百二十里)鐡峰山(在安岳縣後/一名鳳凰山)大雲山(在鐡峰/山後上)¶
　(有棲/巖寺)雲居山(在安岳縣東南上有葛/僊洞崖畔勒龜鶴二字)鰲魚山(在安岳/縣北二)¶
　(十里以/形似名)落馬崖(在州南一十里唐易𤣥子嘗乘/馬至此崖上忽落馬躍入水中)龍穴¶
　(在射洪縣梓潼江/濵世傳有龍馬出)郪江(在州西南源自銅山赤岸/流至飛烏㑹衆流入長江)涪¶
　江(在州北源自吐蕃下歴綿州入本州東/南合中江為一歴遂寧縣與嘉陵江合)射江(在射/洪縣)¶
　(東南一十五里水經云涪江東南流合射江/李膺益州記婁灘東六里土人呼為射江水)大瀰江¶
　(在射洪縣東源出劔州又/有小瀰江在射洪縣北)中江(在中江縣東南夾流/有二源南江來自綿)¶
　(州舊神泉縣東江來自涪/成縣至𤣥武山下合南江)鳳凰川(在蓬溪縣北一百/二十里以州近鳳)¶
<pb:KR2k0008_WYG_071-6a>¶
　(凰山/故名)沈水(在射洪縣東南八十里公孫述據蜀時令/延岑盛兵于沈水固守漢臧宫進兵縱擊)¶
　(破之斬首溺/死者萬餘人)可波水(在射洪縣東/合梓潼水)桃花水(在射洪縣/東北流入)¶
　(涪/江)梓潼水(在鹽亭縣南源自劔州隂平縣竇圌山/經綿州入本縣界下白馬河入涪江)鵞¶
　溪(在鹽亭縣西北八十里其地産絹宋文同詩待将/一片鵞溪絹掃取寒稍萬丈長蘇軾詩為愛鵞溪)¶
　(白繭/光)麟溪(在鹽亭縣王蜀時/麟見於此因名)揚溪(在鹽亭縣源/出順慶府)赤溪¶
　(在遂寧縣北一十五里源自/蓬溪經本縣東流入涪江)倒流溪(在遂寧縣西一/十五里其水旋)¶
　(繞向北入/涪江因名)蓬溪(在蓬溪縣北源自蓬/萊山西通遂寧縣)珠玉溪(在蓬溪/縣西北)¶
　(七十里古有/珠玉村因名)岳陽溪(在安岳縣西即青竹溪遶縣東/流宋太守彭乘臨溪鑿石為曲)¶
<pb:KR2k0008_WYG_071-6b>¶
　(水每歲脩禊于此名翰林/灘以乘嘗官翰林故也)大安溪(在安岳縣/北七十里)浴丹井¶
　(在鳳凰山昔易/𤣥子浴丹于此)僊井(在遂寧縣北舊有霞/氣薰騰因名仙井)火井(在伏/龍山)¶
　(山下地窪若池以火引之有聲隱隱出地中少頃炎/熾夏月積雨停水則熖生水上水為之沸而寒如故)¶
　(冬月水涸則土上有/熖觀者至焚衣裾)破石井(在安岳縣西有巨石中/分而出水世傳為陳摶)¶
　(相地/所鑿)甘泉(在射洪縣南四十里唐時邑人黃嘉猷父/沒躬負土成墳感甘泉之應詔蠲租税仍)¶
　(旌其/門)飛龍泉(在負戴/山下)湧泉(在遂寧縣西北玉壘鎮壘/之曲有泉湧出灌溉壘傍)¶
　(之/田)洗筆池(在中江縣水色如墨相/傳有仙人嘗於此洗筆)零星池(在遂寧縣/西南四里)¶
　龍池(在遂寧縣西五里昔池側有栁樹大十圍後周/天和初有龍自樹昇士女共觀之其後樹枯池)¶
<pb:KR2k0008_WYG_071-7a>¶
　(竭/)放生池(在龍多山世傳唐武/后嘗令放生于此)方池(在安岳縣北舊/有陳摶手植蓮)¶
　樂至池(在樂至縣宋寇凖為/縣令嘗讀書于此)流杯池(在安岳縣東郡/守彭乗命工鑿)¶
　(之/)¶
土産桃竹(江心蟠石上出可為杖竹譜云竹性中皆空/此竹獨實如木唐杜甫詩江心蟠石生桃竹)¶
　(蒼波噴浸尺度足/斬根削皮如紫玉)蔗霜(遂寧/縣出)銅(中江縣/銅山出)鐡(鹽亭射洪/二縣出)¶
　鹽(本州境及所屬/七縣俱有井)柑　橘　天門冬(俱遂寧安/岳二縣出)曽青¶
　　空青(潼川/州出)¶
學校潼川州學(在州治東南宋熙寧間建/本朝永樂十四年重脩)射洪縣學(在/縣)¶
<pb:KR2k0008_WYG_071-7b>¶
　(治西宋元/符間建)鹽亭縣學(在縣治南唐貞觀間建/本朝洪武九年重建)中江縣¶
　學(在縣治南/晋時建)遂寧縣學(在縣治西南唐貞元間建二/學俱本朝洪武七年重建)¶
　蓬溪縣學(在縣治北唐開元間建/本朝洪武十四年重建)安岳縣學(在縣治/東南宋)¶
　(元祐間建本朝/洪武九年重建)樂至縣學(在縣/治東)¶
書院金華書院(在射洪縣學北元至正/間建肖陳子昻像祀之)張九宗書院(在/遂)¶
　(寧縣書臺山/唐貞元間建)東臺書院(在鹽亭縣西南二十五/里宋任伯傳讀書處)¶
宫室翔鳳樓(在蓬溪縣西近樓之/山有飛鳳之勢因名)官閣(在州北六十里/唐杜甫詩山腰)¶
　(官閣逈/添愁)元祐閣(在遂寧縣畫元祐人物又云司馬光/幼時嘗侍父池宰小溪後人慕之因)¶
<pb:KR2k0008_WYG_071-8a>¶
　(名/)玉虹閣(在安/岳縣)名世堂(在州治後有屈原司馬相如/王褒揚雄嚴君平陳子昻李)¶
　(太白蘇子瞻畫像以/八人皆名世之士也)來衮堂(在州治以宋丞/相趙雄得名)静治堂¶
　(在遂寧縣東北二里宋孝宗/書静治堂三大字賜丁逢)嘉禾堂(在遂寧縣宋尚/書蘇仲虎守是)¶
　(邦民獻禾一莖九穗/者百餘本因以名堂)山亭(在牛頭山唐杜甫詩路/出雙樹外亭窺萬井中)野¶
　亭(在射洪縣東唐杜甫詩江水東流去清尊日復斜/異方同宴賞何處是京華亭影臨江水村烟對浦)¶
　(沙狂歌遇形勝/得醉即為家)叩雲亭(在鹽亭縣/治西南)環翠亭(在中江縣/治南宋程)¶
　(建用記西園之勝有/環翠亭面北而抌南)讀書臺(在射洪縣北金華山唐/陳子昻嘗讀書於此杜)¶
　(甫詩陳公讀書/臺石上生青苔)孝義堂(在鹽亭縣東一百三十里宋/時邑人馮伯瑜剖腹取肝愈)¶
<pb:KR2k0008_WYG_071-8b>¶
　(父疾縣令卞詵為築臺于此立石旌表之又蓬溪縣/西亦有孝義臺蜀孟昶時里人程崇事親孝方冬母)¶
　(病思笋號泣林中為生數笋縣令陳元佐/詩戢戢蒼芽為母生淚痕落處兩三莖)¶
關梁孝弟橋(在州之文廟前宋時州學/生杜田舉孝弟因以名橋)徳星穚(在鹽亭/縣南近)¶
　(嚴氏故宅唐杜甫詩/有嚴家聚徳星之句)¶
寺觀兠率寺(在州南二里中有劉蛻文塜唐杜甫詩兠/率知名寺真如㑹法堂江山有巴蜀棟宇)¶
　(自齊梁庾信哀雖久何顒好不/忘白牛車逺近且欲上慈航)永福寺(在州西舊名/牛頭寺唐杜)¶
　(甫詩牛頭見鶴林梯逕遶幽深春色浮山外天河宿/殿隂傳燈無白日布地有黃金休作狂歌客回看不)¶
　(住/心)定光寺(在鹽亭/縣西北)安禪寺(在射洪縣/治西南)寧國寺(在中江/縣治東)¶
<pb:KR2k0008_WYG_071-9a>¶
　廣利寺(在遂寧/縣治西)普慈寺(在蓬溪/縣治西)東林寺(在安岳/縣治西)保和¶
　觀(在州治前唐王杞號易𤣥子為東川獄吏多隂徳/遇異人授靈丹於長平山後仙去郡人立祠祀之)¶
　(宋賜/今名)玉京觀(在射洪/縣治北)天禄觀(在鹽亭/縣治東)清虚觀(在中江/縣治北)¶
　𤣥妙觀(在遂寧/縣治東)棲霞觀(在蓬溪/縣治東)天慶觀(在安岳縣/治西北)¶
祠廟陸史君祠(在玉屏山梁時陸弼為瀘州刺史卒于/官歸𦵏過玉屏山舟不進乃卜𦵏焉人)¶
　(為立廟于此嘗旱縣/令禱於祠下即大雨)鐡山神祠(在安岳縣鐡峰山隋/時夷人入寇普昌瀘)¶
　(三州文帝命姚萇為都/統討平之普人為立祠)張諫議祠(在州西牛頭山/宋建諫議名雍)勾¶
　谿廟(在中江縣西祀隋/凱州守李直之)英顯廟(在獨坐山祀/唐陳子昂)靈䕶廟¶
<pb:KR2k0008_WYG_071-9b>¶
　(在州東唐建祀東/川節度使顧彦暉)旌忠廟(在遂寧縣北祀後唐東川/節度使夏魯竒元賜號旌)¶
　(忠本朝戴/於祀典)普應廟(在鐡峰山宋天彭人多岳授徒于/普及卒門人牟衮率諸子弟葬之)¶
　(并為/立廟)豐澤廟(在蓬溪縣東宋李洪生有神異歲凶捐/家貲全活十萬家及卒人為立廟崇寧)¶
　(間賜號/豐澤)¶
陵墓陳子昂墓(在獨坐山下江中唐盧藏用題道䘮千/載而得陳君子昂宋刺史郭廷謂詩䰟)¶
　(逐東流水墳/依獨坐山)二嚴節度墓(俱在負戴山下唐𤣥宗時/嚴震為山南西道節度使)¶
　(弟礪為東/川節度使)賈島墓(在安岳縣南三里唐杜荀鶴/詩山根三尺墓人口數聨詩)楊輔¶
　墓(在遂寧縣西南輔/宋端明殿學士)¶
<pb:KR2k0008_WYG_071-10a>¶
古蹟髙渠縣城(在鹽亭縣西十/六里隋置尋廢)廢涪城縣(在州西北六/十里後周為)¶
　(安城縣隋改今名元併入郪縣/乂東四百步有唐涪城縣故城)廢郪縣(在州治東本/朝併入州又)¶
　(州西一百里有/漢郪縣故城)廢通泉縣(在州東一百三十里西魏/改名湧泉隋復曰通泉唐)¶
　(屬梓州元併/入射洪縣)廢飛烏縣(在州西南一百三十里隋置/屬梓州唐宋因之元併入中)¶
　(江/縣)廢銅山縣(在州西九十里唐/置元併入中江縣)廢東關縣(在州東南/一百四十)¶
　(里宋置屬潼川府/元併入鹽亭縣)廢永泰縣(在州東一百三十里/宋置元併入鹽亭縣)廢¶
　青石縣(在州北五十里舊名晋興西魏改/青石隋唐屬遂州元併入小溪縣)廢長江縣¶
　(在州北三十里舊名巴興西魏改曰/長江隋唐屬遂州元併入蓬溪縣)廢小溪縣(在遂/寧縣)¶
<pb:KR2k0008_WYG_071-10b>¶
　(梁置西魏改曰方義縣唐因之/宋復改曰小溪元併入遂寧州)富國監(在州南九十/里本郪縣新)¶
　(井鹽塲宋置監/領其事後廢)龔頴宅(在遂寧縣/西龔雅村)陳子昂宅(在射洪/縣東武)¶
　(山/下)義木(在中江縣古有木五岐同本而生人呼/為義木土人兄弟多雍睦因以名鄉)¶
名宦三國霍峻(梓潼太守有治政及卒漢/先主率羣僚弔祭宿墓上)楊戯(梓潼太/守為政)¶
　(清約/不回)隋李直之(凱州刺史除害去弊興學設教化行/俗美有遺愛於民童穉歌曰李侯切)¶
　(莫去此地/可無憂)唐蘇榮(宰相味道之父/常為梓州參軍)李匡逺(鹽亭令勤/勞捕盗時)¶
　(號徤/令)郭元振(通泉尉任俠使/氣撥去小節)顔杲卿(遂州司法參軍/性剛直蒞事明)¶
　(濟嘗為刺史詰讓正/色别白不為所屈)高崇文(東川節度副使討平劉/闢之寇於通衢市肆不)¶
<pb:KR2k0008_WYG_071-11a>¶
　(驚珍貨如山秋毫旡犯脅/汚請命者為條上全活之)盧坦(東川節度使詔以兵/卒屯安州坦每朔望)¶
　(使人問其父母妻子視疾病/醫藥故士皆感慰無逃者)馮宿(東川節度使完城/郭增兵械十餘萬)¶
　(涪水數壊民廬舍脩/利防庸一方便賴)賈島(長江主簿有詩/名人為立詩碑)李絳(東川/節度)¶
　(使恩威並行/吏畏民服)李商隱(東川判官詩文/竒古號西崑體)栁仲郢(東川節/度使大)¶
　(吏邊章簡挾勢肆貪前帥不能/制仲郢因事殺之官下肅然)顔彥暉(東川節度使/王建來攻城)¶
　(䧟彦暉不屈自/刎舉族皆死)宋燕肅(知梓州作蓮花漏用候/昏曉又刻石以記其法)張雍¶
　(知梓州信王小波李順之/亂守城却賊後人為立祠)張士遜(知射洪縣李順亂/後除煩苛尚簡素)¶
　(弔窮恤孤歌/頌溢於道路)馮瓉(知梓州賊夜攻城瓉宻令促更籌/未夜分擊五皷賊悉遁去因縱兵)¶
<pb:KR2k0008_WYG_071-11b>¶
　(追擒其首/境内獲安)彭乘(知普州普人鮮知學乗為/興學召其子弟敎育之)趙尚寛(知/梓)¶
　(州恩惠洽民為一時所推敬/比代去吏民遮道攀戀不已)司馬池(小溪令正版籍/均賦役以澤民)¶
　(為/心)趙抃(梓州路轉運使窮城小邑無/所不至父老喜慰奸吏竦服)康延澤(普州刺/史全師)¶
　(雄作亂延澤招㪚卒千餘人破賊衆/三萬由是賊勢稍沮普遂等處皆平)劉甲(知潼川屬/火災之餘)¶
　(發廪以賑饑儲書以勸學席地以居民市田以/養士前後省費巨萬及代去郡人思而祀之)楊春¶
　前(知潼川民戴其/恩繪像祀之)劉光祖(知潼川文藻醇/雅仁聲四達)范百禄(提/點)¶
　(利梓路刑獄諸將欲屠瀘夷之/來䧏者百禄堅執不可遂受&KR1113;)趙士陴(知遂寧江水/暴溢瀕江有)¶
　(堤水囓其址士陴索胡床坐隄上左右/請避去不許移時水落時人以比王尊)李熹(知遂寧/治民寛)¶
<pb:KR2k0008_WYG_071-12a>¶
　(厚仁恕凡無名/之賦悉奏蠲之)李燾(潼川路轉運判官寛大愛民劾/守令不職者四人定一路財賦)¶
　(額上/之朝)虞祺(潼川轉運判官以仁恕愛民秦檜遣使臣/督一道例外貢方物祺以地瘠民困聞于)¶
　(上檜慙/而止)趙卯發(潼川府簽判又嘗為遂/寧州司户素以節行稱)本朝康汝楫¶
　(洪武末安岳知縣公勤涖政撫民有道/善績著聞去之日民遮道涕泣留之)劉庸(射洪/知縣)¶
　(持己嚴明賦役公平/後陞應天府治中)¶
人物漢王渙(郪人少好俠既而改節敦儒學累官洛陽太/令為政得寛猛之宜及卒宣帝嘆息之鄧)¶
　(后謂渙秉清脩之節蹈羔羊之義/百姓追思為之立祠子石為郎中)馮灝(郪人累官至/越嶲太守所)¶
　(在著政聲避梁冀隱居作易/章句及刺奢說恬然自終)王堂(郪人舉茂才拜巴/郡太守吏民生為)¶
<pb:KR2k0008_WYG_071-12b>¶
　(立祠遷汝南搜才禮士憲章朝右簡覈才識/郡内稱治孫商愽學多聞守蜀郡亦有治聲)王祐(郪/人)¶
　(隱居不仕陳紀山善知/人稱祐天下之髙士)三國李朝(郪人蜀漢益州别/駕與其弟邈俱以)¶
　(文稱於時邈仕為犍為太/守嘗面折昭烈以忠鯁稱)杜微(涪城人諸葛亮領益/州妙簡舊徳選為主)¶
　(簿數固辭舉而致之求歸亮曰君但當以徳輔時/不責以軍事何為求去乃拜諌議大夫以從其志)李¶
　譔(涪城人從梓潼尹黙講學五經諸子無不該覧蜀/漢後主以為太子庶子譔嘗著古文易尚書毛詩)¶
　(三禮左/傳指歸)李餘(涪城人蜀漢時年十三父殺人出亡母/下吏餘乞代母死吏不許遂自殺郡以)¶
　(狀聞詔圖/像府庭)晉李毅(朝孫性豁達賑恤窮民篤於故舊/仕為寧州刺史從弟苾仕為犍為)¶
　(太守以/清儉稱)王化(堂𤣥孫少有令望舉孝亷為梓/潼太守撫綏異俗得夷夏心)龔頴(遂/寧)¶
<pb:KR2k0008_WYG_071-13a>¶
　(人益州刺史毛璩辟為從事璩為譙縱所殺佐吏並/逃頴遂奔赴殯送以禮後縱僭位禮徵不起脅以兵)¶
　(刃執志/彌堅)唐王慧翼(郪人詞藻清逸墳籍博贍仕/為左補闕後遷通州司馬)陳元¶
　敬(梓州射洪人弱冠豪俠世髙貲歲饑嘗散粟萬斛/以賑鄉里以明經擢第拜文林郎武后居攝遂山)¶
　(棲茹木/而終)陳子昂(元敬子文明初舉進士上書言事武/后竒其才擢麟臺正字累遷右衞胄)¶
　(曹叅軍唐之文章至子昂始變雅正王/適稱為海内儒宗所論著世以為法)嚴震(梓州鹽/亭人兄)¶
　(侁舉進士累官行軍司馬震為興鳳兩州團練使韋/禎状其治行為山南第一後遷山南西道節度使累)¶
　(進同平章事卒贈太保謚忠穆從弟礪為興州/刺史累官尚書左僕射節度東川卒贈司空)趙㽔¶
　(鹽亭人篤學不仕明王伯天人大/畧李白有懷趙徴君詩即㽔也)李浦(射洪人著補/履十卷皆孟)¶
<pb:KR2k0008_WYG_071-13b>¶
　(子揚雄之㫖宰相張延賞表薦/拜右拾遺正色抗辭當朝敬憚)張九宗(遂寧人舉進/士持節封侯)¶
　(歸典鄉郡凡宫觀/碑銘多其所撰)李睍(射洪人少負俊頴讀書過目/即悟舉進士工於詩時人比)¶
　(之陳子/昂李白)宋蘇易簡(梓州銅山人父協累官至光禄丞/易簡風度竒秀才思敏贍太宗時)¶
　(進士第一以文章知名累官翰林學士承㫖眷遇敻/絶倫軰終叅知政事所著有文集二十卷子耆有才)¶
　(名仕為工/部郎中)蘇舜欽(易簡孫少有大志好為古文弱冠/極言時政范仲淹薦其才召試為)¶
　(集賢校理後寓呉中詩歌豪放尤善草書兄舜元/任氣節亦善詩歌草書尤工官至三司度支判官)汝¶
　顔(安岳人舉進士調鳳州幕職年未及請/致仕仁宗嘉其蚤退特授太子舍人)牟衮(鹽亭/人受)¶
　(學於多岳舉進士後有用中義先積/中學先兄弟皆出仕號一門四桂)景泰(安岳人舉/進士為防)¶
<pb:KR2k0008_WYG_071-14a>¶
　(州推官歴知寧原二州以竒兵敗元吴于彭陽改鎮/戎軍賊不敢犯後徙秦鳳路總管子思忠累官左藏)¶
　(庫副使思立熙寧中累立戰功知河州神宗/知其母老命其弟思誼為秦州判官以便養)馮光戬¶
　(安岳人李順之亂已平諸将縱殺附降光/戬白大将楊瓊止之自是降者日以千數)岑象(郪人/舉進)¶
　(士持心履行為士矜式出将/指使入侍經幄尤以端亮稱)王求(郪人舉進士知眉/州恂恂謹飾有譽)¶
　(於時子維亦舉進士仕至榮州/太守退休二十年清節大著)楊天惠(郪人舉進士/知雙流縣文)¶
　(詞有左氏西漢之風蘇/軾見其古律大稱許之)勾克儉(郪人舉進士累官殿/中侍御史出為河東)¶
　(路轉運使以/忠清明敏聞)馮如晦(安岳人舉進士范純仁帥環慶/時有訟純仁不法詔獄寧州命)¶
　(如晦徃訊之力辨其誣/冨弼韓縝有詩述其事)杜孟(普州人由太學因童貫/蔡京用事幡然而歸嘗)¶
<pb:KR2k0008_WYG_071-14b>¶
　(訓子孫曰忠孝吾家之寳經史/吾家之田時號為寳田杜氏)趙開(安岳人元符中/舉進士為成都)¶
　(路轉運判官善心計有通變捄弊之志建炎初都大/提舉川陜茶馬更茶馬𣙜酒法張浚治兵秦川犒賞)¶
　(所費盡取辦於開/而贏貲常有裕)馮山(安岳人熙寧末為秘書丞通/判梓州鄧綰薦為臺官山以)¶
　(不諳新法辭不就退居二十年/范祖禹薦於朝官至祠部郎中)馮澥(山之子登進士/歴官入朝以言)¶
　(事再謫靖康初召為左諫議大夫累遷尚書左丞紹/興中以資政殿學士致仕卒澥為文師蘇軾論西事)¶
　(忤蔡京郡人張庭堅以言事斥/象州死妻子流離澥力振其家)馮康國(遂寧人為太/學生負氣節)¶
　(苖劉之變張浚治兵平江先遣康國至杭州說折二/凶及浚宣撫川陜辟主管文字後都大主管川陜茶)¶
　(馬/)楊輔(遂寧人舉進士才足以有用明足以知姦累/官龍圖閣學士兼江淮制置使愛君憂國知)¶
<pb:KR2k0008_WYG_071-15a>¶
　(無不言兄弟五人自為師/友以孝著聞卒謚荘惠)呉泳(中江人嘉定進士歴/官著作郎屢抗䟽直)¶
　(言遷寳章閣學士歴知/温泉州所著有鶴林集)呉昌裔(泳弟早孤痛自植立/得程頥張載朱熹諸)¶
　(書研繹不倦舉嘉定進士歴官監察御史遇事敢言/後以寳章閣待制致仕卒謚忠肅所著有儲鑑奏議)¶
　(四書/講義)姚希得(潼川人嘉定進士累官叅知政事忠貞/清儉好引用善類屢抗疏直言以潼川)¶
　(郡公致仕卒贈少保所著/有續言行録及橘洲文集)任忠厚(郪人有文名一時/英俊願交舉進士)¶
　(朝貴事相汲引/官至二千石)茍允中(中江人𦵏父自培其墳三年/有虎二馴擾其傍醴泉出其)¶
　(下/)蹇彛(通泉人嘉定中進士累官通判金州端平間/元兵攻蜀彛堅守戰不能敵被擒不屈而死)¶
　(子永叔復力戰城破舉家死焉弟維之紹定中/進士都統王宣辟行參軍亦迎敵力戰而死)賈子¶
<pb:KR2k0008_WYG_071-15b>¶
　坤(潼川懷安軍人嘉定末進士為西和州推官關外/被兵子坤與郡守陳寅誓死以守城陷同家口死)¶
　(之追贈承議郎官其子仲武孫昌忠純孝同登咸淳/進士純孝後為右司郎中厓山師敗抱二女及妻牟)¶
　(同蹈/海死)元許維禎(遂州人元至元中為淮安判官屬縣/鹽城有二虎為害維禎黙禱神祠一)¶
　(虎去一虎死祠前境内旱蝗禱而雨蝗亦息是歲冬/無雪民多疾維禎禱之雪深三尺朝廷聞其事褒奨)¶
　(之/)趙成慶(郪人累官至兩臺中丞/激濁揚清臺閣生風)張谷寳(郪人歴兩/臺御史累)¶
　(遷平陽路總管政/聲清肅徳洽于民)崔洪範(中江人為涿州同知累遷/至兩臺御史剛正嚴明聲)¶
　(播朝/野)謝端(遂寧人弱冠師王奎文明性理為古文累/官至翰林直學士朝廷制册多出其手時)¶
　(稱其有良史才著/正統論傳于世)本朝王文貴(中江人洪武間舉進/士授司直郎累遷太)¶
<pb:KR2k0008_WYG_071-16a>¶
　(僕寺右/少卿)席書(遂寧人𢎞治初進士授工部主事郎/中陞貴州提學副使浙江按察使服)¶
　(御儉約僚屬多所感化官至/少保禮部尚書卒諡文襄)楊最(射洪人正徳初/進士歴知寧波)¶
　(府甚有/惠政)¶
仙釋漢張道陵(漢留侯之後生於天目山學長生之道/入蜀居鶴鳴山山有石鶴每鳴則有得)¶
　(道者道陵居此煉丹服氣石鶴乃鳴漢安元年感老/君降授以治身秘録曰吾昔為尹喜說經今再命汝)¶
　(普度含靈證汝功行與吾同昇道陵拜謝於是/驅邪誅妖佐國安民後登雲臺峰白日昇天)一新¶
　羅漢(潼川舊無鹽井唐一新羅漢遊蜀至此指/其地鑿之鹹泉湧出因置寺奉其遺軀)圓覺¶
　大師(姓李隴西人家于遂寧之長江師成都金和尚/授以二訣大厯七年忽見端相身坐圓光中逺)¶
<pb:KR2k0008_WYG_071-16b>¶
　(近花木變成&KR1567;蕚後端坐而/化肖像事之謂之聖觀音)¶
　　眉州(東至成都府仁夀縣界八十五里西至雅州/名山縣界一百八十里南至嘉定州夾江縣)¶
　　　(界一百二十里北至成都府新津縣界八十里/自州治至南京六千九百七十里至京師一萬)¶
　　　(四百一/十里)¶
　　　(糧三萬/石零)¶
建置沿革禹貢梁州之域天文井鬼分野秦為蜀郡地¶
　漢為武陽南安二縣地屬犍為郡蜀漢及晋宋皆因¶
　之齊分置齊通郡梁立青州西魏改眉州治通義縣¶
<pb:KR2k0008_WYG_071-17a>¶
　後周復為青州尋改嘉州治峨眉縣隋復為眉州大¶
　業初改眉山郡治龍游縣唐復為嘉州尋析嘉州别¶
　置眉州治通義縣天寳初改通義郡乾元初復為眉¶
　州宋因之改通義縣曰眉山以州屬成都路元屬嘉¶
　定府以附郭眉山縣省入本朝洪武初改為縣十三¶
　年復為州直𨽻四川布政司編户二十一里領縣三¶
　彭山縣(在州城北四十里本秦武陽縣屬蜀郡漢屬/犍為郡王莽改曰戢成東漢仍曰武陽為犍)¶
　(為郡治梁改靈石縣西魏改縣曰隆山置江州後周/省州置隆山郡隋初郡廢以縣屬陵州唐因之先天)¶
<pb:KR2k0008_WYG_071-17b>¶
　(初改彭山縣屬眉州宋元仍舊本朝洪武/九年併入眉縣十二年復置編户五里)丹稜縣(在/州)¶
　(城西八十里本漢南安縣地屬犍為郡南齊置齊樂/郡後周改齊樂縣隋初改丹稜縣又析置洪雅縣俱)¶
　(屬嘉州唐屬眉州宋復以洪雅屬嘉州元以二縣/省入眉州本朝洪武中復置丹稜縣編户五里)青¶
　神縣(在州城南八十里本漢南安縣地屬犍為郡西/魏置青衣縣盖取蠶叢氏青衣以勸農桑為名)¶
　(後周改青神縣并置青神郡隋初罷郡以縣屬嘉州/唐屬眉州宋元仍舊本朝洪武中併入眉縣後復置)¶
　(編户/四里)¶
郡名齊通(南齊/名)眉山(隋/名)通義(唐/名)¶
形勝坤維上腴岷峨奥區(唐盧拯/羅城記)峨眉揖于前象耳鎮¶
<pb:KR2k0008_WYG_071-18a>¶
　于後(同/上)山不髙而秀水不深而清(唐通/義志)水突蟇頥灘¶
　穿龍爪(宋張逺/霄詩)介岷峨之間為江山秀氣所聚(元/志)¶
風俗士以名節相尚(唐通義志士以名節相尚東漢/時多死節嘗稱士大夫之郡)俗¶
　近古者三(宋蘇軾逺景樓記吾州之俗近古者三士/大夫貴經術重氏族其民尊吏而畏法其)¶
　(農夫合耦/以相助)學者最多(宋政和五年御筆西/蜀惟眉州學者最多)業詩書重¶
　文獻(宋譙樓記其民以詩書/為業以故家文獻為重)畏公無訟(俗敦禮譲政/清訟簡李熙)¶
　(績詩民俗畏公無訟/事郡齋閑似野人居)¶
山川蟇頥山(在州城東七里自象耳山連峰壁立西瞰/玻璃江五十餘里至此磅礴蹲踞形類蟇)¶
<pb:KR2k0008_WYG_071-18b>¶
　(頥故名上有淘丹泉山腹有穴曰龍洞唐末有楊太/虚爾朱先生得道于此輿地紀勝人日出東郊渡玻)¶
　(瓈遊蟇頥眉之故事也蘇轍詩江上氷消岸草青三/三五五踏青行浮橋沒水不勝重野店壓糟無復清)¶
　(松下寒花初破蕚谷中幽鳥漸嚶鳴洞中泉脈龍睛/動觀裏丹池鴨舌生山下瓶罃霑穉孺峰頭皷樂聚)¶
　(簪纓縞裙紅袂臨江影青葢驊騮踏石聲曉去争先/心蕩漾暮歸誇後醉縱橫最憐人㪚西軒静曖暖斜)¶
　(陽着/樹明)醴泉山(在州城西八里環繞州城山半有八角/井清甘如醴故名蘇軾詩正似醴泉山)¶
　(下/路)白虎山(在州城東北八里其山壁立西臨𨗳江秦/昭王時白虎為害募州人康仲伏弩射殺)¶
　(之故名一名白獸/山下有白虎潭)快活山(在州城西北九里平地突/起髙百餘丈俗呼快活山)¶
　石佛山(在州城南二十五里山半有石佛像故名/蘇軾寄弟轍詩卜宅向何許石佛山南路)七¶
<pb:KR2k0008_WYG_071-19a>¶
　龜山(在州城西北二十里南北兩山夾對連亘十/餘里中坦夷惟七山羅列前後形皆類龜)筆¶
　架山(在州城西二十五里三峰峙立形如筆架山之/隂為瀘崩溝環居十數家皆善書人以為山靈)¶
　(所/鍾)盤龍山(在州城北四十里状若盤龍/一名走馬山下有臘魚堰水)息臺山(在州/城西)¶
　(東舘鎮北太平廣記昔有管輅叟遇一道人叟偕其/子携酒随道人入息臺山共飲之道人因取籍撿視)¶
　(云子夀止十八遂舉筆乙之/曰八十後其子年果八十)太旺山(在州城東南五/十里自蟇頥山)¶
　(南趨或起或伏至此/峯巒屹立迴拱州城)牛心山(在州城西北八十里山/絶頂有觀觀前有井相)¶
　(傳有道士於井取水鍊丹丹成適有蒲江縣主簿至/道士取丹與服之俱羽化而去至今土人呼觀與井)¶
　(並曰主簿化舊/有碑今多剥落)連鼇山(在州城西南九/十里相續如鼇)峨眉山(在州/城南)¶
<pb:KR2k0008_WYG_071-19b>¶
　(二百里來自岷山連岡疊嶂延袤三百餘里至此突/起三峯其二峯對峙宛若峨眉自州城望之又如人)¶
　(之拱楫于前宋宋白詩不知立/處高多少只見星辰在下頭)平葢山(在彭山縣治/北下臨繫龍)¶
　(潭上有/平葢觀)鼎鼻山(在彭山縣東北二里/山形曲如鼎鼻故名)金華山(在彭山/縣東五)¶
　(里有丈六佛/像夜多神燈)盤石山(在彭山縣東北六里上有普照/寺藏宋太宗真宗仁宗御書崖)¶
　(半有/石室)彭亡山(在彭山縣東一十里唐元和志周末彭/祖家於此而亡故名後漢岑彭擊公孫)¶
　(述至武陽營所問山名彭亡而惡之欲徙㑹日暮而/止是夜果為刺客所殺初岑彭至其地改曰平無今)¶
　(訛為平/模山)崌崍山(在彭山縣東北一十/二里𨗳江水在其南)打鼻山(在彭山/縣南十)¶
　(餘里劉宋時譙縱據蜀朱齡石討/之縱出兵塞打鼻山以禦之即此)象耳山(在彭山縣/東北二十)¶
<pb:KR2k0008_WYG_071-20a>¶
　(五里上有大悲道塲㑹昌寺下/有寳硯磨鍼二溪龍池蟹泉)天社山(在彭山縣漢/安橋上流漢)¶
　(建安間李嚴鑿天/社山通東道即此)北平山(在彭山縣西北三十里上/有天柱峯夜見五色神燈)¶
　(莫知其數漢張道陵得道於此唐杜光庭/詩天柱一峯凝碧玉神燈千點散紅蕖)東山(在彭/山縣)¶
　(東龍爪灘下宋虞允文次子公著築室讀書于此魏/了翁為書東山精舍四字李壁詩木落天清逺嶺多)¶
　(水平烟静鏡新磨周公謝傅/皆塵土病鶴閒來借一柯)飄然山(在丹稜縣西五/里上有爾朱真)¶
　(人道塲又/有丹龜)赤崖山(在丹稜縣/北二十里)龍鵠山(在丹稜縣北十/五里上有龍鵠)¶
　(觀乃成無為楊正見李鍊師三仙成道處宋李燾少/時讀書山中築室曰巽巖子壁&KR1033;亦讀書于此孝宗)¶
　(御書龍鵠山三大字石刻尚存壁有詩云抽得閑身/伴瘦笻亂&KR1201;青碧喚蛟龍道人掃徑收松子缺月初)¶
<pb:KR2k0008_WYG_071-20b>¶
　(懸天柱峯一/名龍鶴山)金釡山(在丹稜縣東南二十二里下臨/平羌江昔有主簿於此錬金丹)¶
　(故/名)簸箕山(在丹稜縣北二十五里/其山圓大以形似名)三菁山(在丹稜縣/東北三十)¶
　(里其山下/連外境)獨孤山(在丹稜縣/北四十里)熊耳山(在青神縣西蜀/志云望帝以褒)¶
　(斜為前門熊耳靈/關為後户謂此)伍渡山(在青神縣/東一十里)迴龍岡(在州城/西北一)¶
　(十里自盤龍山南來或起或伏至此岡阜/高出遇雙河口水折而西旋状若迴龍然)上巖(在青/神縣)¶
　(東北五里上有垂拱寺相傳巖下嘗有龍聴僧講經/宋范鎮詩巖雨晴猶滑溪泉直復迂傾崖目眩轉亂)¶
　(石步/﨑嶇)中巖(去上巖五里許即諾距羅尊者道場上有/喚魚潭客至撫掌魚輙羣出又有羅漢洞)¶
　(即牛頭僧以木鑰扣石笋處宋馮時行詩古院無人/僧作佛碧潭有水魚化龍當年諾距小游戯一石擊)¶
<pb:KR2k0008_WYG_071-21a>¶
　(碎成/三峯)下巖(在彭山縣東/南二十五里)慈姥巖(在青神縣東五里下/臨青衣水有石刻宋)¶
　(李壁詩洗盡一春歌酒塵蒼江吹破碧粼/粼韶華過眼都如夣秖有三峯是故人)龍洞(在州/城南)¶
　(三十里其洞深廣莫測常有龍潛其中遇雷雨或見/飛騰元張宜詩迢迢錦水接三山山畔龍湫隱約間)¶
　(天際有龍知舊迹/常來布雨濟人寰)九龍洞(在丹稜縣柵頭村洞中有/石榻石竈之類上有峯巒)¶
　(如太湖靈/壁之状)玻瓈江(在蟇頥山下即岷江也源出岷山/瑩若玻瓈因名一名蟇頥津即唐)¶
　(田令孜沉/孟昭圖處)松江(在州城東南自蜀江分𣲖西南流/繞州城與醴泉江合復入蜀江)醴¶
　泉江(在州城西八里源出雙河南/來繞州城與松江合入蜀江)思濛江(在州城南/五十里自)¶
　(丹稜縣東流過思濛鄉/至青神縣境入蜀江)金流江(在州城西南八十里/源出丹稜縣東南流)¶
<pb:KR2k0008_WYG_071-21b>¶
　(經州境金流鄉至青神縣南入/蜀江以其峻急難渡又名難江)武陽江(在彭山縣東/北二里一名)¶
　(汶/江)尒家川(在石佛山下蘇軾詩下有尒家川千/畦種秔稌山泉宅龍蜃平地流膏乳)夷郎¶
　川(在丹稜縣東二十里俗傳夷朗/平也言土地平朗今訛為夷郎)多稜川(在州城西/南七十里)¶
　(南接青/神縣界)雙河(在州城西北一十里一自盤龍山東臘/魚堰水一自山西柏椿堰水二水至此)¶
　(相合名/雙河口)環湖(在州治西舊有沼州人為虹梁塞之宋/魏了翁為守特疏鑿之其西為洞曰西)¶
　(淃又西為傳舘舘之東為松菊亭又東北為雪橋/橋之東為起文堂合而名之曰環湖了翁為記)青¶
　衣水(在中巖下一名平羌水蘇軾詩想/見青衣江畔路白魚紫笋不論錢)魚蛇水(在青/神縣)¶
　(南二十里源出仁夀縣木梓山流經縣境合/𨗳江以水中有魚似蛇因名一名魚□江)赤水(在/彭)¶
<pb:KR2k0008_WYG_071-22a>¶
　(山縣東北二十八里自仁夀縣流經縣境入/蜀江漢建安末黃龍見于此故又名黃龍溪)澭泔水¶
　(在丹稜縣南二十里夷以水曰澭藥/言人病啜之早差如漿故謂之澭泔)磨鍼溪(在象耳/山下相)¶
　(傳唐李白讀書山中學未成棄去適過是溪逢老媪/方磨鐡杵白問媪何為媪曰欲作鍼耳白感其言遂)¶
　(還卒業媪自言武/姓溪傍有武氏巖)芙蓉溪(在青神縣東南夾/江岸多芙蓉因名)龍潭(在/州)¶
　(城西南一十里餘源自筆架/山盧崩溝東流入醴泉江)繫龍潭(在彭山縣西後/漢時邑人瞿君)¶
　(武入峩眉山得道乗龍還家繫龍於潭後復乗龍而/去上有橋亦名繫龍宋龎籍送石楊休還眉詩巢鳳)¶
　(閣邊勞逺夢繫/龍橋下認前題)喚魚潭(在中巖客至撫掌魚輙羣出/宋陸游詩春枕悠然夢何許)¶
　(兩枝笻竹/喚魚潭)龍爪灘(在彭山縣東北宋太平興國間有/登第者鄉人送詩龍爪灘開綵䌫)¶
<pb:KR2k0008_WYG_071-22b>¶
　(去蟇頥川/看錦衣還)鼓樓灘(在彭山縣南十餘里/其水峻急聲若擊鼓)哭王灘(在州/城東)¶
　(南後蜀孟昶降宋入朝舟過湖㶞渡一宮嬪有孕昶/出之祝曰若生男孟氏尚存後果生男昶治蜀有恩)¶
　(國人哭送/至此因名)松柏灘(在青神縣東南多覆舟之患宋天/禧中令張逸為文禱江神不踰月)¶
　(灘徙/五里)老翁井(在蟇頥山上一名老翁洞洞中有泉常/有白蟹出見又為四目老人真府唐末)¶
　(楊太虚尒朱真人皆得道於此旁建祠有三仙石像/四目居中蘇軾詩井中老人悟年華白沙翠竹公之)¶
　(家公來無縱去無跡井面團團水生花翁今與世兩/何與無事紛紛驚牧豎改顔易服與世同無使世人)¶
　(知有/翁)八角井(在平葢觀前相傳有羅/公逺者嘗淘丹於此)龍王井(在州城/西大明)¶
　(寺寺周回二十四井惟東北隅一井最大名曰龍王/嘗有大蛇出沒其中遇雷雨輙變化飛去歲寒禱雨)¶
<pb:KR2k0008_WYG_071-23a>¶
　(有/應)老翁泉(在蟇頥山東二十里其山髙大分兩股泉/出兩山之間北附右股之下畜而為井可)¶
　(日飲百家宋蘇洵嘉祐集十數年前月夜嘗有一老/翁蒼顔白髪偃息泉上就之則隱而入於泉弗見洵)¶
　(甃以石建亭覆之有銘云山起東北翼為南西㳙㳙/斯泉湓溢以瀰㶑以為井可飲萬夫汲者告我有叟)¶
　(於斯里無斯人将此謂誰山空寂寥或嘯而嬉更千/萬年自潔自好誰其知之乃訖遇我惟我與爾将遂)¶
　(不泯無溢無/竭以求干祀)醴泉(在李相橋西泉自山根湧出/味甘如醴相傳食之能愈疾)猪龍¶
　泉(在州城南石佛鎮蘇軾别業軾嘗云百年前有牝/猪伏於此化為二鯉葢猪龍也世莫有見者余偶)¶
　(見之以告妻兄王愿愿疑/余誕同禱於泉二鯉復出)太公池(在青神縣治南池/上有石刻姜太公)¶
　(釣魚/像)白龍池(在州城西南八十里四山環繞中為池/其水乆旱不竭乆雨不溢嘗有白龍飛)¶
<pb:KR2k0008_WYG_071-23b>¶
　(出/)瑞蓮池(在三蘇祠垣内祠本蘇氏故宅蘇軾嘗作/二池以種蓮其西池歲産瑞蓮一莖兩蒂)¶
　(至今每大比歲鄉人觀/瑞蓮有無占士第否)馨堰(在彭山縣西南二十里/擁江水為六堰開六水)¶
　(門灌郡下田公孫述僭位犍為不屈述/攻之功曹朱遵拒戰于六水門即此)蟇頥堰(在州/城東)¶
　(七里唐開元中益州長史韋仇開創障蜀江水溉眉/山青神田畆七萬二千有竒宋嘉定間魏了翁來守)¶
　(又畚武陽石壘隄其利/視昔尤博了翁有記)通濟堰(在彭山縣西北四十/里有大堰一小堰十)¶
　(唐韋仇開創自脩覺山下引渠灌溉彭山眉山松/江上田凡百餘里五代時張琳重脩之其利尤博)¶
土産麩金(州境/出)硝(眉州東館鄉/鷂兒井出)鹽(彭山縣出/有九井)寒水石(蟇/頥)¶
　(山/出)史君子　巴豆(州縣/俱出)海棠　斑竹　鸕鷀　水獺¶
<pb:KR2k0008_WYG_071-24a>¶
　(州境/出)¶
學校眉州學(在州治南宋建本/朝洪武初重建)彭山縣學(在縣治南元/天厯二年建)¶
　(本朝洪武十/四年重建)丹稜縣學(在縣治南宋紹興十二年/建本朝洪武六年重建)青¶
　神縣學(在縣治南元至元二年/建本朝洪武七年重建)¶
書院東舘書院(在州城西七十五里東舘鎮宋紹興初/東舘鄉士倣古郷校剏為肄業之所馮)¶
　(時行為記元/至元間重脩)柵頭書院(在丹稜縣東北二十五里柵/頭鎮宋紹興間縣令馮時行)¶
　(建/)¶
宫室書樓(在州治西唐光啓初州人孫長孺建為藏書/之所僖宗書書樓二字賜之長孺四世孫降)¶
<pb:KR2k0008_WYG_071-24b>¶
　(宋宋初授眉州别駕因市監書萬卷/以還六世孫闢重脩魏了翁作記)逺景樓(在州治/北北塘)¶
　(上宋郡守黎錞建蘇軾作記有云今太守黎侯希聲/先君子之友人也簡而文剛而仁明而不苛衆以為)¶
　(易事既滿将代不忍其去相率而留之上不奪其請/既留三年民益信遂以無事因守居之北牖而增築)¶
　(之作逺景樓日與賔客僚友遊處其上軾方為徐州/吾州之人以書相徃來未嘗不道黎侯之善而求文)¶
　(以為記嗟夫軾之去鄉乆矣所謂逺景者雖想見其/處而不能道其詳然州人之所以樂斯樓之成而欲)¶
　(記焉者豈非上有易事之/長而下有易治之俗也哉)景蘇樓(在州治西宋司農/少卿陳曄總領蜀)¶
　(餉過眉為三/蘇父子建)春風樓　明霞閣(俱在蟇頥山宋時州/人建為遊息之所州)¶
　(中景致明霞所見西北為/多春風眺望東南為多)臨風閣(在州治宋沈逈詩/烟霞生座右林沼)¶
<pb:KR2k0008_WYG_071-25a>¶
　(匝城/隈)嘉祐閣(在逺景樓西宋建元至元間郡守張淇/重修舊刻和陶詩于壁間有李龍眠所)¶
　(畫三/蘇像)清風閣(在青神縣治之隅宋元符初建黃庭堅/扁名庭堅自戎游息於此時衆正在朝)¶
　(公道大振庭堅揖其風而揚之得飄/然於萬里外意有所感因以名閣)繼瑞堂(在青神/縣治宋)¶
　(建炎間縣令劉濬卿以縣之古楠産靈芝作堂翼之/後吕彥章來為令古楠趾復産芝彦章乃重修此堂)¶
　(名曰/繼瑞)四賢堂(在州學西宋建繪孫抃及三蘇/父子四賢像于内歲時祀之)起文堂¶
　(在環湖上宋李石為蘇軾/建後邵博重修刻銘堂上)大雅堂(在州城南五十五/里宋丹稜楊素建)¶
　(黃庭堅謫戎州嘗曰安得竒士盡刻杜甫兩川及䕫/州詩使大雅之音復盈三世之耳哉素聞之訪廷堅)¶
　(於戎請攻堅珉刻詩作堂翼之庭堅乃悉/書杜詩遺之因名堂曰大雅且為之記)族譜亭(在/州)¶
<pb:KR2k0008_WYG_071-25b>¶
　(城西南七十里修文鄉蘇氏祖茔之側洵記有云今/吾族人猶有服者不過百人而歲時蜡社不能相與)¶
　(盡其歡欣愛洽稍逺者至不相徃來是無以示吾鄉/黨鄰里也乃作蘇氏族譜立亭于高祖墓茔之西南)¶
　(而刻石焉既而告之曰凡在此者死必赴冠娶必告/少而孤則老者字之貧而無歸則富者收之而不然)¶
　(者族人之所/共誚讓也)岷峨亭(在蟇頥山宋建以/介峩眉之間故名)借景亭(在青/神縣)¶
　(治後舊有亭下瞰史家園園多佳景宋黄庭堅嘗遊/此扁曰借景因留詩云當官借景未傷民恰似鑿池)¶
　(取明/月)百坡亭(在州治西宋建取蘇/軾散為百東坡之句)觀蓮亭(在蘇祠西/池中蘇軾)¶
　(建自池東岸為石梁至此築臺砌以石建亭臺上繞/亭種蓮自亭環觀宛若在夐島中中有碑刻軾小像)¶
　(及轍與黃庭堅贊/本朝永樂間重脩)讀書臺(在象耳山唐李白嘗讀書/於此上有石刻白詞宋杜)¶
<pb:KR2k0008_WYG_071-26a>¶
　(光庭詩山中猶有讀書臺風掃晴嵐畫障開華月氷/壺依舊在青蓮居士幾時來又盤石山有宋范鎮讀)¶
　(書臺上有石刻鎮詩窮幽訪盤石細/徑入荒凉踏葉屨履濕觸花衣袂香)雪臺(在逺景樓/前宋郡守)¶
　(黎希/聲築)翠洞書臺(在環湖西宋郡/守魏了翁築)披風榭(在起文堂之/東宋建中繪)¶
　(蘇軾像陸游拜遺像詩孕竒蓄秀當此地欎然千/載詩書城髙臺老仙誰為寫仰視眉宇寒峥嶸)江¶
　鄉舘(在州城東玻瓈江瀕舊為共飲亭宋邑宰胡文/靖建為迎勞賓使之所嘉定間魏了翁來為州)¶
　(更大之改今/名且為記)¶
關梁青羊橋(在青神縣東相傳周時老子/騎青羊出關過此橋因名)忠孝橋(在彭/山縣)¶
　(治北傍有漢張綱/晋李宻祠因名)埋輪橋(在彭山縣北二十里漢朱/遵與公孫述戰于六水門)¶
<pb:KR2k0008_WYG_071-26b>¶
　(先埋其車輪於橋/側後因以名橋)麒麟橋(在彭山縣治南後漢朱褒/獲麟于馬頰嶺因以名橋)¶
　(一名任/公橋)李相橋(在州城西八里跨醴泉/江宋禮部侍郎李燾建)迎恩橋(在州/治東)¶
　(舊名放生橋本朝宣/徳間重修改今名)石橋(在州城西九十里宋禮部/尚書李壁奉祠歸鄉時建)¶
　玉津(在州城東四里宋陸游詩玻瓈/江上送殘春疊鼓催㠶過玉津)魚鳬津(在彭山/縣東北)¶
　(二里唐郡志犍/為有魚鳬津)¶
寺觀寳華寺(在州治西元至元間/建本朝洪武間重修)大明寺(在州城西七/十里隋時建)¶
　(元至正間本朝/永樂初皆重修)栖雲寺(在州城西一百里唐建宋蘇/軾有病㣘賦書于壁本朝永)¶
　(樂間/重修)磐石寺(在彭山縣治東舊名普照唐/咸通間建本朝洪武間重修)中巖寺(在/青)¶
<pb:KR2k0008_WYG_071-27a>¶
　(神縣治南舊名景徳院唐建/宋重修本朝洪武間又新之)白塔寺(在丹稜縣治西/舊名白鶴唐大)¶
　(中末建内有浮圖宋重修蘇/轍為記本朝永樂初改今名)旌善院(在蟇頥山北宋/建蘇轍嘗讀書)¶
　(其間及轍顯以為功徳寺崇寧中以黨籍奪寺時老/翁井水遂涸大觀初給還井水復溢中有韓琦等挽)¶
　(蘇洵詩石刻本/朝正統間重修)玉清觀(在州治南元至正間/建本朝洪武間重修)北平觀¶
　(在北平山太平廣記張道陵聞蜀多名山因携家/來游即北平居焉唐初為觀本朝永樂初重修)平¶
　葢觀(在彭山縣治北唐開元/間建本朝洪武中重修)龍鵠觀(在丹稜縣北十/五里唐貞觀間)¶
　(建/)玉京觀(在青神縣治南宋宣和間/建俱本朝永樂間重修)¶
祠廟青衣神廟(在青神縣治北昔蠶叢氏服青/衣教民蠶事鄉人立廟祀之)岑彭廟¶
<pb:KR2k0008_WYG_071-27b>¶
　(在彭山縣治北岑彭漢将/歿于此鄉人立廟祀之)忠武侯廟(在州境祀漢丞/相諸葛亮忠武)¶
　(其謚/也)黃龍廟(在彭山縣赤水溪上漢建安間黃龍見/於赤水昭烈帝以為己受命之祥遂立)¶
　(廟祀/之)花卿廟(在州城西東舘鎮卿唐花敬定也本長/安人至徳間從崔光逺入蜀討段子璋)¶
　(有功封嘉祥縣公後又平冦單騎鏖戰已䘮其元猶/騎馬荷戈至鎮下馬沃盥適浣紗女語曰無頭何以)¶
　(盥為遂僵仆居民𦵏之溪上歴代廟祀之杜/甫歌成都猛将有花卿學語小兒知姓名)忠孝祠¶
　(在彭山縣治北五里/祀漢張綱晋李宻)孟拾遺祠(在州城西七里拾遺/唐孟昭圖也僖宗在)¶
　(蜀政事悉出内侍田令孜昭圖論事坐貶令孜遣人/沉於蟇頥津後人立祠祀之宋宋祁詩難排趙髙鹿)¶
　(竟𦵏楚/江魚)三蘇祠(在州治西南即宋蘇洵故宅/元建為祠本朝洪武間重修)¶
<pb:KR2k0008_WYG_071-28a>¶
陵墓彭祖冡(在彭亡山舊亦有祠宋蘇轍詩猖狂戰國/古神仙曳尾泥塗老更安厭世乗雲人不)¶
　(見空墳聊/復𦵏衣冠)張綱墓(在崌崍山東漢時綱以討廣陵賊/張嬰有恩信比卒嬰率五百餘人)¶
　(制服送至武陽/負土成墳而去)李宻墓(在彭山縣/忠孝橋土)孫抃墓(在州城西/石佛鎮)¶
　蘇洵墓(在蟇頥山東二十里老翁泉傍軾詩/老翁山下玉淵迴三萬青松手自栽)李燾墓¶
　(在丹稜縣/龍鵠山)¶
古蹟武陽城(在彭山縣東一十里秦張儀伐蜀/開明拒戰不勝退步至武陽即此)犍為城¶
　(在彭山縣西北五里漢建元中築昭帝時犍為自僰/道移治武陽即此晋時又遷郡治僰道乃改武陽為)¶
　(犍為/縣)江州城(在彭山縣東十餘/里晋置州後周省)齊通城(在州城北南/齊建武初置)¶
<pb:KR2k0008_WYG_071-28b>¶
　(郡及縣隋初廢郡改縣曰廣通又改曰/通義唐為眉州治後改州為通義郡)青州城(在青/神縣)¶
　(南梁置西魏改曰眉州其治/不在今眉州而在嘉定之界)青神郡城(在青神縣南/後周置隋初)¶
　(廢/)洪雅城(在丹稜縣治東本後周齊樂縣地隋置/洪雅縣屬眉州唐初以縣置犍州後廢)齊¶
　樂郡城(在丹稜縣東北二十里/南齊置郡後周改為縣)綿水縣城(在彭山縣/東南十餘)¶
　(里後魏置周武/帝改為白水縣)裵城(在州城東昔有人姓裵夜築此/城天明即畢又東北二里有洛)¶
　(城相傳後/漢築蜀廢)臥牛城(即州城宋孫紘雜記李順攻之不/下鄉人呼為臥牛城謂其坦而難)¶
　(攻舊沿城有芙/蓉又名芙蓉城)彭祖宅(在彭山縣/象耳山)張逺霄宅(在州治/西北後)¶
　(歸蘇又歸蒲氏蒲園中有雙檜尚存李石詩野草閑/花不計年亭亭雙檜欲叅天讀書却得騎鯨老買藥)¶
<pb:KR2k0008_WYG_071-29a>¶
　(來尋跨/鶴仙)蠶市(在州城内官市蜀本蠶叢之國故州民/習俗重蠶事每歲二月望相聚鬻蠶器)¶
　(於此因作樂縱觀洎暮而/散故名蠶市二蘇有記)鴈塔(在州學靈星門外東/西二塔宋乾道間建)¶
　(二蘇及州之士登科者題名于/上本朝景泰四年作亭覆翼之)龍鵠山房(在龍鵠山/宋李燾隱)¶
　(居讀書處嘗有詩已作清時鳥倦飛杜鵑更勸阿誰/歸似嫌住處猶城郭不觧携家隱翠㣲子壁亦有詩)¶
　(蕭條白日閉巖扄留作遊人萬古情/猶有山中舊時鹿舉頭如聼讀書聲)小桃源(在州城/南門外)¶
　(村家多竹籬桃樹小橋流水兩岸皆花竹楊栁鄉人/泛舟其間謂之小桃源蘇軾詩髣髴城南路繁花撲)¶
　(石/橋)麒麟院(在青神縣長泉鎮偽蜀時有麟見于里中/是歲王衍僣立以為己祥即其地建院)¶
　石笋(在中巖山半三石突起其形類笋傍有諾詎那/尊者古道塲宋元徽初有異僧入牛頭寺主僧)¶
<pb:KR2k0008_WYG_071-29b>¶
　(厚禮之别去贈以一鑰曰後欲見我當至中巖山見/石笋扣之可以見我明年寺以低頭佛失珠主僧馳)¶
　(至石笋峯下扣以鑰峯裂為三乃見異僧曰盜/取佛珠江濵我得之久矣主僧喜持珠而還)石倉¶
　(在彭山縣東北二十五里半山石壁間有岸竇如蜂/房相傳竇中嘗出米崖上刻石倉米洞四字今存)¶
名宦唐蘇味道(眉州刺史治郡有聲卒/于眉州子孫因家焉)王綝(眉州刺史/其子為眉)¶
　(州司士叅軍後入相武后曰君在相位何子之逺/對曰廬陵是陛下愛子今尚在逺臣之子容敢近)李¶
　獻(眉州别駕時宰相有請婚者力不可止去官居/家其弟遇疾暴卒獻燒指致禱于神弟果復生)高¶
　仁厚(中和初以西川牙將討賊凡出軍/六日五賊皆平拜眉州防禦使)馬㳙(昭宗時/眉州刺)¶
　(史王建以為節度判官知建有不/臣之迹凡所賜予皆匿而不用)五代張琳(眉州刺/史繼章)¶
<pb:KR2k0008_WYG_071-30a>¶
　(仇修通濟堰溉田一萬五千頃民被其惠歌曰前/有章仇後張公䟽决水利秔稻豐南陽杜詩不可)¶
　(同何不用/之代天工)山行章(攝守眉州郡無羅城行章合五/縣之力城之迨宋淳化中李順)¶
　(之亂攻圍半載不能/下行章之績益彰)宋李簡(淳化中知眉州盗起/䧟州郡簡設方畧堅)¶
　(壁固守賊力/屈解圍去)張逸(天禧中知青神縣多異政縣有/松柏灘嵗恒溺死數人逸為文)¶
　(禱神不踰月徙數/里自是無溺者)蔣堂(天聖中通判眉州有令名/後累歴州郡皆以善政聞)¶
　楊繪(知眉州吏事强敏主於愛利/及民表裏洞達一出於誠)黎錞(知眉州仁/明不苛既)¶
　(滿將代衆不忍其去相率請/于朝又留三年民益信服)魏了翁(知眉州尊禮/耆耉簡拔秀)¶
　(俊朔望詣學宫親為講説行鄉飲酒禮以示教化/増貢士員以振文風利民之事知無不為士論大)¶
<pb:KR2k0008_WYG_071-30b>¶
　(服俗為之變/治行彰聞)吳昌裔(嘉定中為眉州教授眉士故/尚蘇軾學昌裔取諸經為之)¶
　(講説祠周程張朱掲白鹿洞學規倣潭州釋奠儀/簿正祭器士習丕變後通判眉州著苦言十篇慮)¶
　(蜀甚/悉)馮仲燁(宋末知丹稜縣元兵/入眉州仲燁死之)元劉恩(元初以/管軍萬)¶
　(户戍眉州勇而有謀/以材武稱累立戰功)雍熙(天厯初知彭山縣存心/愛民修通濟堰以禦旱)¶
　(民頼/其利)本朝胡彦祥(永樂初知眉州重農務新廟學/修蟇頤堰以廣水利間遇旱潦)¶
　(民無饑色皆/感慕之不忘)吳善(宣徳間眉州判官鋤奸吏撫細/民且持身廉謹藩臬二司交薦)¶
　(之陞富/順知縣)¶
人物漢朱遵(武陽人仕為功曹率兵拒公/孫述絆馬死戰贈復漢將軍)張皓(犍為武/陽人漢)¶
<pb:KR2k0008_WYG_071-31a>¶
　(留侯良六世孫五遷至尚書僕射出為彭城相徴拜/廷尉辦正疑獄順帝即位拜司空多薦達天下士時)¶
　(趙騰因災變當伏重法皓諌曰騰本欲盡忠正諌如/當誅戮塞諌諍之源非所以昭徳示後也帝悟减騰)¶
　(死/罪)張綱(皓子少明經學仕為御史與杜喬等持節分/按天下綱獨埋輪都亭曰豺狼當道安問狐)¶
　(狸遂劾梁冀等姦惡廣陵賊張嬰冦亂冀乃諷尚書/以綱為廣陵守綱單車徑造嬰壘諭以成敗之幾嬰)¶
　(深感悟乃降南州晏/然子續官至郎中)楊戯(武陽人為督軍從事職典/刑獄論法决疑號為平當)¶
　(累拜䕶軍監軍出領梓橦太守入為射聲校/尉所在清約不煩延禧間著季漢輔臣贊)三國楊¶
　洪(武陽人諸葛亮常咨以事累遷蜀郡太/守洪靖忠欵亮憂公如家事繼母至孝)杜撫(犍為/武陽)¶
　(人受業于薛漢定韓詩章句後歸郷里教授沉静樂/道舉動必以禮其所作詩題文約義通學者傳之曰)¶
<pb:KR2k0008_WYG_071-31b>¶
　(杜君/註云)張翼(綱曾孫蜀建興間以討劉胄有功累進都/亭侯征西大将軍後為鍾㑹亂兵所殺子)¶
　(㣲篤志好學累/官廣陵太守)晉李宻(犍為武陽人父早亡母更適/人鞠於祖母劉武帝徴為太)¶
　(子洗馬詔書屢下宻上表曰臣無祖母無以至今日/祖母無臣無以終餘年臣今年四十有四祖母劉今)¶
　(年九十有六是臣盡節於陛下之日長報/劉之日短也帝覽表曰宻不空有此名)唐蘇祐(眉/山)¶
　(人刺史味道之後父釿唐末隠居行義祐自少極力/問學穎悟過人嘗至成都遇道士異之屏人謂曰吾)¶
　(能變化百物将以授子祐固辭道士笑曰是果有以/過人矣自是隠名益彰子杲亦以施予顯名杲子序)¶
　(讀書通大義為詩有逺志/敎其子澹渙洵皆有成)五代楊義方(眉山人仕蜀/舉進士長於)¶
　(詩自以其才過唐羅隠嘗有春詩云海邊紅日半離/水天外暖風輕到花又上王處回詩兩聲鞭自禁中)¶
<pb:KR2k0008_WYG_071-32a>¶
　(出一簇人/從天上來)孫降𠂻(眉山人博學慷慨有識量孟蜀時/以事至洛陽見宋太祖於潛邸知)¶
　(其非常人傾心事之及太祖平蜀召見授眉州别駕/賜田遣歸于眉市書萬卷而還子曽元祐間因日食)¶
　(求言抗䟽/力詆朝政)宋段思恭(眉山人乾徳間全師雄之黨攻/眉州思恭募先登者許以厚賞)¶
　(賊遂敗思恭矯詔出上供錢帛給之其後度/支劾思恭太祖嘉其果幹不許命知州事)朱台符¶
　(眉山人父賦舉㧞萃官至殿中丞台符敏於詞賦舉/進士累官至工部員外郎嘗上疏極言朝廷得失有)¶
　(集三十巻弟昌符亦舉進士官至屯田員外郎台/符子公佐亦登進士第次子夀隆試将作主簿)石¶
　待問(眉山人少以詩賦名累官至太常丞時丁謂/畏其直錢易竒其文楊億李諤服其議論)田¶
　錫(嘉州洪雅人舉進士累官至右諌議大夫史舘修/撰錫好言時務及卒真宗謂宰相李沆曰田錫直)¶
<pb:KR2k0008_WYG_071-32b>¶
　(臣也若此諌官亦不可得/嗟惜久之特贈工部侍郎)孫抃(眉州人六世祖長孺/喜藏書號書樓孫氏)¶
　(抃登進士甲科皇祐中為御史中丞内侍王守忠建/節抃奏罷之張貴妃卒追冊命為后抃力争止之累)¶
　(遷翰林學士承㫖官至/恭知政事卒謚文懿)石揚休(眉山人少孤力學舉/進士累官刑部員外)¶
　(郎知制誥仁宗朝上疏力請廣言路尊儒術/防壅蔽禁奢侈其言皆有益於國時人稱之)宋垂範¶
　(眉山人景徳間進士知潭州有惠政後掛冠歸趙抃/詩以贈之云休官鎮浮俗眉夀冠同年恬養八十歲)¶
　(苦吟三/百篇)毛安輿(洪雅人年九歲父死負土營墳廬於/其側三年知益州張方平聞之遺以)¶
　(酒餼状其/事以聞)陳希亮(青神人幼孤好學其兄使治息錢/希亮悉召逋家焚其劵天聖中舉)¶
　(進士歴知數府州累官太常少卿以才幹剛直名子/四忱度支郎中恪滑州推官恂大理寺丞慥有隱名)¶
<pb:KR2k0008_WYG_071-33a>¶
　(號方山子孫去非/官至叅知政事)蘇洵(祐曽孫兄渙舉進士官至都/官郎中洵年二十七始發憤)¶
　(為學遂通六經百家之説二子軾轍同舉進士父子/文章遂擅天下宰相韓琦奏于朝除校書郎尋以為)¶
　(文安簿脩纂禮書卒贈光禄寺丞有文集二十巻謚/法三卷傳世初王安石名始成洵以其不近人情作)¶
　(辨姦論及安石用/事人服其先見云)任孜(眉山人以問學氣節推重鄉/里與蘇洵埓累官至光禄寺)¶
　(丞有能名其弟伋亦知名嘗通判黄州/後知瀘州皆有偉績時稱為大任小任)蘇軾(洵長子/弱冠博)¶
　(通經史為文渾涵光芒雄視百世舉制科累官至翰/林學士兵部尚書初軾貶黄州築室東坡號東坡居)¶
　(士卒謚文忠軾器識閎偉議論卓犖挺挺大節羣臣/無出其右所著有易書傳論語説東坡集奏議内外)¶
　(制數百卷子三邁迨過俱/善為文孫符禮部尚書)蘇轍(洵次子為人沉静簡/潔為文汪洋澹泊而)¶
<pb:KR2k0008_WYG_071-33b>¶
　(有秀傑之氣與兄軾同登進士又同舉制科累官翰/林學士門下侍郎致仕居許州號頴濵遺老卒謚文)¶
　(定所著有詩傳春/秋傳古史欒城集)家勤國(眉山人與從兄安國定國/同從劉巨游與蘇軾兄弟)¶
　(為同門友王安石久廢春秋學勤國憤之著春秋新/義熙寧元豐諸人分更而元祐諸賢矯枉過正勤國)¶
　(憂之為築室作室/喻二蘇讀之敬歎)史經(眉山人博學能文其思子臺/賦上援秦皇下逮晋惠反覆)¶
　(哀切有補于世舉賢良不第卒于/家弟沆舉進士子疑官至著作郎)王箴(眉山人蘇軾/妻兄九歲通)¶
　(經弱冠軾見其文甚愛與成都學官侯元叔每論古/人退即書數百言如史漢論贊者元叔嘆其有史筆)¶
　(元祐間累詔徵之力辭而免/子先光俱登進士以詩文名)王當(眉山人博覽古今/所取惟王佐大畧)¶
　(嘗舉進士不中退居田野著春秋列國名臣傳五十/卷元祐中蘇軾以賢良方正薦廷對慷慨不避權貴)¶
<pb:KR2k0008_WYG_071-34a>¶
　(調龍游尉後見蔡京入相遂不復仕當於經學/尢邃易與春秋皆為之傳得聖人之㫖居多)楊時¶
　(丹稜人累官朝請郎知合州以清厲/著稱子煒通敏能文官至修職郎)史炤(眉山人父/清卿蘇軾)¶
　(兄弟以師事之炤博古能/文嘗作通鑑釋文三十卷)楊孟容(眉山人累官至懷/安軍在治平時與)¶
　(濮議不合在熙寧間議新法又不合元/祐中乞致仕哲宗書清節二字賜之)巢谷(眉山人/傳其父)¶
　(中學舉進士谷素多力棄其業學古兵法游西邊與/河州将韓存寳善後存寳坐罪死谷逃避江淮間㑹)¶
　(赦乃出蘇軾蘇轍謫嶺海谷往循訪轍又欲徃海南/訪軾至新州病死轍聞哭之失聲曰谷於朋友之義)¶
　(無愧髙恭惜不遇襄子而/前遇存寳後遇予兄弟也)史通(青神人少與兄珣以/文學知名歴官通川)¶
　(尉磐石令有古循吏風嘗著易書乾坤别解詩書/義論語孟子又進世要機務十卷芻蕘策十卷)吕¶
<pb:KR2k0008_WYG_071-34b>¶
　陶(彭山人舉進士知夀陽縣應熙寧制科時王安石/改新法陶對策枚數其過忤安石意出知彭州哲)¶
　(宗即位除殿中侍御史上疏論蔡確韓縝章/惇負國皆罷去累官集賢殿學士知陳州)楊迹(青/神)¶
　(人少有文名嘗謁黃庭堅論學術邪正自是學有指/歸時用王安石新經屏黜孔安國訓註迹笑曰吾不)¶
　(能强束縳進身遂棄去子旻/城固主簿晃監石羊鎮酒税)程之邵(眉山人曽祖仁/覇即蘇洵妻之)¶
　(父仕為録事叅軍能辯疑獄之邵以䕃為新繁主簿/厯知泗州鳳翔府鄭州徽宗時累官顯謨閣待制攝)¶
　(涇原帥事屯兵行邊敵人聞風遁去兄之/元知楚州有政績子唐官至寳文閣學士)任伯雨(孜/子)¶
　(邃經史文力雄徤中進士仕為右正言上䟽言章惇/蔡京過惡入元祐籍伯雨居諌省僅半歲所上一百)¶
　(八䟽皆係天下治亂長子象先登世科又中詞學兼/茂舉調秦州户曹掾聞父謫棄官歸養次子申先官)¶
<pb:KR2k0008_WYG_071-35a>¶
　(至中書舍人曽孫希夷從朱文公學篤/信力行累官端明殿學士徙家邵武)文初(彭山人/父永客)¶
　(汴初尚在襁褓中後二十年至汴訪尋之踰年始得/歸養暨登第封永為承事郎安輿奉養時人稱之)¶
　蘇過(軾子軾謫英亷永州獨過随侍凡生理晝夜寒/暑所須一身百為不知其難嘗為文曰志隱軾)¶
　(覽之曰吾可以安於島夷矣歴官郾城令通判中山/府皆有政績所著有孔門弟子别傳斜川集子七籥)¶
　(籍節笈/篳□箾)唐庚(丹稜人善屬文舉進士為宗子博士累/官承議郎卒庚為文精宻通世務作名)¶
　(治察言諸篇學者稱之有文集二十卷兄伯虎治易/春秋皆有家法元祐初其父游瀘南病甚伯虎感夢)¶
　(往見父是日疾少/間具舟侍父歸)蘇元老(軾從孫幼力學善屬文黃/庭堅竒之舉進士累官太)¶
　(常少卿時禁元祐學術軾方在黨禁元老亦罷提點/明道宫元老歎曰昔顔子附驥尾而名顯元老以家)¶
<pb:KR2k0008_WYG_071-35b>¶
　(世坐累豈不榮/哉有詩文行世)任諒(眉山人徙汝陽幼孤力學舉進/士累官龍圖閣直學士知京兆)¶
　(府諒孝足以囘母欲奪之志知足以知藥師必反之/状再為京兆卒嘗為懷州教授作新學碑徽宗見之)¶
　(嘆曰文/士也)劉勃(眉山人元符初詔求直言九上書辯宣/仁太后之誣雪司馬光之枉乞用范純)¶
　(仁蘇轍之賢斥章惇蔡卞吕惠卿蔡京之/姦改提舉湖北路常平尋坐元祐黨籍)劉汲(丹稜/人紹)¶
　(聖中進士累官直龍圖閣知鄧州與金人戰衆/且盡汲罵不絶口死之贈太中大夫謚忠介)家愿¶
　(勤國子紹聖初舉進士廷問力詆元祐之政愿答䇿/惟以守元祐已行者為言為普州樂至令元符初應)¶
　(詔論時政凡萬言後入黨籍禁錮凡十年大觀中始/知雙流縣高宗時擢知閬州移彭州初蘇轍讀愿䇿)¶
　(謂異時當以直/道聞至是果驗)王宿(眉山人與同郡李由頥程之才/楊明家愿楊恂蘇千鈞賈勉中)¶
<pb:KR2k0008_WYG_071-36a>¶
　(史彭年孫曽家度史欽家徳基家幹劉剛楊貫張繻/史勵節史移中家寧史勤李敀成彪史書言費易共)¶
　(二十五人俱以元/符上書入黨籍)師維藩(眉山人仕為全州文學其/學精於春秋徽宗時興太)¶
　(學國子司業髙閱言建學之始宜得老成/以誘掖後進乃以維藩薦詔除國子録)王賞(當之/弟舉)¶
　(進士累官禮部侍郎兼直學士忤秦檜意出知利州/賞為文師蘇軾有玉臺集子稱學問該洽初除直秘)¶
　(閣知龍州有美政後為吏部郎/中嘗撰東都事畧一百三十卷)孫昭逺(眉山人元祐/進士調長沙)¶
　(尉有能績建炎初遷河南尹西京留守能收集散亡/為義兵以拒金人既而金人來攻昭逺戰不利其下)¶
　(欲擁之南還昭/逺怒遂遇害)唐重(彭山人少有大志大觀中進士/累官起居舍人重言開邊之禍)¶
　(起于童貫宜誅貫後知京兆府兼經畧制置使金将/圍城固守踰旬城陷血戰中流矢死初重度不可支)¶
<pb:KR2k0008_WYG_071-36b>¶
　(以書别其父克臣曰忠孝不兩立義不茍生以辱/吾父克臣報之曰汝能以身殉國吾含笑入地矣)孫¶
　道夫(丹稜人貢辟雍坐收蘇文除籍髙宗時以張浚/薦召對除秘書正字出知懷安軍資蜀綿州遇)¶
　(事明了有水晶燈籠之稱累遷至禮部侍郎道夫居/官一意為民不可干以私仕宦三十年奉給多置書)¶
　(籍/)杜莘老(青神人甫十三世孫累官殿中侍御史後/以直顯謨閣知遂寧府嘗嘆曰䑓諌當論)¶
　(天下第一事若有所畏姑言其次是欺其心不敬其/君者也及任言責極言無隱取衆所指目者悉擊去)¶
　(聲震一時都人稱骨/鯁者必曰杜殿院云)楊椿(眉山人省試第一累任憲/節甚有風績後以不附秦)¶
　(檜罷政家居紹興末始自兵部尚書兼/權翰林學士除叅知政事卒諡文安)唐文若(庚之/子少)¶
　(英邁不羣為文豪健登進士第分教潼川府通判洋/州遂寧府皆有政績髙宗時召為秘書郎作文思箴)¶
<pb:KR2k0008_WYG_071-37a>¶
　(以獻及勸收西北人材以固根本深見嘉/納出知饒温漢鼎江州累遷敷文閣待制)李燾(丹稜/人父)¶
　(中登第知仙井鹽燾紹興中進士博極羣書作續資/治通鑑長編累官禮部侍郎進敷文閣學士兼侍講)¶
　(同修國史燾以名節學術知名海内長編一書用力/四十年始成又有易學春秋學及文集總數百卷卒)¶
　(謚文簡累贈太師温國公子垕/著作郎坖䕫州路提點刑獄)李壁(燾第三子日誦/萬餘言舉進士)¶
　(為正字寧宗時累官叅知政事兼同知樞宻院後謫/撫州又起知遂寧府以資政殿學士致仕卒謚文懿)¶
　(壁文學徳望轟震一時所著有鴈湖集㳙塵/録中興奏議内外制臨汝閑書共數百卷)李&KR1033;(燾/第)¶
　(四子宋舉進士入為館職文聲赫然班對備陳忠讜/為沿江制置副使開閫于鄂甚得江漢之心入為禮)¶
　(部尚書資政殿學士卒/謚文肅所著有恱齋集)楊汝明(青神人舉進士為成/都府觀察推官時呉)¶
<pb:KR2k0008_WYG_071-37b>¶
　(曦叛汝明不受逆儔之招及曦平宣諭使呉/獵以聞遂名汝明入補官累遷工部尚書)楊大全¶
　(青神人乾道中進士調温江尉召監登聞皷院時光/宗久不省重華宫大全為書萬言以諌時稱忠直寧)¶
　(宗時累官司農寺丞㑹御史虚位有力薦大全者屬/大全一徃見大全笑謝决不徃明日遂丐外知金州)¶
　劉焞(眉州人贊讀恭王邸權尚書禮部侍郎光宗以/太子尹臨安焞為判官兼少尹天府之政不便)¶
　(於諸貴出為湖北轉運判/官知静江府平李接之亂)楊泰之(青神人少刻志於/學臥不設榻幾十)¶
　(歲慶元初類試累官知富順縣及普果州皆有異政/寳慶間召對謂今以直言求人而以直言罪之使天)¶
　(下士以言為戒恐士氣益消寖成衰世之風理宗竒/其對後遷大理少卿出知重慶府所著文集甚多)¶
　家大酉(愿曽孫舉進士初授昭化縣主簿呉曦叛蜀/大酉不受逆儔之招遂被召用淳祐侍講經)¶
<pb:KR2k0008_WYG_071-38a>¶
　(筵累官工部侍郎與宰相史嵩之論不合罷去大/酉為人方直雖屢起屢外所守不變卒謚文節)楊¶
　棟(汝明從子紹定二年進士第一為宗正少卿進對/理宗曰止是正心修身之説乎㨂對曰臣所學三)¶
　(十年止此一説用之事為至為簡易後累官禮部尚/書進叅知政事後以資政殿大學士奉祠卒贈少保)¶
　(棟之學本諸周程負海内重/望所著有崇道集平丹文集)史次秦(眉山人舉進士/為大安軍教授)¶
　(呉曦之叛招次秦甚遽次秦以石炭桐油塗目末生/附子傅之比至目腫母命家人詐以訃聞乃聼還後)¶
　(改利州主管文字/仕至合州太守)楊文仲(棟從子幼孤母胡守節自/誓教養諸子文仲邃於春)¶
　(秋淳祐間入太學兩試皆第一寳祐初登進士累官/太常丞兼崇政殿説書每以精誠感動帝意官至工)¶
　(部侍郎兼國子祭酒後/知泉州卒有見山文集)家鉉翁(眉州人舉進士問學/該博尤邃於春秋累)¶
<pb:KR2k0008_WYG_071-38b>¶
　(官端明殿學士簽書樞宻院事元兵至奉表祈請被/執聞宋亡旦夕哭泣不食飲元世祖髙其節欲授以)¶
　(官不受後教授河間每語及宋興亡之迹輙/流涕太息成宗即位放還錫以金帛不受)本朝張¶
　鑑(眉州人洪武末任監察御史陞/陜西左叅議在官以才幹稱)左經(眉州人/洪武初)¶
　(由儒士舉累官興山教諭博通經史文章典雅蜀人/以左五經稱之蜀士之有聲於進士科者多出其門)¶
　(所著有/武昌集)張添禄(眉州人永樂間任監察御史每按部/能振揚風紀陞廣西左布政旬宣有)¶
　(方民甚/徳之)余子俊(青神人由進士累官太子太保兵部/尚書卒贈太保謚肅敬為世名臣)¶
列女蘇軾母(姓程氏仁覇女通經史有氣節適蘇洵生/軾轍洵游學四方程教二子以書甚嚴每)¶
　(語家人曰二子必不忝蘇門嘗讀漢范滂𫝊慨然太/息軾請曰軾若為滂夫人許之否乎程曰爾能為滂)¶
<pb:KR2k0008_WYG_071-39a>¶
　(吾顧不能/為滂母邪)師驥二女(驥眉山人仕宋為右正言靖康/中避亂還蜀至唐州方成驛遇)¶
　(賊執二女欲强之伯罵曰宜速殺我仲抱其姊亦/從而罵賊併害之土人收葬二女號曰正女家)虞¶
　集母(姓楊氏父文仲世以春秋名家明於性理之學/楊氏在室即通其説適成都虞汲生集宋末兵)¶
　(亂汲挈家趨嶺外無書可携楊氏口授集論孟左氏/傳歐蘇文比還始得刻本則已盡讀諸經通大義矣)¶
　(後集以文翰擅名當/代皆楊内訓之力)¶
仙釋彭祖(古陸終氏第三子籛□也自堯歴夏殷封于/大彭周衰始浮遊四方晚入蜀抵武陽留家)¶
　(焉/)張逺霄(眉山人一日見老人持竹弓一鐡彈三質/錢三百千張旡靳色老人曰吾彈能辟疫)¶
　(汝宜寳而用之再見老人遂授以度世法熟眎舉首/見其目中各有兩瞳子徃白鶴山垂釣西湖峯上有)¶
<pb:KR2k0008_WYG_071-39b>¶
　(一老人曰此乃四目老翁君之師也/尚不記授竹弓鐡彈時邪張大悟)牟羅漢(眉人名/安以廂)¶
　(兵𨽻倅㕔如岷山陟上清坂忽遇髯者顧笑曰汝饑/何不食柏子邪摘子投其口顧髯者不復見矣遂不)¶
　(火食大可庭有大甕貯水觧衣就浴徃上通老荘至/到語一日江水暴漲舟不可行或戯指其笠曰乗此)¶
　(渡可乎牟遂置笠水而趺坐其上截/江以濟觀者異之人呼為牟羅漢)史通平(漢光武/時自㑹)¶
　(稽來蜀詣峩眉出謁天皇真人授以三一之法及五/符訣遂居青神縣地置茅廬煉太丹龍虎成形餌之)¶
　(又廣行隂徳功/滿白日升天)楊昭慶(唐景雲中自京兆來眉志尚/清虚巡遊二十四化至北平)¶
　(化嘆曰昔漢時史先生得真一之道修之已白日升/天後無繼者乎遂住青神縣遊仙觀三十餘年感五)¶
　(嶽丈人希受真君降下授以/朱明龍文遂得尸觧之道)陳太初(眉山人初與東/坡同學於道士)¶
<pb:KR2k0008_WYG_071-40a>¶
　(張易簡後東坡謫黃州有眉山道士陸惟忠來云有/得道者曰陳太初問之則同學者也又數年見東坡)¶
　(於惠州云太/初巳尸解矣)¶
　¶
　¶
　¶
　¶
　¶
　¶
<pb:KR2k0008_WYG_071-40b>¶
　¶
　¶
　¶
　¶
　¶
　¶
　¶
　明一統志卷七十一¶
