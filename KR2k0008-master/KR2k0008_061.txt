# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.218897
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十一
<pb:KR2k0008_WYG_061-1a>¶
欽定四庫全書¶
　明一統志卷六十一¶
　　　　　　　　　　　　　　明　李賢等　撰¶
　　徳安府(東至黄州府黄陂縣界一百八十里西至襄陽/府棗陽縣界二百里南至漢陽府漢川縣界二)¶
　　　(百里北至河南汝寧府信陽縣界一百八十里自府/治至南京二千二百里至京師五千六百二十里)¶
　　　(糧四萬一/千石零)¶
建置沿革禹貢荆州之域天文翼軫分野周職方氏荆¶
　州澤藪曰雲夢即此地春秋為鄖子國秦屬南郡漢¶
<pb:KR2k0008_WYG_061-1b>¶
　屬江夏郡劉宋於此置安陸郡梁兼置南司州尋廢¶
　西魏置安州後周改為鄖州隋初郡廢大業初州廢¶
　復為郡唐改安州尋為安陸郡乾元初復為安州貞¶
　元中置安黄節度觀察使治安州五代梁置宣威軍¶
　後唐改安逺軍晉為防禦州後漢復為安逺軍周復¶
　為防禦州宋復置安逺軍𨽻京西路後𨽻湖北路宣¶
　和初陞為徳安府後徙治漢陽元復舊治𨽻湖北道¶
　宣慰司尋改𨽻鄂州行省後𨽻黄州路本朝洪武初¶
<pb:KR2k0008_WYG_061-2a>¶
　改徳安州𨽻黄州府十三年復為徳安府領州一縣¶
　五¶
　安陸縣(附郭漢舊縣屬江夏郡晉江夏郡治此劉宋/以後為安陸郡治隋以吉陽縣省入唐安州)¶
　(宋元徳安府皆治於此本朝初省入徳安州/後陞州為府而安陸復為縣編戸一十里)雲夢縣¶
　(在府城南四十六里本漢西陵安陸二縣地屬江夏/郡西魏於雲夢古城置縣因以為名屬城陽郡隋初)¶
　(屬安州後屬安陸郡唐屬安州又省入應城尋復置/宋省入安陸縣元祐初復置紹興中移縣於許落市)¶
　(尋還故治元仍舊本/朝因之編户五里)應城縣(在府城南八十里本漢/安陸縣地劉宋置應城)¶
　(縣西魏以縣置城陽郡隋廢郡改應陽縣唐復曰應/城屬安州天祐間仍改應陽後唐復舊宋元因之本)¶
<pb:KR2k0008_WYG_061-2b>¶
　(朝併入雲夢縣後/復置編戸一十里)孝感縣(在府城南一百二十里本/漢安陸縣地劉宋因孝子)¶
　(董永分置孝昌縣西魏於縣置岳州及岳山郡後周/州郡並廢隋屬安州唐初以縣置澴州後州廢仍屬)¶
　(安州又省入云夢縣尋復置後唐改孝感縣宋元仍/舊本朝初省入徳安州後陞州為府復置縣屬焉編)¶
　(戸二十/九里)隨州(在府城西北一百八十里禹貢荆豫二/州之境春秋為隨國楚為隨縣秦漢皆)¶
　(屬南陽郡晉屬義陽郡後分置隨郡西魏置并州後/改為隨州隋初郡廢後置漢東郡治隋縣唐復為隨)¶
　(州以安貴平林順義三縣省入天寳初改漢東郡乾/元初復為隋州宋初置崇義軍改崇信軍紹興初復)¶
　(為隨州後因兵亂徙治無常元治黄仙洞𨽻徳安府/本朝初廢州為縣後復置州以縣省入編戸一十四)¶
　(里領/縣一)應山縣(在州城東一百二十里本漢南陽郡隨/縣地梁分置永陽縣及應州隋廢州改)¶
<pb:KR2k0008_WYG_061-3a>¶
　(為應山縣屬安陸郡以山為名唐初於縣置應州尋/廢州以縣屬安州宋嘉定間改𨽻隨州元仍舊本朝)¶
　(併入隨縣復置/編戸一十一里)¶
郡名安陸(劉宋/名)漢東(隋/名)¶
形勝介襄郢申安之間(漢東/志)其城三重西枕溳水(元和/郡縣)¶
　(志/)連翼軫之分野控荆衡之逺勢(李白代答孟/少府移文)巖石¶
　隘狹道路交錯(文獻通考隨州因山為郡岩石隘狹/道路交錯自棗陽至厲山九十九岡)¶
　(有括囊之勢/易入而難出)為一都㑹(宋李元衡鎮楚堂記北接漢/東南望鄂沔偃然為一都㑹)¶
　秦頭楚尾(宋黄世長詩溪工接/秦頭逺江分楚尾)¶
<pb:KR2k0008_WYG_061-3b>¶
風俗多尚仁義(元和郡縣志應城/之民多尚仁義)士民純秀(宋滕元發/啓士民純)¶
　(秀幾同鄒/魯之風)土風醇厚(宋周必大苃堂記其土風醇/厚其士多秀傑其民多隱徳)俗¶
　喜儒學(宋李元衡學田記地多磽瘠殖貨不饒惟俗/喜儒學而近世名勝之流相望不乏由進士)¶
　(擢天下第一/者三人矣)民淳務簡(宋范雍詩民淳詞/訟少務簡官政優)¶
山川石柱山(在府治北上有/石柱髙二丈)石梁山(在府治西北連接/白兆山其勢如梁)¶
　鳳山(在府治東南/以形似名)鐵城山(在府城北五里/山有石如鐵)石巖山(在/府)¶
　(城南一十里山有石巖晉張昌作亂於石巖山織竹/為鳥形衣以五色聚肉其傍而集百鳥詐云鳯凰降)¶
　(因偽建/元神鳳)紫金山(在府城西二十里峭壁斗絶石皆紫/色故名上有跨鼇堂遺址郡有紫金)¶
<pb:KR2k0008_WYG_061-4a>¶
　(山金峯千金坊萬金橋/金口湖總稱為五金)科斗山(在府城東/北三十里)白兆山(在/府)¶
　(城西三十里上有桃花巖仙人洞又有僧妙濟寫經/臺及李太白讀書堂宋蔡確詩聞說桃花巖石畔讀)¶
　(書曽有/謫仙人)郝甑山(在府城西三十里後周以此山名縣/山有溳溪景雲潭潭側有唐甑山公)¶
　(郝處俊釣魚臺宋蔡確詩矯矯名臣郝甑山忠言/直節上元間釣臺蕪没知何處嘆息思公俯碧灣)章¶
　山(在府城東四十里古文以為内方山左𫝊吳自豫/章與楚夾漢舊經云豫章即今之章山唐李白娶)¶
　(安陸許氏逮流夜郎妻在父母家有寄内詩/云南來不得豫章書亦言安陸之豫章也)陪尾山¶
　(在府城東北四十里禹貢熊耳外/方桐栢至于陪尾即此一名横尾)夀山(在府城西北/六十里與應)¶
　(山縣接境山下民有夀至百嵗餘者故名元楊繪詩/夀山北聳侵隋碧鄖水南流接漢青宋玉陽臺猶暮)¶
<pb:KR2k0008_WYG_061-4b>¶
　(雨子虚夢/澤半春耕)大安山(在府城西六十里唐許紹家于此/李白忤髙力士放還至此許氏以)¶
　(孫女妻之宋黄晦叔詩大/安婦翁舍時來枕流眠)燕子山(在府城西一百/里形如燕巢)大¶
　猿山(在隨州城西南一名大狐/山南都賦天封大猿即此)龍居山(在隨州城西/南以隋文帝)¶
　(微時居/此故名)隨城山(在隨州城南七/里因以名州)三𤓰山(在隨城山南/有三阜形如)¶
　(𤓰/)獨宗山(在隨州西南一十里/山為溳川衆山之尊)赤石山(在隨州城北/三十里山石)¶
　(皆赤唐天寳/間改名赫石)三鍾山(在隨州城東北五十里/山有三堆狀若覆鍾)大義山¶
　(在隨州城東北五十里民居其/間貧富自相取足有義風故名)君子山(在隨州東南/七十里山下)¶
　(居民多忠/厚故名)龍井山(在隨州城西七/十里山有龍井)青林山(在隨州東/南七十里)¶
<pb:KR2k0008_WYG_061-5a>¶
　(山林逺望/蔚然而青)石女山(在隨州城東北八十/里有石如女子狀)卓劍山(在隨/州城)¶
　(南八十里/以形似名)松盖山(在隨州城西北九十里/山多大松逺望如盖)驢泉山(在/隨)¶
　(州城北九十里有池雖旱不涸荆州記驢泉山石潤/牛馬經過貪其甘不肯去土人云牛馬解逸即此山)¶
　(尋/之)大洪山(在隨州城西一百二十里相𫝊為慈忍盧/尊者道塲其山崛起一方巉然雲間四面)¶
　(陡險絶頂有太湖湖旁有龍鬭崖又有明聖泉硫黄/池仙女洞佛兒嶺鸛子山斷足巖皆此山之景也宋)¶
　(靖康間避冦者甞依此山/立寨柵自保賊竟不能破)鸚鵡山(在隨州城東北一/百五十里形如鸚)¶
　(鵡/)香爐山(在隨州西北一百/八十里以形似名)厲山(在隨州城北一百/八十里禮記祭法)¶
　(云厲山氏之有天下也其子曰農能殖百穀註云厲/山氏炎帝也起於厲山西漢志註隨故厲國也皇甫)¶
<pb:KR2k0008_WYG_061-5b>¶
　(謐云今隨之厲鄉荆州記山有二宂云是/神農所生遂即此地為神農社常年祀之)栲栳山(在/隨)¶
　(州城西北二百里跨南陽府唐縣境宋章潛詩秀色/團團如栲栳孤髙端可壓羣山藏雲蓄雨無踪跡怨)¶
　(鶴啼猿/自往還)葛藤山(在雲夢縣東北/四十里産葛根)伍家山(在應城縣東/北二十五里)¶
　(方輿勝覽云伍氏所居上有/禪刹龍井旱禱多應故名)京山(在應城縣北六/十里山有温泉)鳳¶
　凰山(在孝感縣東四十里方輿記晉孝武永和四年/鳳産其上又云鳳將九子翔集安州之境故又)¶
　(名乳/鳳岡)三山(在孝感縣西北八十里/三峯鼎立一名大洪山)九嵕山(在孝感縣/東北八十)¶
　(五里又名九宗山其山環阜疉嶂林麓深杳舊有圓/明寺大溪横前景物幽趣不減長安之九嵕也舊圖)¶
　(經云唐大將王鐵鎗所居上有八境寳陀羅/漢三巖宋范雍詩山竒號九嵕名與雍州同)白雲山¶
<pb:KR2k0008_WYG_061-6a>¶
　(在孝感縣東北八十五里舊名石人/山元平章察罕隱此自號白雲山人)大悟山(在孝感/縣東一)¶
　(百五十里舊傳/靈濟祖師道塲)應臺山(在應山縣治東南縣名取此/山當縣治其頂方平如印又)¶
　(名印/臺)石井山(在應山縣/西三十里)孔山(在應山縣東三十里一/名洞山山有洞宂毎大)¶
　(風將起宂/先有聲)兠鍪山(在應山縣北四/十里以形似名)凍山(在應山縣東/南四十里一)¶
　(名蜂兒山宋元豐間太守滕甫自汴赴/官路經於此時無風雨而寒甚故名)洞庭山(在應/山縣)¶
　(西四十里中有/一宂莫測深淺)吉山(在應山縣東南五十里有南吉/北吉二山古吉陽縣在山之南)¶
　髙貴山(在應山縣東北六十里山頂有石如龜又名/太龜山上有靈濟祠前有聖水井甞有白龍)¶
　(見/)覆手山(在應山縣東六十里一/峯五澗望之狀如覆手)松子山(在應山縣/東北八十)¶
<pb:KR2k0008_WYG_061-6b>¶
　(里地名/新店)禮山(在應山縣東八十/里舊建應州於此)大城山(在應山縣東/一百里山之)¶
　(陽有/古城)四望山(在應山縣北一百里山/髙可周覽四方故名)石羊岡(在雲夢/縣東十)¶
　(五/里)桃花巖(在白兆山唐李白讀書處白有答俗人詩花/云問予何事棲碧山笑而不答心自閒桃)¶
　(流水杳然去别有天地非人間又寄劉侍御詩云蓬/壺雖㝠絶鸞鶴心悠然歸來桃花巖得憇雲牕眠宋)¶
　(范雍詩鄖川夢澤地古跡堪詢求白兆桃花巖翰林/棲此丘元李通儒詩地勢下臨鄖子國山光遥射楚)¶
　(王城惟有桃花巖上/月曽聞李白醉吟聲)仙姑洞(在孝感縣東北/一百二十里)神農洞¶
　(在厲山荆州記云山有二/宂是神農所生處故名)真珠坡(在雲夢縣治東毎/雨過有圓砂光瑩)¶
　(如/珠)洗足石(在安陸縣西勝業院方輿記五代周世宗/微時隱水西寺濯足於此上有古檜一株)¶
<pb:KR2k0008_WYG_061-7a>¶
　(宋王得臣詩柴皇徒步奔埃塵風雲未至時/方屯石上無聊漫濯足泥蟠留此潛其神)後湖(在/孝)¶
　(感縣/治後)董家湖(在孝感縣東五/里因董永得名)羊馬湖(在孝感縣/東三十里)注泉¶
　湖(在孝感縣西/南三十里)東山淪河湖(在孝感縣/東四十里)三臺湖(在應/城縣)¶
　(南六/十里)瀖河(在安陸縣源出白兆山下/逹雲夢蒿子港口入溳河)扶恭河(在隨州/城西上)¶
　(從栲栳山道家林流入州境下/流入安陸縣界合漢水入大江)聖水河(在隨州城西/北八十三都)¶
　右魚河(在隨州城南/大洪山界)西河(有二一在孝感縣治西源/出河南信陽縣從澴河入)¶
　(漢水一在應城縣源出大洪山白龍井/流至縣境㑹襄水東流至漢口入江)義河(在應城/縣西北)¶
　(上接安陸州下入/漢陽府張家河)淪河(在孝感縣南源出溳河入步/口流經本縣下流入於荆江)¶
<pb:KR2k0008_WYG_061-7b>¶
　澴河(在孝感縣北四十里源出應山縣西雞頭山以/環遶山谷故名唐置澴州及澴陽縣取此今為)¶
　(澴河/鎮)汶水河(在應山縣西北二里/經東南入方家河)白泉河(在應山縣/東三十里)¶
　(自山懸流而/下入於溳水)大洪河(在應山縣/北三十里)漢東河(在應山縣/西四十里)黄¶
　沙河(在應山縣/東五十里)五龍河(在應城縣源出京山縣林泉/山分為二港俱流入本境三)¶
　(臺湖至漢/口入江)湯池港(在應城縣源出玉/女泉流入景陵縣)溳水(在府城西/北源出陪)¶
　(尾山石巖下遶城西隅東流入漢江俗稱府河亦名/石潼唐劉文房詩淮南摇落客心悲溳水悠悠怨别)¶
　(離早鴈初辭舊闗塞/秋風先入古城池)漳水(在府城西五十里源出大/洪山沈括筆談清濁相揉)¶
　(者為漳章文也漳與溳水合流/色如螮蝀十里方混故曰漳)槎水(在隨州城東南/左傳楚人除道)¶
<pb:KR2k0008_WYG_061-8a>¶
　(梁槎營軍臨隨即此一名溠/水西魏改㵐西曰下溠取此)㵐水(在隨州城西北南/流入溳水西魏置)¶
　(㵐西郡以此為名宋陳師道詩㵐溳雙水繞城隅髙/誼曽聞季大夫九十九岡風俗厚人人況已握靈珠)¶
　均水(在隨州城/西四十里)泿水(在隨州城南四十/五里流入溳水)暖水(在大洪/山西北)¶
　漻水(源出江夏廢平夀縣/西南過安陸入于溳)石牛潭(在府城西北輿地/紀勝水中有巨石)¶
　(如牛郡人以石巖部石紫石石照石/淙馬踏石洗脚石及石牛潭為八石)雲潭(在隨州城/東南五十)¶
　(里/)黿潭(在隨州城/東六十里)天井澗(在應山縣東二十里龍興/寺北上有龍祠禱雨有應)¶
　(舊有平康塞在澗北宋/人避兵于此虜不能犯)金龍澗(在府城西輿地紀勝/朱時道家有金龍玉)¶
　(簡學士院譔文毎一嵗中/齋醮投於名山洞府故名)九井(在厲山山有兩重塹/中有九井相傳神農)¶
<pb:KR2k0008_WYG_061-8b>¶
　(既有九井自穿汲/一井則衆井皆動)舜子井(在隨州治東南舜子巷又/名義井有秦時斷碑字漫)¶
　(滅惟存五大夫三字後移于漢東樓下宋許覺之詩/一千二百餘年外萬古銷磨不可尋舜子井泉誰記)¶
　(古隨人閭巷祗如今𨽻書字雜科蟲體氏爵名/存樂石陰豋覽時來醒醉眼也勝他物在園林)龍井¶
　(有二一在隨州大浪山一在安/陸縣西三十里俱禱雨有應)白龍池　黒龍池(俱/在)¶
　(大洪山白龍池在山南宋鄭獬甞病傷寒忽夢化為/龍浴於池中聞池上人呼曰白龍翁來因名黒龍池)¶
　(在山北水極深内有一青蛇出現不時旱禱俱有應/又應城縣五家山亦有白龍池應山縣大龜山亦有)¶
　(黑龍/池)樠池(在應城縣治南左傳楚武/王卒於樠木之下即此)磨陂泉(在孝感/縣東北)¶
　(八十里其泉湧/出灌田千頃)温泉(在應城縣北六十里京山上淵/靜如鑑聞人聲則湯湯奮發其)¶
<pb:KR2k0008_WYG_061-9a>¶
　(熱可以燖雞東/南流注於溳)玉女泉(在應城縣西五十五里其泉/熱沸野老相𫝊玉女煉丹之)¶
　(地唐李白詩神女没幽境湯池流大川陰陽結炎炭/造化開靈泉地底爍朱火沙邊敲素烟沸珠躍晴月)¶
　(皎鏡涵空天氣浮蘭芳滿色漲桃花然精神萬殊入/潛行七澤連愈疾功莫尚變盈道乃全濯濯氣清泚)¶
　(晞髪弄潺湲散下楚王國澆分宋玉田可以奉/巡幸奈何隔窮偏獨隨朝宗水赴海輸微溳)鵲陂¶
　(在雲夢縣/東二十里)驌驦陂(在隨州城北唐城白雲鄉左傳唐/成公有兩驌驦馬今唐城鎮有驌)¶
　(驦橋并石刻三字猶存唐胡㑹詩行行西至一荒陂/因笑唐公不見機莫惜驌驦輸令尹漢東宫闕早時)¶
　(歸/)雲夢澤(在安陸縣南五十里史記司馬相如傳云/楚有七澤其小者名雲夢方九百里左傳)¶
　(云䢵子之女棄子於夢中又云楚子濟江入雲中/禹貢曰雲土夢作乂是雲夢本二澤雙舉曰雲夢)¶
<pb:KR2k0008_WYG_061-9b>¶
土産漆　白蠟　野雞(各縣/俱出)葛　覆盆子(隨州/出)根子菜¶
　(根似蔓青而大又似蘿蔔俗呼/根子菜他處皆無惟安陸有之)¶
公署徳安守禦千戸所(在府治東/洪武初建)隨州守禦百戸所(在/州)¶
　(治東𨽻安陸衛洪/武元年分守於此)¶
學校徳安府學(在府治南宋建于府治/東北本朝洪武間遷此)隨州學(在州治/東宋建)¶
　安陸縣學(在縣治東/洪武間建)雲夢縣學(在縣治/東宋建)應城縣學(在/縣)¶
　(治東南洪/武間建)孝感縣學(在縣治/東宋建)應山縣學(在縣治/北元建)¶
書院長庚書院(唐李白讀書/處陳鉅夫記)¶
<pb:KR2k0008_WYG_061-10a>¶
宫室浮雲樓(在府治内宋滕甫詩舉頭便是長安日弄/袖時飄夢澤風吳苑久抛荒草外楚臺遥)¶
　(望碧雲中鄭獬詩樓在浮雲縹緲間浮雲破處/見朱䦨山光對入鄖城紫溪影横飛夢澤寒)白雲¶
　樓(在隨州治西宋邢居實賦洞庭之北兮漢水之東/鬱髙樓之特起兮羣山環峙曽不知其幾重元劉)¶
　(秉忠詩旌旗嫋嫋入隨州江漲祥烟散覆/收黄耳不來家信逺西風腸斷白雲樓)漢東樓(在/隨)¶
　(州治南即今南門樓唐李白詩彼美漢東國川藏明/月輝誰知喪亂後更有一珠歸韓愈詩行行指漢東)¶
　(暫喜笑言同雨雪離江上蒹葭出夢中宋沈括詩野/草粘天雨未休客心自冷不闗秋塞西便有啼猿處)¶
　(滿目傷心/悔上樓)嵗豐樓(在孝感縣/横樂鄉)餐霞閣(在隨州/治西)清暑閣¶
　(在隨州治/子城西南)七相堂(在府治東宋郡守陸世良建七相/者唐郝處俊宋張齊賢寇準宋庠)¶
<pb:KR2k0008_WYG_061-10b>¶
　(吕大防范純/仁蔡確也)黄堂(在府治内宋神宗潛邸建為節度/府今有八石柱存滕甫記据紫金)¶
　(之秀面白玉之竒溳/溪鳳臺如拱如揖)五桂堂(在府治西宋元豐中方/城范公為掌書記官舍)¶
　(西偏有桂甚茂後范公之子致君致明致虚致/祥致厚相繼登第因作五桂堂周必大作記)思賢¶
　堂(在府治西宋范純仁甞通判安陸/後人思其恵立堂繪像以祀之)跨鼇堂(在府城/北二十)¶
　(里宋鄭昻記平沙回岸縈帶城郭商帆漁舟出没烟/波楚國山水之觀未有以易此者也李揖詩紫金髙)¶
　(處是鼇頭獨負華堂幾百秋形勢/平吞北夢澤規摹雄峙南司州)四賢堂(在應山縣/治西南初)¶
　(連舜賔有隱徳二子庶庠從學二宋兄弟同講授於/法興寺後相繼登第庶清修孤潔當官號連底清庠)¶
　(既清而肅號連底凍宣和間宋如之孫義年為應山/令作堂於寺繪二宋二連之像祠事之張表作四賢)¶
<pb:KR2k0008_WYG_061-11a>¶
　(堂/記)范公亭(在府治中宋吕大防謫居時建名吕/公亭後范致君再寓此讀書故名)堯夫¶
　亭(在九嵕山宋范純仁字堯夫倅安/州甞錢客於此後人因建此亭)車盖亭(在府治/西北魏)¶
　(文帝詩西北有浮雲亭亭如車盖名亭以此宋蔡確/甞逰此有詩云紙屏石枕竹方床手倦抛書午夢長)¶
　(睡起莞然成獨笑/數聲漁笛在滄浪)尹公亭(在隨州治東宋曽鞏記有/云慶厯之間起居舍人直)¶
　(龍圖閣河南尹公洙謫是州居於城東五里開元佛/寺金燈院一時與之逰者皆世之聞人而人人自以)¶
　(為不能及於是時尹公之名震天下而其所學盖不/以貧富貴賤生死動其心故其居於隨日以考圖書)¶
　(通古今為事而不知其官之為謫也甞結茅為亭既/去而人不忍廢因名之曰尹公亭治平四年司農少)¶
　(卿李禹卿為是州/因其故址増脩之)溳陰亭(在隨州治西宋/張商英有詩)越王臺(在/雲)¶
<pb:KR2k0008_WYG_061-11b>¶
　(夢縣相傳/越王所築)隋侯臺(在隨州城北八里寰/宇記隋侯放彈之所)釣魚臺(在府/城西)¶
　(三十里石淙村/唐郝處俊遺跡)鳳凰臺(在府治東唐羅隐詩昔/年丹宂鳳翔集髙臺端)讀書¶
　臺(有二一在隨州治東晉張衡讀書處一在孝感縣/治東董湖西南宋二程先生讀書處地名程子巷)¶
　漢東館(在隨州/治東)¶
闗梁平靖闗(在應山縣/北六十里)白鴈闗(在應山縣北九十/里又名百鴈闗)鳳見¶
　闗(在應山縣東北二十里昔/有鳯凰見于闗下故名)武陽闗(在應山縣東北/一百三十里)¶
　﨑山鎮(在應城縣北/二十五里)諸葛寨(在府城東羅陂村舊/傳蜀諸葛亮所立)雲¶
　夢橋(在府/城南)孝感橋(在府城/西五里)紫石橋(有二一在府城東/二十里一在隨州)¶
<pb:KR2k0008_WYG_061-12a>¶
　(東南九/十里)金龍橋(在府城東/三十里)阜民橋(在隨州/南闗)樂善橋(在/隨)¶
　(州城東南/一十五里)東門橋(在應城/縣治東)李師橋(在孝感縣/東八里)白沙橋¶
　(在孝感縣西/北六十里)渡蟻橋(在應山縣治南宋宋庠宋祁少/時随父宦應山有胡僧相曰小)¶
　(宋他日魁天下大宋亦不失甲科後十年僧驚問大/宋曰公丰神頓異如能活十萬之命者試思之庠曰)¶
　(堂下之有蟻宂為暴雨所侵吾作竹橋以渡之耳僧/曰是也比唱第祁第一庠第十章憲太后謂弟不可)¶
　(先兄乃擢庠第一而寘祁第/十後人於此立橋遂名之)廣濟橋(在應山/縣治南)仁義橋¶
　(在應山縣/東北五里)倒石橋(在雲夢/縣治北)¶
寺觀報恩寺(有三一在府治南梁天監初建一/在隨州南門外一在應山縣治西)上方寺¶
<pb:KR2k0008_WYG_061-12b>¶
　(在應城縣治西/正統五年建)正覺寺(在應山縣北二十里舊名/寳林寺洪武間賜今名)廣¶
　化寺(在孝感縣治東/宋宣和間建)𤣥妙觀(在隨州/治南)㑹真觀(在孝感/縣治東)¶
　(俱洪武/中建)¶
祠廟神農廟(在厲山九域志厲/山炎帝所生處)淮瀆廟(在府城西三里/淮水出桐柏故)¶
　(俗又呼/桐栢廟)楚襄王廟(在雲夢縣東鄖城志秦甞㧞/西陵襄王復取之故立廟)蒲騷¶
　廟(在應城縣南廟塑楚武王像南有/三冢相傳楚武王冢傍有&KR1712;池)隋文帝廟(在隨/州治)¶
　(東/南)令尹子文廟(在雲夢縣西一十里於莵村後遷/于縣治東北宋元祐間賜額忠應)鄖¶
　公廟(在府治中楚封鬬/辛為鄖子故有廟)伍員廟(在雲夢縣東一十五/里相傳員甞駐馬於)¶
<pb:KR2k0008_WYG_061-13a>¶
　(此故/有廟)季梁廟(在隨州南舜井/坊梁隨大夫)韓信廟(在雲夢縣西三/十里韓王岡)¶
　黄香廟(在府城南門外本/朝知府范理建)董永廟(在孝感縣治北本/朝正統間因禱雨)¶
　(有感/新建)張亮廟(在府學東祀唐/鄖國公張亮)張抃廟(在孝感縣治西/唐天寳中抃與)¶
　(張巡許逺雷萬春南霽雲等同守睢陽霽雲斷指時/抃亦截一指以自誓遂與巡等同死後人立廟祀之)¶
　(宋賜額/曰昭烈)謝良佐祠(在應城縣學講堂東祀宋上蔡先/生謝良佐朱文公記有云先生學)¶
　(於河南程夫子兄弟之門初頗以該洽自多講貫之/間旁引傳記至或終篇成誦夫子笑曰子可謂玩物)¶
　(喪志矣先生聞之爽然自失乃盡棄其所學而學焉/夫子盖甞許其有切問近思之功所著論語說及門)¶
　(人所記遺語皆行於世如以生意論仁以實理論誠指/以常惺惺論敬以求是論窮理其命意皆精當而直)¶
<pb:KR2k0008_WYG_061-13b>¶
　(窮理居敬為入徳之門則於夫/子教人之法又最為得其網領)賢守廟(在府城中祀/宋知府陳規)¶
　(建炎初規極力禦賊有徳於民/後立廟賜額賢守追封忠利侯)馬震祠(在府城東北/二十五里震)¶
　(都指揮正徳六年霸州冦起震/力戰死因即其地建祠祀焉)徐公生祠(在府治東/南嘉靖中)¶
　(建祀知府/徐貢元)¶
陵墓千金冡(在雲夢縣北一十里東西十五里内有荒/冡髙二丈者數百纍然相望土人相傳以)¶
　(為楚王/千金冡)黄香墓(在雲夢縣九域/志在安陸縣)董永墓(在孝感縣東/北一十里廣)¶
　(陽鄉其左有冡相傳永父墳舊有石表久廢本朝知/縣羅勉培土立碑以表之又揚州如臯縣亦有永墓)¶
　許紹墓(在府城東十八里紫石村有宰相林即唐許/氏墓昔人因葬發地獲一石碑即孝昌公許)¶
<pb:KR2k0008_WYG_061-14a>¶
　(君墓碑宋治平中郡守周燮以/石類玉磨去其文視之非玉也)董黯墓(在孝感縣北/一百三十里)¶
　(董城黯漢孝子有唐徐浩所書碑/碣又寧波府慈谿縣亦有黯墓)張君房冢(在安陸/縣東董)¶
　(店俗呼張/金紫墳)鄭獬墓(在安陸縣獬卒家貧子弱槀殯僧/屋十餘年滕甫為安州始克葬)¶
　徐雄仁墓(在應城縣西雄仁/樞宻副使勅塟)張瓉墓(在孝感縣瓉/都御史勅𦵏)陳¶
　金墓(在應城縣東望龍岡/金兵部尚書勅葬)陳軾墓(在應城縣軾/侍郎勅葬)陳夀¶
　墓(在隨州東三十/里夀尚書勅葬)陳琳墓(在應城/縣勅葬)傅鳳翔墓(在應山/縣東五)¶
　(十里鳯翔兵/部侍郎勅葬)余𦙍緒墓(在應城縣南𦙍/緒侍郎勅葬)¶
古蹟鄖子國(元和郡縣志安州春秋鄖子國後/為楚所滅封□辛為鄖公即此地)楚子國¶
<pb:KR2k0008_WYG_061-14b>¶
　(在隨州城東三十里故光化縣之北春秋桓公八年隨/楚子㑹諸侯于沈鹿黄隨不㑹使薳章讓黄楚子伐)¶
　(軍于漢淮之間因築城/以通隨故號楚子城)楚王城(在雲夢縣治東按左/傳定公四年吳入郢)¶
　(楚昭王奔鄖盖築/此城以自保也)平林城(在隨州城東北八十里漢/王莾末闗東平林人陳牧)¶
　(廖堪起兵號平林兵城/于此梁為縣隋屬隨州)桓温城(在府城東一十/五里石子村)江夏¶
　郡城(在雲夢縣北一十四里按宋書地/理志江夏郡治安陸後移夏口)蒲騷城(在應/城縣)¶
　(北三十里左傳莫敖狃于蒲騷之役鄖人軍/于蒲騷即此地後魏于此置浮城縣隋廢)汝南城¶
　(梁置在孝感縣本吉陽縣地梁/置汝南郡西魏改郡曰董城)義陽城(在孝感縣北/一百里梁置)¶
　(此郡西/魏廢)廢城陽郡(在應城縣/西魏置)應州城(在應山縣東禮/山下梁置永陽)¶
<pb:KR2k0008_WYG_061-15a>¶
　(縣及/此州)雲公城(在應山縣/東七里)廢平靖郡(在應山縣西/魏置隋廢)廢環¶
　岳郡(在孝感縣西魏置隋廢/又有澴陽故縣唐置)南司州(梁于安陸郡/置此州尋罷)廢¶
　西陵縣(在雲夢縣境晉江夏郡外城按西漢地里志/江夏西陵縣有雲夢宫則雲夢即西陵縣地)¶
　(而雲夢宫/疑在此縣)廢甑山縣(隋志後周置/此縣唐廢)廢吉陽縣(在應山/縣西魏)¶
　(改永陽為吉陽元和郡國志本漢安陸縣地梁于/此置平陽縣西魏改京池縣隋改吉陽縣宋廢)於¶
　莵鄉(在雲夢縣治北史記楚令尹子文生時父母棄/夣中有虎乳之楚人謂虎為於莬鄉以此名)¶
　新市(在孝感縣後漢書王常起/新市平林之兵即此地)西湖村(在孝感縣西/九十里俗傳)¶
　(宋太祖居潛日甞因渇索酒村姥家姥持酒以進言/𣙜禁甚嚴此私釀幸宻之與金不受後太祖登極特)¶
<pb:KR2k0008_WYG_061-15b>¶
　(寛西湖/酒禁)東湖村(在孝感縣東宋徽宗時此村農夫視/夜有光燭天聞之於官掘地得周時)¶
　(九鼎貢于朝左傳楚子問鼎/之事疑遷楚地即此鼎也)隋文帝宅(在龍/居山)王世則¶
　故居(在應山縣治西世則廣西桂臨人寓居於此宋/太平興國八年進士第一自是宋庠鄭獬相繼)¶
　(大/魁)錦標坊(在府城西宋/庠宋祁居此)¶
名宦南北朝宗慤(宋隨郡太守有/治聲郡人畏服)栁元景(宋隨郡太守/有方畧能服)¶
　(羣/蠻)于栗翼(後魏安州總管武帝將東伐遣使問策翼/贊成之及軍出翼趨襄城旬日下齊一十)¶
　(九城所過秋毫無犯/百姓忻恱赴者如歸)夏侯亶(梁天監中為安陸太/守有威恵邊人恱服)隋¶
　辛彦之(隋州刺史時州牧多貢珍玩唯彦之所貢並/供祭之類文帝謂朝臣曰人安得無學彦之)¶
<pb:KR2k0008_WYG_061-16a>¶
　(所貢稽古/之力也)唐韋思謙(應城令負殿不得進官尚書髙/季輔曰予始得此一人豈以小)¶
　(疵棄大/徳耶)令狐緒(歴隋汝夀三州刺史有佳政汝人奏/請刻石頌徳緒辭曰臣任隋州郡人)¶
　(乞留轉河南少尹加金/紫已名聞不必更立)李繁(隨州刺史栁公綽稱其/博覽强記崇清浄之化)¶
　(施于/隨人)五代劉玘(梁貞明中守安州以城中闤闠櫛比/冬月井泉多涸乃於城西比隅依石)¶
　(壁造水樓以備不虞懸綆取水明/年安陸被吳人圍方知井樓之利)朱漢賔(唐安州守/臨政能守)¶
　(法好施恵/人愛之)王祚(漢隨州刺史漢法禁牛革輦送京師/遇署雨多腐壞祚請班鎧甲之式於)¶
　(諸州令裁之以/輸民甚便之)董宗本(漢隨州刺史宋太祖往依焉/其子遵誨曰毎見城上紫雲)¶
　(如盖又夢登髙臺遇黒蛇化龍飛去是何祥也太祖/皆不對及即位召見遵誨曰卿尚記往日紫雲及化)¶
<pb:KR2k0008_WYG_061-16b>¶
　(龍之夢乎乃以遵/誨為通逺軍使)李瓊(周安州防禦使治郡/寛簡民請立碑頌徳)宋石守¶
　信(宋初除崇信軍節/度使為開國名將)王全斌(崇義軍節度使寛厚容/衆居郡十餘年怡然自)¶
　(得識者/稱之)張齊賢(初知江陵府上章謝病乞知安州云/郡務甚簡可以頥養醫藥在州政尚)¶
　(清静民/甚便之)寇準(天祐間知安州未幾貶道州/司馬凖雖在謫而賢名不泯)錢惟演(以/崇)¶
　(信軍節度使歸本鎮惟演出于勲貴文辭清麗名與/楊億劉筠相並其在郡時對酒必自歌曰城上風光)¶
　(鶯語亂城下/烟波風拍岸)范雍(康定間知安州為治尚/恕郡人思之立祠祀焉)彭乘(康定/間知)¶
　(安州有善政仁宗曰此老儒/也雅有恬退者無以易之)孫甫(慶厯間知安州勁/果無私甞著唐史)¶
　(記七十/餘卷)范純仁(治平中通判安州即求民間利病而/興革之作興學校益為條教日有課)¶
<pb:KR2k0008_WYG_061-17a>¶
　(月有最出入起居動循/法度安陸由是多學者)王徳用(知樞宻院事出守/隨州州置判官家)¶
　(人皆惶恐徳用舉止言色/如平時惟不接賔客而已)滕元發(知安州不奉行/新法累被謫元)¶
　(發曰天知吾直上/知吾忠吾何憂也)謝良佐(知應山縣化民以徳期/于無訟簡而能栗威而)¶
　(不猛民立/祠祀之)張商英(知隨州有善政崇寧/初召為吏部侍郎)陳規(安陸/令後)¶
　(知徳安府事建炎中羣盜攻徳安規屢擊却之/諸重鎮多失而徳安獨存郡人徳之立廟祀焉)張浚¶
　(紹興間除崇信軍節度使其制詞云爰領使/于漢東俾膺受于齊鉞初朌成命想慰輿情)李道(知/隨)¶
　(州時劉豫叛遣其將張珖至隨招/道道不從執其使以聞詔嘉奬之)趙方(知隨州時旱/蝗相仍方親)¶
　(走四郊以禱一夕大雨蝗盡死嵗大熟適和議成諸/郡寢弛備方獨招兵擇將㧞土豪孟宗政等補以官)¶
<pb:KR2k0008_WYG_061-17b>¶
　元林興祖(隨州守頌碣云有懐召杜多識前言無/愧龔黄敦行素履多聞四海道重三山)¶
　魏從恕(至正間為應山縣尹束吏以法撫民以恩/虚懷下士開心奉公後去邑人立碑頌之)本¶
　朝汪灌(洪武初由御史改雲夢知縣創置學校勸課/農桑初抵任縣止一里三年増至三里至今)¶
　(邑民/慕之)諸葛平(洪武間為應城知縣亷能愛民/均徭簡賦吏服其威民安其恵)孫士良¶
　(永樂初應山知縣居官未三考人戸自占三千餘口/開墾荒田五十餘頃政事簡恵賦役以均民到于今)¶
　(稱/之)陳莘(永樂初知隨州脩學勸士務本愛民闢/田野四百餘頃利及百姓民感而慕之)朱幹¶
　(永樂初為應城令律己公正政勤而亷民懷/吏戢秩滿父老保留陞隨州知州  省志)夏子謙¶
　(徳安府推官能推情求法獄無滯囚人/咸稱之非義之餽一毫不受  省志)史中(徳安知/府守法)¶
<pb:KR2k0008_WYG_061-18a>¶
　(恤民不畏强禦時有中貴人黷貨滿載中執/以聞特命戮之在任九年吏民懐徳  省志)王佐(永/樂)¶
　(中主孝感縣薄立心慈祥政敷明達/卓有聲譽超拜監察御史  省志)饒政望(正統中/徳安府)¶
　(學教授莊重謹飾不妄言笑不事浮靡/教有成規雖祁寒盛暑不輟  省志)郭綸(正統間/應城教)¶
　(諭治書庠士治書傳自綸始/今從祀上蔡先生祠  省志)周鐸(徳安知府公勤廉/慎興學育材深得)¶
　(人心九年滿去郡人思/之立碑于學  省志)吳禴(成化初知隨州嵗旱徒/歩祈禱發倉賑貧獲䑕)¶
　(竊必置之嚴法數嵗民風寂然外戸不閉初夏民納/祗候錢禴曰五糓未登必假貸于人者令還主候秋)¶
　(赴納隨民徳之祀/于名宦祠  省志)黃鞏(𢎞治末徳安府推官清亮博/雅飾學宫表董孝子祠諸所)¶
　(脩舉以正風俗作/人材為先  省志)李重(正徳中知徳安府興學校作/士氣旌節義抑豪植弱脩廢)¶
<pb:KR2k0008_WYG_061-18b>¶
　(釐弊日斤斤務見治紀不屑細務然法令森嚴吏/民屏息不敢犯乃清操直氣始終不易云  省志)李¶
　逄(嘉靖中知徳安府明毅有大志不屑屑故常挈綱/維重教化黷吏黠民務置之法遇賢士毎折節下)¶
　(之禔身清肅境/内凛然  省志)徐貢元(嘉靖中知徳安府撫輯流移/不受請托處親藩不擾弭羣)¶
　(盜脩築河堤建置學宇百務/興廢郡祀于名宦祠  省志)胡世寧(初為徳安府推/官激烈有為無)¶
　(所撓沮尋知寳慶府蒞任數月州縣無徵求擾士民/樂業後任湖廣按察使風裁益厲文章氣節卓越羣)¶
　(流志/省)趙文傑(知雲夢縣剛方不撓操履介潔毎以鋤/豪右興學校為已任時俗尚浮屠凡冠)¶
　(婚喪祭必令遵朱子家禮又因冦盜創城塹立烟/墩民始不便卒便而思之崇祀名宦祠  省志)¶
流寓董永(千乘人東漢末奉其父避兵來居安陸家貧/傭耕以養其父父歿貸錢於里之富人裵氏)¶
<pb:KR2k0008_WYG_061-19a>¶
　(許身為奴以償所貸得錢五千營葬迺感天帝令織/女為配遂織絹于裵氏既償錢以贖永身遂辭永騰)¶
　(霄而/去)李白(唐隴西人上裵長史書曰頃見鄉人相與/大誇雲夢之事云楚有七澤遂來觀焉而)¶
　(許相公家見招妻以孫女/便憇迹于此移三霜焉)宋庠　宋祁(宋雍丘人父/杞為應山令)¶
　(庠祁隨父僑寓安陸並以文學顯庠進士第一嘉祐/中拜相封鄭國公卒諡元憲祁累官知成都府終翰)¶
　(林學士承旨/卒諡景文)沈括(杭州人宋神宗時永樂/城陷括以始議謫隨州)薩天錫(幼/時)¶
　(僑寓孝感博學能文登元泰定進磨/士知襄陽縣終燕南道亷訪司照)察空(西域人博覽/强記通諸國)¶
　(字書元仁宗時累官叅知政事得大臣體暮年居徳/安白雲山别墅以白雲自號甞入見仁宗望見曰白)¶
　(雲先生來也其/被寵遇如此)¶
<pb:KR2k0008_WYG_061-19b>¶
人物周鬭榖於莬(春秋楚人父伯比通于䢵子之女生/子文䢵夫人使棄諸夢中虎乳之䢵)¶
　(子田見之懼而歸夫人以告遂使收之楚人謂乳榖/謂虎於莬故名仕楚為令尹三仕三已無喜愠色舊)¶
　(令尹之政必以告新/令尹孔子稱之曰忠)季梁(隨人春秋時仕墮為大夫/楚侵隨少師董成請追楚)¶
　(師隨侯將許之季梁止之曰夫民神之主也聖王先/成民而後致力于神故務其三時修其五教親其九)¶
　(族以致其禋祀於是乎民和而神降之福今民各有/心而鬼神乏主君雖獨豐其何福之有君姑修政而)¶
　(親兄弟之國庶免于難隨/侯懼而修政楚不敢伐)漢周章(南陽隨人仕為南/陽郡功曹時竇憲)¶
　(免就國太守欲謁之章曰不可太守不聽章以佩刀/絶馬鞅乃止憲誅公卿多以交闗得罪太守幸免以)¶
　(此重章舉孝㢘永/初元年為司空)黄香(江夏安陸人葉令況之子事/親至孝夏月扇枕席冬則以)¶
<pb:KR2k0008_WYG_061-20a>¶
　(身温被九嵗失母思慕憔悴太守劉護召署門下甚/見愛敬香博學經典能文章京師號曰天下無雙江)¶
　(夏黄童初除郎中肅宗詔香詣東觀讀所未甞見書/累遷尚書令遂管樞機而香亦祗勤物務憂公如家)¶
　黄瓊(香子永建中公卿多薦瓊者徵至拜議郎稍遷/尚書僕射瓊練達官曹争議朝堂莫能抗奪尋)¶
　(遷尚書令轉太尉封邟鄉侯瓊首居公位舉奏/貪汙海内翕然望之卒贈車騎將軍諡曰忠侯)黄琬¶
　(瓊孫瓊初為魏郡太守建和元年正月日食京師不/見而瓊以狀聞太后詔問所食多少瓊未知所況琬)¶
　(年七嵗在傍曰何不言日食之餘如月之初瓊大驚/即以其言應詔光和末徵拜議郎遷侍中後出為右)¶
　(扶風徵拜少府又為豫州牧擊平冦賊威聲大震封/闗内侯及董卓秉政徵為司徒遷太尉更封陽泉鄉)¶
　(侯/)唐樊興(安州人以戰功多封營國公後坐事削爵/貞觀中討陵州獠及擊吐谷渾累遷襄城)¶
<pb:KR2k0008_WYG_061-20b>¶
　(郡公太宗征遼以興忠謹副房𤣥齡/留守京師卒贈洪州都督陪葬獻陵)許紹(安州安陸/人為兒時)¶
　(與髙祖同學隋大業末仕夷陵通守開倉活流民數/十萬王世充篡位以三郡歸唐封譙國公後圖形凌)¶
　(烟/)許圉師(紹子有器幹研渉文義擢進士為相州刺/史部内有受賍者不忍按但以清白箴賜)¶
　(之其人感愧卒為㢘士龍/朔中拜左相卒諡曰簡)郝處俊(安陸人少好學貞/觀中第進士襲父)¶
　(爵為甑山公上元中因諫髙宗觀酺令太子諸王分/朋角為樂及𫝊位武后皆為時議所直遷中書令武)¶
　(后忌之以操履/無玷不能害)宋張君房(安陸人為著作郎真宗時/日本遣使入貢詔本國建)¶
　(寺夷使乞詞臣譔寺記時直院之文多君房代為之/暨宣令誤寺記夷使待命而君房醉飲市樓索之不)¶
　(獲直院大窘後楊億改閒忙令曰世上何人最號忙/紫微失却張君房或謂君房非醉但假此以拒夷俗)¶
<pb:KR2k0008_WYG_061-21a>¶
　(耳/)令狐揆(安陸人卜築溳溪之南甞雪中跨馬入城/詣張君房借書令小童攜書簏負琴帛繒)¶
　(暖帽委轡長吟曰借書離近郭冒雪渡寒溪布/衣林逸善繪因作令狐髙士雪中渡寒溪圖)宋綬¶
　(其先趙州平棘人徙隨州博通經史百家年十五召/試中書真宗愛其文後又試學士院官至參知政事)¶
　(卒贈司御子敏求龍圖閣學士敏求家藏書/三萬卷皆畧誦習所著書甚多學者多咨之)鄭獬(安/州)¶
　(安陸人少負俊材詞章豪偉仁宗重選士廷試考定/焚香祝天曰願得忠孝狀元已而得獬初通判陳州)¶
　(入直集賢院英宗即位獬言陛下初臨御願申詔中/外許令盡言有可采錄召與之對必能有益治道神)¶
　(宗初拜翰林學士以/不奉新法出知青州)連庶(安州應山人父舜賔好羲/樂施庶舉進士為夀春令)¶
　(開田千頃一縣大治尋以母老乞監陳州稅甞送客/出北門慨然有感即日求分司歸久之歐陽修薦其)¶
<pb:KR2k0008_WYG_061-21b>¶
　(學行屢遷職方貟外郎卒弟庠亦舉進士/為宜城令敏于政事號良吏終都官郎中)連南夫(安/州)¶
　(人累官廣東轉運使新興饑發廩振濟全活以萬計/弟萬夫補將仕郎建炎中羣盜犯應山萬夫率郡人)¶
　(數千保山砦賊圍三日卒破之萬夫怒厲/聲罵賊為所害贈承務郎官其家一人)劉逵(隨州/隨縣)¶
　(人舉進士髙第累官至中書侍郎蔡京以彗星見去/相逵首勸徽宗碎元祐黨碑寛上書邪藉之禁稍正)¶
　(京悖正害民之政及京復相責鎮江軍節度副使/安州居住後京再罷稍起知杭州加資政殿學士)李¶
　庭芝(隨州應山人少頴異日誦數千言淳祐初舉進/士第知濠州後主管兩淮制置司事大興鹽利)¶
　(揚民徳之如父母尋坐累罷元兵圍揚州復起制置/兩淮遣兵首應勤王詔城守揚州日出兵死鬬加參)¶
　(知政事宋亡不屈阿珠/殺之揚州民皆慟哭)邊居誼(隨州人初事李庭芝/積功至都統制咸淳)¶
<pb:KR2k0008_WYG_061-22a>¶
　(巾守新城能得士心凡戰守具治之皆有法吕文煥/引元兵來攻居誼率舟師拒之甞誘文煥至城預伏)¶
　(弩亂發中之幾就擒元兵攻城甚急居誼度/力不支自殺事聞贈利州觀察使立廟死所)王登(徳/安)¶
　(人少讀書喜兵法慷慨有大志淳祐中進士調興山/簿以母憂去制置使吳淵具書幣招之登即長揖出)¶
　(門既見淵為節制竟立奇功威聲日振為/忌者所䜛以是才畧不能盡施識者惜之)元趙復¶
　(徳安人元兵陷徳安民數十萬皆俘戮時姚樞奉/詔即軍中求儒得復以歸復以所記程朱𫝊盡録)¶
　(以付樞揚惟中聞復議論始嗜學建太極書院/於燕城請復講授其中學者稱為江漢先生)本¶
　朝周梅(孝感人洪武間以卓行見推任福建按察司/僉事後致仕氷檗之操始終不渝鄉人慕之)¶
　張瓉(孝感人正統戊辰進士歴工部郎中通敏有才/累官副都御史巡撫四川以征討功晉戸部右)¶
<pb:KR2k0008_WYG_061-22b>¶
　(侍郎仕終右副都御/史卒賜葬祭  省志)陳金(應城人舉成化壬辰進士/拜監察御史風采凝重歴)¶
　(擢副都御史巡撫雲南勞績茂著累官南京戸部尚/書總制兩廣以征江西桃源劇賊功進太子少保尋)¶
　(加少保平生虚直好善剛果有為志在/立功不問家事年八十三卒  省志)孫交(安陸人/成化辛)¶
　(丑進士歴吏部文選郎中温粹和厚外不甚許可中/實朗瑩藻鑑分明累官至戸部侍郎改吏部進南京)¶
　(吏部尚書改户部免歸嘉靖初召為戸部尚書建言/中官監餉冗蠧及御馬房事上嘉納之謝病歸卒諡)¶
　(榮僖贈太子/少保  省志)劉洪(安陸人舉進士官御史進浙江副/使廣東按察使以僉都御史巡撫)¶
　(貴州值米魯叛後剪餘黨城其險要陞副都御史往斬/四川松潘平列柯空龍二寨陟右都御史巡兩廣俘)¶
　(潮恵諸郡劇賊及郴桂流賊入掌南臺㑹北冦猖獗/脩水戰預防之子槊渠臬俱進士槊為行人渠臬俱)¶
<pb:KR2k0008_WYG_061-23a>¶
　(為副都御/史  省志)程春震(雲夢人成化中進士知建昌縣擢/監察御史按大同廣西皆有聲以)¶
　(忤權貴謫知安岳縣進順慶/府同知擢馬湖知府  省志)嚴禎(孝感人舉進士歴/知衛輝府為政平)¶
　(易不尚苛刻衛輝火當道欲罪守者禎引為己/責全活千餘人民祠祀之孫志迪進士  省志)王琰¶
　(孝感人成化甲辰進士授戸部主事員外郎不避權/勢戚畹張獲麟妄殺人琰直之歴擢山西左布政使)¶
　(時北兵入境琰多方運/餉頗著勞勩  省志)陳軾(應城人𢎞治乙丑進士/知臨海縣拜監察御史)¶
　(擢山西副使歴右副都御史巡撫南畿轉大理卿戸/部侍郎為人小心謹畏本分無他才能而臨事精確)¶
　(有體卒于/官  省志)劉槩(安陸人正徳辛未進士授行人諫阻/武宗南巡卒于垓下嘉靖初贈監察)¶
　(御史/省志)向光振(應山人正徳中領鄉薦性嚴謹絶俗工/為古文詞奔父喪渡海遇風以身禱母)¶
<pb:KR2k0008_WYG_061-23b>¶
　(病當應制不行祖所遺産悉以讓其兄嘉靖中知四/川髙縣刻勵清操多政績當道重之卒于官  省志)¶
　萬鵬(安陸人性孝友介直厲志古人尤嗜學工為文/詞稍稱遒健少為博士弟子累試不遇棄而隱)¶
　(居授徒四境之士從之逰者甚衆居喪舉行家禮且/喜醫毎製方藥施人有司雅重之所著有史說藏于)¶
　(家志/省)傅鳳翺(應山人嘉靖癸未進士知上蔡縣拜監/察御史累官兵部侍郎性豁達才復通)¶
　(敏所至大著風畧卒贈右/都御史官其子  省志)吳翰詞(應山人嘉靖庚戌/進士知東陽縣拜)¶
　(御史出按雲南以忤權相歸性耿介方直一毫不茍/歴官十餘年惟舊居數椽卒殮以緼袍敝屣士林重)¶
　(之志/省)陳之輔(隨州人嘉靖己丑進士博學有藻思能/為古文詞尤長于詩有漢魏盛唐風未)¶
　(仕卒/省志)余𦙍緒(應城人癸未進士授南京戸部主事調/吏部歴考功司郎中以考察秉公拂當)¶
<pb:KR2k0008_WYG_061-24a>¶
　(路竟免歸起南考功司擢南通政叅議太僕大理卿/為人孝友端方篤志聖賢之學而謙冲清謹始終不)¶
　(易時望歸之後陞户部侍/郎以詿誤免歸卒  省志)何遷(徳安人嘉靖辛丑進/士歴官刑部右侍郎)¶
　(記問淵博多所造詣喜談性命之學主于圓融試世/人不能窺其際為文章耻剽賊奥邃可傳詩有中唐)¶
　(風所著吉陽集二十/卷友問四卷  省志)¶
列女趙孝婦(元應城人早寡事姑孝家貧傭織於人得/美食必持歸奉姑甞念姑老一旦不諱倉)¶
　(卒無棺乃以次子鬻富家買杉木為棺置于家南鄰/火時南風甚烈孝婦亟扶姑出避棺重不可移乃撫)¶
　(膺大哭曰吾賣兒得棺不能救之/風忽轉得不焚人以為孝感所致)楊氏(陳政三妻孝/感人年十四)¶
　(適政三生方甫九嵗翁姑夫相繼殞歿楊年二十六家/極貧變易衣物以置棺衾守節不二撫孤成立正統中)¶
<pb:KR2k0008_WYG_061-24b>¶
　(旌志/省)劉氏(朱昱妻隨人昱早卒遺腹生一子劉/守志撫孤成立成化中旌  省志)江氏¶
　(周伏受妻孝感人伏受家漢陽比卒楚藩人林寛令/魏富聘為妾江詈富甚厲寛强遺帨巾江乃整衣折)¶
　(籬走哭夫墓沉漳湖死都御史朱廷聲御史張祿嘉/其節知府劉本用取兩骸同棺𦵏之表曰江節婦墓)¶
　(仍旌其門/  省志)黎氏(張瑀妻孝感人瑀國子生喪時黎年/二十六家貧忍飢訓子守節正徳中)¶
　(旌志/省)彭氏(王鸞妻雲夣人撫孤矢志/不渝正徳中旌  省志)張氏(朱北未娶/女安陸人)¶
　(許聘朱北北死女自縊/以殉嘉靖中旌  省志)周氏(楊琬妻應城人無子苦/節嘉靖中旌  省志)¶
　章氏(朱璵妻隨人璵為諸生死時章年/甚少守節不二嘉靖中旌  省志)王氏(張楚英/妻孝感)¶
　(人楚英為都御史瓉之孫卒而家貧王孀居惟女工/自給恒日絶炊子或出負耻乞鄰火第掩門卧嘉靖)¶
<pb:KR2k0008_WYG_061-25a>¶
　(中旌/省志)趙氏(翟軾妻徳安所千戸趙威女軾卒時年二/十一無子依母居性純静寡言笑不踰閾)¶
　(即女夫不得面年踰六十病家人勸之脉曰吾/手平生未甞近人也不藥卒嘉靖中旌  省志)方氏¶
　(劉廷相妻孝感人家於郡年二十五廷相死貧不能/振二子伯生伯爕未成童苦節教之隆慶中旌  省)¶
　(志/)¶
仙釋法信(豫章人唐寳厯二年自五臺山禮曼殊師太/和元年在應城縣西夀寧寺引利刃截右膝)¶
　(復截左膝門人奔持其刃白乳流出師遂湼/槃其足緘藏寺殿慶厯中賜號靈濟大師)仲殊(宋/安)¶
　(州人甞逰姑蘇臺柱上倒書一絶云天長地久大悠/悠你既無心我亦休浪迹姑蘇人不管春風吹笛酒)¶
　(家樓與蘇軾為莫逆交生平嗜蜜軾詩云安陸老人/心似鐵老人心肝小兒舌不食五穀惟食蜜笑指蜜)¶
<pb:KR2k0008_WYG_061-25b>¶
　(蜂作檀越遂自稱殊/蜜有文曰寳月集)智縁(宋隨州人善醫嘉祐末召/至京舍於相國寺毎察脉)¶
　(知人貴賤禍福休咎胗父之脉而能道其子吉凶所/言若神士大夫争造之熙寧中王韶謀取青唐上言)¶
　(蕃族重僧而僧結吳叱臘王部帳甚衆請智縁與俱/至邊神宗命智縁入蕃中說結吳叱臘歸化而他族)¶
　(皆因以輸欵召還/以為右街首坐)¶
　　黄州府(東至直𨽻安慶府宿松縣界五百一十里/西至徳安府孝感縣界二百八十里南至)¶
　　　(武昌府武昌縣界一十里北至河南汝寧府羅/山縣界四百七十里自府治至南京一千五百)¶
　　　(五十里至京師四/千九百九十里)¶
　　　(糧二十五萬/二千石零)¶
<pb:KR2k0008_WYG_061-26a>¶
建置沿革禹貢荆州之域天文翼軫分野春秋時為黄¶
　國地後屬楚楚徙邾君於此又名邾城秦屬南郡漢¶
　為西陵縣及邾縣地屬江夏郡三國時魏為重鎮後¶
　屬吳晉屬弋陽郡又析置西陽國東晉以邾城為豫¶
　州治所宋為西陽郡南齊分置齊安郡北齊兼置衡¶
　州陳罷州後周復置隋改為黄州大業初改永安郡¶
　唐初復置黄州天寳初改永安郡乾元初復為黄州¶
　並治黄岡縣中和初徙治邾城宋遷州治江濵今府¶
<pb:KR2k0008_WYG_061-26b>¶
　治是也元為黄州路𨽻河南行省本朝為黄州府改¶
　今屬領州一縣八¶
　黄岡縣(附郭本漢西陵縣地屬江夏郡南齊置南安/縣為齊安郡治北齊兼置巴州陳廢後周改)¶
　(置弋州縣屬焉隋廢州郡改縣曰黄岡尋以縣置黄/州唐以木蘭縣省入宋元仍舊本朝因之編戸八十)¶
　(六/里)黄安縣(在府治西一百二十里本麻城黄岡黄陂/三縣地嘉靖末以其地僻多盜從撫臣之)¶
　(請始建為縣/編戸四十里)蘄水縣(在府城東南一百一十里本漢/江夏郡蘄春縣地劉宋於此立)¶
　(浠水縣及永安郡梁又析置蘄水縣隋郡廢以二縣/屬蘄州唐初改浠水曰蘭溪省蘄水縣後又改蘭溪)¶
　(為蘄水縣宋元仍舊本朝/改今屬編戸七十六里)羅田縣(在府城東一百四/十里本漢蘄春縣)¶
<pb:KR2k0008_WYG_061-27a>¶
　(地梁於此置義州及義成郡隋廢州郡為羅田縣屬/蘄州唐省入浠水縣宋以石橋鎮仍陞為羅田縣後)¶
　(廢元復立本朝改今/屬編户四十九里)麻城縣(在府城西北一百八十/里本漢西陵縣地屬江)¶
　(夏郡梁置信安縣及北西陽縣陳廢北西陽置定州/後周改曰亭州隋改麻城縣屬黄州後屬永安郡唐)¶
　(復置亭州又析置陽城縣尋省元和初又以麻城省/入黄岡後復置屬黄州宋端平間徙縣治什子山元)¶
　(復舊治本朝因之/編戸一百三十里)黄陂縣(在府城西二百四十里本/漢西陵縣地漢末劉表使)¶
　(黄祖于此築城為鎮後齊以鎮置黄陂縣及南司州後/周改曰黄州隋廢州後以縣屬永安郡唐初復置南)¶
　(司州尋廢州以縣屬黄州宋移治鄂州青/山磯元復舊治本朝因之編戸四十六里)蘄州(在府/城東)¶
　(三百一十里西漢為江夏郡蘄春縣東漢置為蘄春/國吳改蘄春郡晉省郡以縣屬弋陽郡東晉改為蘄)¶
<pb:KR2k0008_WYG_061-27b>¶
　(陽縣宋齊並屬西陽郡北齊置齊昌郡兼置羅州後/周改曰蘄州隋初郡廢後改州為蘄春郡唐為蘄州)¶
　(宋𨽻淮南西路元改置蘄州路本朝改路為府/又改為州屬黄州府編戸六十四里領縣二)廣濟¶
　縣(在州城東六十里本漢蘄春縣地唐武徳中析置/永寧縣天寳初改廣濟縣宋紹興初廢縣為鎮尋)¶
　(復置嘉熙間徙治大江中洲元復/舊治本朝因之編户五十三里)黄梅縣(在州城東/一百七十)¶
　(里本漢蘄春縣地東晉置新蔡郡及永興縣隋初改/新蔡縣後改黄梅縣屬蘄州唐初以縣置南晉州尋)¶
　(廢州縣仍屬蘄州宋嘉熙間僑治中州/元復舊治本朝因之編户五十三里)¶
郡名齊安(南齊/名)永安(隋/名)¶
形勝淮楚之交(齊安志通接巴蜀襟帶/江漢介乎淮楚之交)濵帶江淮(唐李/勣制)¶
<pb:KR2k0008_WYG_061-28a>¶
　(云蘄春之地濵帶江淮/鎮捍之重允屬功烈)前界大江後接崇阜(唐刺史/脩文宣)¶
　(王廟/記)淮甸上游(宋王禹偁月波樓詩淮/甸為内地黄岡壓上游)長江遶郭(宋/蘇)¶
　(軾黄州詩長江遶郭知/魚美好竹連山覺笋香)山川相繆(蘇軾赤壁賦東望/夏口西望武昌山)¶
　(川相繆欝/乎蒼蒼)地連雲夢城倚大江(王禹/偁表)一大藪澤(宋張/耒雜)¶
　(志黄州盖楚東北國之鄙與/蘄鄂江沔光夀一大藪澤也)北接光蔡東峙灊皖(宋/蘄)¶
　(州興復舊治記南距大江北/接光蔡西連黄岡東峙灊皖)占淮壖上腴(宋闗詠蘄/州神光觀)¶
　(記占淮壖之上腴/屬帝轂之衝會)¶
風俗淳質儉約(隋志俗尚淳/質好儉約)土風厚善(蘇軾䟦韓魏公/詩山水淸逺土)¶
<pb:KR2k0008_WYG_061-28b>¶
　(風厚/善)尊徳樂道(同上其民寡求而不争其士静而文/朴而不陋尊徳樂道獨異於他邦)¶
　田事不脩(張耒雜志民有魚稻之/利農惰而田事不脩)甿俗富庶(宋闗詠/神光觀)¶
　(記蘄西善封/甿俗富庶)樂於為儒(同上秀民樂於為儒而不輕/釋其業彬彬喜學有鄒魯之)¶
　(遺/風)獄訟稀少(宋秦觀謝表矧蘄春之便郡實淮/右之名區風氣和平獄訟稀少)¶
山川赤壁山(在府城西北漢川門外屹立江濵截然如敗/壁而有赤色因名一名赤壁磯以為曹操)¶
　(走處非是周瑜與操遇于赤壁在武昌府樊口之上/江之南岸蘇軾逰此作赤壁二賦非周瑜曺操戰處)¶
　(也/)黄岡山(在府治北山/脉來自天柱)聚寶山(在府治北山多小石/日照之紅黄粲然宋)¶
　(蘇軾作怪石/供即此石也)兩耳山(在府治北三里狀如/兩耳上有龍王廟)香爐山(在/府)¶
<pb:KR2k0008_WYG_061-29a>¶
　(城北一十里/以形似名)金雞山(在府城北七十里/西南有金雞坑)孔子山(在府/城東)¶
　(一百里相傳孔子自衛適楚甞登此山有坐石草木不/侵有石硯雨下墨水浸出東有顔子港北有回車坡)¶
　(元時龍仁夫甞/築書屋於其麓)崎山(在府城北一百二十里有大崎/小崎大崎有龍井小崎有飛來)¶
　(石其下石柱推之可轉而/不仆兩山連秀為郡勝槩)七丈山(在府城西一百五/十里上有七丈潭)¶
　木陵山(在麻城縣西北八/十里上有木陵闗)陰山(在麻城縣東北/上有隂山闗)霸王¶
　山(在麻城縣北一十五里世傳/西楚霸王項藉駐兵於此)大勑嶺山(在麻城縣/東五十里)¶
　龜峰山(在麻城縣東六十里山勢嵯峨上有崖刻唐/人詩又有白龍黒龍二井禱雨有應元和志)¶
　(麻城縣東南八十里有龜頭山舉/水所出春秋吳楚戰于柏舉即此)老君山(在麻城縣/北八十里)¶
<pb:KR2k0008_WYG_061-29b>¶
　九螺山(在麻城縣故縣鎮昔有張憨/子隱此自號九螺山逸人)魯臺山(在黄陂/縣治東)¶
　(宋二程先生讀書之所甞/登此山眺望東魯故名)甘露山(在黄陂縣東一十/五里陳武帝時甘)¶
　(露降于/上故名)木蘭山(在黄陂縣北七十里有木蘭/將軍塜故名隋以此山名縣)迎山(在/羅)¶
　(田縣東一十里諺云/迎山雲起大雨千里)魁山(在羅田縣東六十里形/勢嵯峨髙出衆山故名)石¶
　柱山(在羅田縣東八十里/其山髙峻屹立如柱)茶山(在蘄水縣治北出茶唐/劉禹錫詩薤葉照人)¶
　(呈夏簟松花/滿椀試新茶)玉臺山(在蘄水縣東二里漢張道陵自/蜀還煉丹於此有神光觀丹井)¶
　(尚/存)鳳棲山(在蘄水縣東三里俗傳甞有鳳/凰棲此山東有陸羽煮茶泉)石鼓山(在/蘄)¶
　(水縣北一十里巨/石如鼓叩之有聲)神山(在蘄水縣西北二十里昔孫/權進兵赤壁屯駐此山今有)¶
<pb:KR2k0008_WYG_061-30a>¶
　(廟/存)月子山(在蘄水縣南二十/五里上有龍潭)玉鏡山(在蘄水縣西三/十里山巔有大)¶
　(石圓如月故/又云月峯)斗方山(在蘄水縣東五十里舊有唐無/着禪師古寺宋佛印師甞住此)¶
　麒麟山(在蘄州城中/以形似名)鳳凰山(在蘄州治西南輿地紀/勝麻城黄陂二縣界亦)¶
　(有鳳/凰山)四流山(在蘄州北山嶺迤邐有水南流入蘄水/縣西流亦入蘄水縣北流入夀州霍山)¶
　(縣東流入安慶府大/湖縣山之名以此)龍峯山(在蘄州北八里山麓有/大石穴名花蛇洞其洞)¶
　(春水浸沒冬月始/見舊産白花蛇)白雲山(在蘄州西八里朝暮常有/白雲繚繞其上山出緑毛)¶
　(龜隋時甞建/塔寺其上)龜鶴山(在蘄州東一十五里兩山相/對有首有尾形如龜鶴故名)盤¶
　龍山(在蘄州南一十五里有石鼓院院/有麻衣道者無樂禪師二真身)九潭山(在蘄/州北)¶
<pb:KR2k0008_WYG_061-30b>¶
　(一百二十里/上有龍井九)金鵝山(在蘄州北六十里相傳此山常/有金鵝出石間上有鵝籠石)¶
　三角山(在蘄州東北一百二十里峯巒秀㧞頂有三/尖故名上有二龍潭祈雨有應因立三峯院)¶
　鼓角山(在蘄州東北一百五十里天欲雨先聞鼓角/聲亦名鼓吹山又廣濟縣北六十里亦有鼓)¶
　(角山上有宋建炎初/郡守甄采守禦寨)徳章山(在黄梅縣東北一十五/里舊有廣嚴二大師及)¶
　(清道者/真身)礦石(在黄梅縣東南一十五里/山出鐵礦舊置爐今廢)龍平山(在黄/梅縣)¶
　(北二十里亦名鳳平形勢峭/險宋時戚方常于此置寨)五祖山(在黄梅縣東北/三十里一名馮)¶
　(茂山即五祖大滿禪師道塲山頂有池生白蓮花又/名蓮峯唐裴度詩徧尋真跡躡莓苔世事全抛不忍)¶
　(回上界不知何處去西天移向此間來宋蘇軾詩登/嶺勢巍巍蓮峯泰華齊凭欄紅日早回首白雲低)¶
<pb:KR2k0008_WYG_061-31a>¶
　四祖山(在黄梅縣西北四十里一名破額山即四祖大/醫禪師道塲上有香爐峯及慈雲塔唐栁宗)¶
　(元詩破額山前碧玉流騷人遥駐木蘭舟春風無限/瀟湘意欲採蘋花不自由元趙國寳詩一層石塔一)¶
　(層雲塔外松筠幾萬根大聖自/然身不壞逰人如見佛長存)蔡山(在黄梅縣南五/十里山出大龜)¶
　(故/名)烏牙山(在黄梅縣東北五十里上有靈峯院及/唐白居易所譔碑并宋張商英輪藏記)黄¶
　梅山(在黄梅縣西四十里其山/多梅故名隋以此山名縣)靈山(在廣濟縣/東三里)金&KR0726;¶
　山(在廣濟縣西七里相傳唐時有/女子於此昇仙上有朝斗壇)多雲山(在廣濟縣/去縣十五)¶
　(里天欲雨則山先出雲山有風洞以石投/其中即風起有水出此山流入羅田縣界)明水山(在/廣)¶
　(濟縣東二十五里上/有龍潭飛瀑竒甚)東衝山(在廣濟縣東三十里/其山髙起衝霄故名)龍¶
<pb:KR2k0008_WYG_061-31b>¶
　池山(在廣濟縣南四十里相傳山頂池/中唐時有鯉魚化為龍去因名)積布山(在廣/濟縣)¶
　(南一百里臨大江疊石壁/立形如積布又名積布磯)春風嶺(在麻城縣嶺多梅/花宋蘇軾自新息)¶
　(渡淮由此/嶺有詩)君子巖(在石鼓山之隂山頂有/泉巖内有石枕石臼)觀音巖(在/麻)¶
　(城縣龜峯山上巖虚如屋中/有石觀音巖東有碁盤石)練巖(在羅田縣西三十/里有瀑泉瀉于兩)¶
　(峯之/間)練石洞(在羅田縣東南三十里山/腰有石潭飛瀑五六丈)僊人洞(在蘄/州東)¶
　(一十里大泉山之隂/相傳昔有仙人居此)黄齡洞(在黄梅縣西北四十里/考田山晉安帝時有番)¶
　(禺刺史宋益隐此後/人于洞前立廟祀之)靈泉洞(在廣濟縣南六十里有/泉自洞中流出一名石)¶
　(燕源其洞内/巨石如卧床)鳳凰崖(在麻城縣北一十五里下有仙/洞石室雲泉昔麻姑修真之處)¶
<pb:KR2k0008_WYG_061-32a>¶
　噴雪崖(在龜峯山泉飛/流如雪故名)僊人崖(在羅田縣東二十里/昔有仙女于此上昇)¶
　(今巖頂石/上有鞋跡)豹龍崖(在羅田縣西三十里/形勢起伏如豹如龍)麻姑崖(在羅/田縣)¶
　(東八十里世傳麻/姑于此飛昇故名)飛來石(在府城西板塔寺宋太平/興國中因雷雨有石墜寺)¶
　(因/名)人跡石(在龜峯山頂唐真應禪師立化之地足跡/印于苔蘚間深四寸山下有馬跡石世傳)¶
　(唐太宗駐/驆于此)卧龍石(在麻城縣東北有/大石勢如卧龍)七星石(在廣濟/縣東其)¶
　(石如七/星布列)打鼓石(在蘄水縣南龍潭直上巨石髙/數十丈邑中遇有鼓聲輙應)太公¶
　石(在蘄水縣西/二十五里)大江(在府城下自武昌流入黄陂縣/界至府北赤壁磯東過蘄水縣)¶
　(入九江/府界)沙湖(在黄州東南三十里/宋蘇軾甞買田其間)武湖(在黄陂縣東/南三十里相)¶
<pb:KR2k0008_WYG_061-32b>¶
　(傳黄祖習戰閱武之所宋謝晦/走武湖戍主生執之即此地)金少湖(在蘄州治/又名東湖)赤¶
　東湖(在蘄州北一十里/其湖有九十九汊)五阜湖(在黄梅縣西一百一/十里中有五阜洲禹)¶
　(貢九江納錫大/龜世傳出此湖)武山湖(在廣濟縣/南七十里)青林湖(在廣濟縣/西近有青)¶
　(林/山)髙岸河(在黄岡縣自河南光山縣發源/南流至麻城縣東南入長河)草埠潭河¶
　(在黄岡縣西北發源南流至/黄陂縣三十六灣通沙河)上巴河(在黄岡縣東四/十三里發源縣)¶
　(西北迤邐至一流河抵魚博下巴河達/于江或云巴河源出蘄水縣板石山)縣前河(在麻/城縣)¶
　(前源出河南光山縣黄土/闗至縣東南直下入長河)界河(在麻城縣源出光山/縣虎頭闗抵隂山棗)¶
　(林至三家/灣合縣河)麻溪河(在麻城縣南二十里源出/唐田至汝隂河口合縣河)閻家河¶
<pb:KR2k0008_WYG_061-33a>¶
　(在麻城縣東源出河南固始縣石門山入縣前/河唐洪州都督閻伯嶼所居舊臨河上故名)白杲¶
　河(在麻城縣南三十里源出/羅田縣沿梅家市入縣河)舊鎮界河(在黄陂縣西/六十里發源)¶
　(大墓山下流出/與藤子江合)灄河(在黄陂縣東北二百里發源/河南羅山縣南流入大城潭)蘄¶
　河(在蘄州北發源大浮/山西流入赤東湖)西河(在蘄州北六十里包/絡羅州舊城之西)降¶
　斗河(在黄梅縣東/四十五里)平湖河(在羅田縣西北源出松子/山流至龍河觜與縣前河)¶
　(合流入/巴河)白蓮河(在羅田縣東/南六十里)宗渡河(在蘄州東北/一百八十里)龍¶
　驤水(在黄陂縣南七十里相傳晉/龍驤將軍王濬屯軍于此)浠水(在蘄水縣源/出雲山劉宋)¶
　(立浠水縣/以此為名)鈷鉧水(在蘄水前源出/樝梨山入蘄河)翻車水(在蘄州東/南八十里)¶
<pb:KR2k0008_WYG_061-33b>¶
　(九江王黥布背項羽歸漢/于水北築城名翻車城)黄梅水(源出黄梅山/南流入威湖)梅川¶
　(在廣濟縣南源出横/岡山下流入武山湖)髙溪(在蘄州東北源出白巖山/南入蘄河亦名三十六水)¶
　蘭溪(在蘄水縣東三里蘄竹所出之地圖經云蘭溪/水源出苦竹山其側多蘭唐以此名縣杜牧詩)¶
　(蘭溪春盡碧泱泱映水蘭花雨發香楚國大夫憔悴/日應尋此路去瀟湘宋蘇軾逰清泉寺下臨蘭溪甞)¶
　(作/歌)石頭潭(在黄岡縣/北九十里)栲栳潭(在麻城縣/北七里)伍貟井(在蘄/水縣)¶
　(治西昔伍子/胥過此淬劍)義井(有四一在府城東南市中一在黄/陂縣南街一在蘄州治西南一在)¶
　(黄梅縣市俱以/衆人共汲故名)金甲井(在府治西近赤壁磯井傍有/古基世傳為謝晦塜宋紹興)¶
　(間浚井得金甲一具乃/晦死以甲投井中也)吳公井(在府城西一百八十/里昔隐士吳應澍所)¶
<pb:KR2k0008_WYG_061-34a>¶
　(鑿/)丹井(有二一在蘄州治東北井底有四竅按四時/出泉世傳王全真煉丹于此一在蘄水縣治)¶
　(東昔張道陵煉丹于此/二井水俱能解熱疾)木蘭井(在黄陂/縣治西)五龍井(在羅/田縣)¶
　(治東嵗旱/禱雨有應)清净井(在廣濟縣治左昔四祖禪師父司/馬氏為本縣令飲是泉禪師生時)¶
　(汲此水浴之/又名浴佛泉)西河井(在蘄州西北六十里舊産緑毛/龜大者重十錢小者重五錢極)¶
　(小者尤佳今井湮不復/産他溝澗中或有之)君子泉(在府治北宋通判孟/震亨有賢徳時稱孟)¶
　(君子庭中有泉蘇軾因以名之黄庭堅/詩雲夢澤南君子泉水無名字托人賢)洗筆泉(在蘄/水縣)¶
　(郭門外世傳王/羲之洗筆于此)湯泉(在蘄州北一百四十里/甞沸如湯有硫黄氣)陸羽泉¶
　(在蘄水縣北鳳棲山下唐陸羽茶經以為天下第三/泉宋王禹偁詩甃石封苔百尺深試甞茶味少知音)¶
<pb:KR2k0008_WYG_061-34b>¶
　(惟餘夜半泉中月/留得先生一片心)瀑布泉(在麻城縣治北麻姑/洞口其泉飛白如練)萬家¶
　泉(在黄梅縣邑人/萬氏所鑿因名)玉虹泉(在羅田縣/東二里)洗墨池(在府城/南報恩)¶
　(寺後即蘇/軾洗硯處)聰明池(在黄陂縣治東即/宋二程讀書處)化龍池(在麻城/縣西其)¶
　(池盤曲/如龍形)蓮花池(在蘄州/治北)玉蟾池(在黄梅縣治東北昔/人鑿池得白石狀類)¶
　(玉/蟾)落鱗陂(在麻城縣東十五里世/傳此陂龍昇鱗落故名)鳳陂(在麻城縣東/舊傳曽有鳳)¶
　(浴于此東南五里/有山名鳳凰臺)新生洲(在府治北□風鎮下蘇軾/詩時復紅鮀股臂分蔽遮)¶
　(深浪見深仁三江自此分/南北誰向中江是主人)峥嶸洲(在黄岡縣半屬武/昌即晉劉毅敗桓)¶
　(𤣥/處)鴻宿洲(在蘄州西二里大江中秋冬/有鴻集此左有石名新生磯)伍洲(在蘄水/縣西四)¶
<pb:KR2k0008_WYG_061-35a>¶
　(十里大江之中昔伍員/適吳過此後人名之)散花洲(在黄梅縣南六十里/大江之北周瑜戰勝)¶
　(犒士散/花于此)白龜渚(在府城大江之側按晉書毛寶守邾/城城陷初寳軍人于武昌市貿一龜)¶
　(寳令養之漸大放之江中及邾城之敗養龜者投/于水如墜石上視之乃先所養龜載之東岸獲免)¶
土産白艾(麻城縣龜/峰山出)連翹　松蘿　鱘魚(俱本/府出)鐵(廣濟/蘄水)¶
　(黄梅/縣出)白花蛇(蘄州出頂有方勝尾有指甲人劃破其/腹則自赴水以指甲洗去其腸蟠屈而)¶
　(死其長丈餘/能愈大風)綠毛龜(蘄州出背有綠毛浮水中則毛/自泛起壓置壁間數年不死能)¶
　(辟飛/塵)茶(蘄州/出)蘄竹(蘄州出以色瑩者為簟節疎者為/笛帶鬚者為杖唐韓愈詩蘄州笛)¶
　(竹天下知鄭君所寳尤瓌竒擕來當畫不得卧一府/争看黄琉璃白居易詩笛愁春盡梅花裏簟冷秋生)¶
<pb:KR2k0008_WYG_061-35b>¶
　(薤葉/中)羅漢菜(蘄州三角山出舊傳有異僧種/之而去若雜以葷物即無味)¶
藩封荆王府(在蘄州西麒麟山之陽正/統八年以蘄州衛改建)都昌王府　樊¶
　山王府　富順王府　永新王府　徳安王府(俱同/城)¶
公署黄州衛(在府治東北洪武元年建三年/改為千戸所十二年復為衛)蘄州衛(在/州)¶
　(治西洪武/十二年建)¶
學校黄州府學(在府治東古書院遺址/元燬本朝洪武初重建)蘄州學(在州治/東宋建)¶
　(元燬本朝洪/武初重建)黄岡縣學(在縣治東宋建于府城南門/外本朝洪武初遷南正徳間)¶
　(徙/此)黄安縣學(在縣治東/嘉靖末建)蘄水縣學(在縣治東即宋元/舊學基本朝洪武)¶
<pb:KR2k0008_WYG_061-36a>¶
　(中/建)羅田縣學(在縣治東南隅宋建于縣治/東元燬本朝洪武初改建)麻城縣學¶
　(在縣治東宋元舊址/本朝洪武初重建)黄陂縣學(在縣治東南宋元舊/址本朝洪武五年重)¶
　(建/)廣濟縣學(在縣治南宋建于縣治東北本朝/洪武十五年遷東南𢎞治間徙此)黄梅¶
　縣學(在縣治南元創後兵燬/本朝洪武十年重建)¶
書院河東書院(在府治東宋天聖中洛人程珦為黄陂/尉生二子顥頥于官舍寳祐間覃懐李)¶
　(節來守請建書院初在/郡城中後改建於此)東坡書院(在府治東蘇軾謫/居于此及去以田)¶
　(宅俾潘大臨陳慥教養/學徒後人為建書院)二程書院(在黄陂縣魯臺山/麓景泰中蔡受建)¶
　南門書院(在蘄水縣南謝朝宣建祀/王逸少陸鴻漸蘇子瞻)¶
<pb:KR2k0008_WYG_061-36b>¶
宫室竹樓(在府治西北城上宋郡守王禹偁建自作記/云黄岡之地多竹大者如椽竹工破之刳其)¶
　(節用代陶瓦比屋皆然以其價廉而工省也于城西/北隅雉堞圯毁蓁莾荒穢因作小樓二間與月波樓)¶
　(通逺呑山光平挹江瀬幽□遼夐不可具狀夏宜急/雨有瀑布聲冬宜宻雪有碎玉聲宜鼓琴琴調和暢)¶
　(宜詠詩詩韻清絶宜圍棋子聲丁丁然宜投壺矢/聲錚錚然皆竹樓之所助也本朝洪武間重脩)月¶
　波樓(在府治西北城上王禹/偁建今改為漢川門)棲霞樓(在府治西南宋/李顯守黄州時)¶
　(建坐挹江山之勝孫載詩地據淮西盡江吞/石壁寛蘇軾詩黄州在何許與子上棲霞)髙寒樓¶
　(在府城東唐太和中留𦙍之築四望亭于郡東阜張/激攝令日更今名取杜甫詩玉山髙並兩峯寒之義)¶
　涵輝樓(在府治内宋韓琦詩臨江三四樓次第壓城/首山光徧軒楹波影撼窻牖張孝祥取赤壁)¶
<pb:KR2k0008_WYG_061-37a>¶
　(賦中語大書其榜曰無盡藏樓後/又有坐嘯堂及無倦味道二齋)環翠樓(在廣濟/縣治北)見¶
　山樓　煙霏樓(俱在蘄州舊/蘄春縣圃内)涵輝閣(在蘄州子城上/宋郭祥正詩天)¶
　(垂星斗數尋近地捲雲山千里來氷壺倒影露華洗/玉竇鎔雪蟾光頺蘇軾在黄州客有道涵輝閣之勝)¶
　(而誦其所賦霽容天在水春態栁/蔵橋之句軾欣然為以態易色)瑞慶堂(在府城南/清源門外)¶
　(王禹/偁建)睡足堂(在府治内王禹偁建取杜牧憶黃州/詩平生睡足處雲夢澤南州之義)三¶
　賢堂(有二一在府學祀宋王禹偁韓琦蘇軾一在蘄/水縣治東三里以祀晉王羲之唐陸羽宋蘇軾)¶
　相隱堂(在府治舊司理㕔宋龎藉甞/為州司理後人為建此堂)讀書堂(在安國/寺宋韓)¶
　(魏公讀書/於此堂)思賢堂(在黄陂縣治尉㕔宋時邑人/建以思程珦及其子顥頥)一枝¶
<pb:KR2k0008_WYG_061-37b>¶
　堂(在黄岡縣宋時建堂前有/大梅取一枝向暖之義)雪堂(在府治東蘇軾謫/居黄以大雪中築)¶
　(堂落成因繪雪于四壁故名韓駒詩經營一頃將歸/去眷戀春山為少留百日使君何足道空餘詩句滿)¶
　(江/樓)寒碧堂(在府東門外宋時有何氏兄弟作此堂/以待蘇軾之至軾為畫竹石及賦詩)安¶
　民堂(在蘄州郡治又有思政貴簡/雙桂雙蓮四堂皆宋時建)豈弟堂(在蘄州治/西北宋建)¶
　忠恕堂(在蘄州學/㕔宋建)生春堂(在廣濟縣/㕔東宋建)如畫亭(在府治/東宋王)¶
　(禹偁建蘇軾詞望江/山如畫因以名亭)㑹逺亭(在府治北/王禹偁建)四望亭(有二/一在)¶
　(府治東雪堂南髙阜上唐太和中刺史劉/嗣之建李紳作記一在蘄水縣斗方寺後)覽春亭(在/府)¶
　(治西韓琦建甞作詩序琦/又建春草亭于東門外)遺愛亭(在府治南宋元豐/中徐猷為守有善)¶
<pb:KR2k0008_WYG_061-38a>¶
　(政既去蘇軾/以此名亭)環翠亭(在蘄州于/城上宋建)四見亭(在蘄州北塔/後山巔宋范)¶
　(純仁名盖倣其父仲淹/守鄱陽建四望亭之意)快哉亭(在府城南宋郡人張/夢得建以覽江山之)¶
　(勝蘇軾扁曰快哉又為之作詞末/句云一點浩然氣千里快哉風)俊逸亭(在黄梅縣/鮑照墓前)¶
　雙鳳亭(在黄陂縣治東即二程讀/書處後人慕之作此亭)疉嶂亭(在蘄水縣/蘇軾所名)¶
　洄瀾亭(在蘄水縣南蘭溪岸蘇軾逰此見/水盤旋書二字于石壁後人立亭)萬松亭(在/麻)¶
　(城縣西一百里宋縣令張毅夾道植松萬株立亭其/中故名蘇軾詩十年栽種百年規好徳無人助我儀)¶
　(為問幾株能合抱/殷勤記取角弓詩)鳳凰臺(有二一在蘄州北鳳凰山/即羅真人飛昇處百鳥無)¶
　(棲止其上者一在/羅田縣西三十里)仙人臺(在蘄州東一百六十里太/浮山巔舊傳劉真人飛昇)¶
<pb:KR2k0008_WYG_061-38b>¶
　(之地山有/九十九峯)白雲臺(有二一在五祖山側一在麻/城縣北十五里麻姑洞前)仙女¶
　臺(在羅田縣治西世傳曽/有仙女於此禱雨故名)横江館(在赤壁山南晉龍/驤將軍蒯恩建唐)¶
　(杜牧詩外家兄弟晉龍驤馳騁功名業帝/王畢竟江山誰是主苔磯空屬釣魚郎)臨皋館(在/府)¶
　(城南本臨皋亭蘇軾甞寓居有詩云臨皋亭中一危/坐三越清明改新火後秦檜父官于黄生檜于亭中)¶
　(改曰臨/皋館)¶
闗梁三江口(在麻城縣北三十里有江三路而/下至此㑹合為一亦屬武昌縣)沙武口¶
　(在黄岡縣西北一百二十里即/沙洑口宋夏貴與元巴延戰地)團風鎮(在府城北/五十里)陽¶
　邏鎮(在府城西一百二十里宋置堡於此東接蘄黄/西抵漢沔南渡江至鄂北距五闗乃要害地咸)¶
<pb:KR2k0008_WYG_061-39a>¶
　(淳十年元兵南侵淮西制置使夏貴等以戰艦萬艘/横截江面兵不敢近巴延取攻陽邏堡令阿珠泝流)¶
　(西上對青山磯止泊乗夜雪率衆抵/南岸巴延復攻堡㧞之夏貴潰走)赤壁鎮(在府城/南清源)¶
　(門/外)虎頭闗　黄土闗　木陵闗　白沙闗　大城闗¶
　(俱在麻城縣北宋李&KR1033;奏乞復五闗之險云虎頭闗/形勢最險兩山千仭一澗衝激黄土闗形勢聳峭白)¶
　(沙闗與黄土相去宻邇木陵闗山路峭壁委折而上/大城闗山勢不甚髙峻而横斜盤遶修善闗亦在其)¶
　(傍使諸闗之兵據險/効死敵豈能遽入乎)岐嶺闗(在中岐嶺下岐嶺二闗/又有栗子闗俱在羅田)¶
　(縣東抵安/陸州界)甕門闗(在羅田縣東北上/岐嶺抵固始縣界)平湖闗(在羅田/縣西北)¶
　(抵黄岡/縣界)觀風橋(在府城南/清源門外)相隱橋(在府城東南安國/寺即宋韓琦讀書)¶
<pb:KR2k0008_WYG_061-39b>¶
　(堂傍/橋也)海橋(在府城中宋秦觀在黄州飲于海橋時橋/南北多海棠有老書生家海棠叢開觀醉)¶
　(卧於此明日題其柱曰喚起一聲人悄衾寒夢冷窻/曉瘴雨過海棠開春色又添多少社甕釀成微笑半)¶
　(破椰瓢共釂覺傾倒急/投床醉鄉廣大人間小)駱駝橋(在黄陂縣魏人來伐/以駱駝載輜重墜橋)¶
　(下因/名)黄婆橋(在黄陂縣治西舊志云宋太祖微時經/此渇求水黄婆見而異之具禮數進酒)¶
　(且曰酒禁嚴慎勿洩太祖/曰諾後即位蠲闔邑𣙜酤)綠楊橋(在蘄州縣東三里/蘇軾曽夜醉乘月)¶
　(卧此橋既覺作西江月詞其末句云/解鞍欹枕緑楊橋杜宇數聲春曉)岐亭橋(在麻城/縣西七)¶
　(十里宋陳慥/與蘇軾㑹此)鼉龍橋(在府治前昔有一鼉出沒/水中狀類龍因以名橋)平政¶
　橋(在黄梅/縣治南)仁夀橋(在廣濟/縣治東)¶
<pb:KR2k0008_WYG_061-40a>¶
寺觀報恩寺(在府治東南唐貞觀間郡人曹仁齋/捨宅建元燬本朝洪武八年重建)安國¶
　寺(在府治東南唐顯慶間郡人張大用捨宅建本朝/洪武初重脩宋黄州太守楊來通判張規甞邀蘇)¶
　(軾逰此寺論/息氣養生事)正覺寺(在黄梅縣西四十里唐武徳間/四祖太醫禪師建本朝洪武初)¶
　(重/脩)真慧寺(在黄梅縣北三十里唐咸亨間五祖大/滿禪師建元燬本朝洪武中重建)廣¶
　福寺(在黄梅縣北一十里魏大/統間建本朝洪武初重建)寶林寺(在蘄州北一/百五十里唐)¶
　(頁觀間建本朝/洪武中重建)昭化寺(在蘄水縣治東北唐咸亨/初建本朝洪武初重建)木¶
　蘭寺(在黄陂縣治西唐貞觀/間建本朝洪武中重修)塔山寺(在羅田縣治東/唐貞觀間建本)¶
　(朝洪武/初重建)興福寺(在麻城縣南三十里唐貞觀間/真濟禪師建本朝洪武中重脩)南山¶
<pb:KR2k0008_WYG_061-40b>¶
　寺(在廣濟縣治東南唐建本/朝洪武二十五年重脩)𤣥妙觀(有三一在府城/清源門外一在)¶
　(羅田縣治南一在麻城縣治/北一十五里俱景泰間重脩)神光觀(在蘄水縣治東/漢張道陵自蜀)¶
　(青山城來此建煉/丹神光燭天故名)秦源觀(在黄梅縣治東北晉羅/仙建本朝洪武初重建)鳳¶
　臺觀(在黄梅縣治北相/傳羅仙煉丹之地)定恵院(在府治東南蘇軾云/予寓居定恵院之東)¶
　(有海棠一株士人不知其貴/也因作海棠詩以自述即此)¶
祠廟孫權廟(在蘄水縣西/北二十里)宋益廟(益晉青州人任番禺/刺史後棄官隱黄齡)¶
　(洞有道術能役鬼神救疾疫後人立祠洞前祀之禱/雨有應唐封顯應侯宋加封靈濟昭徳元加封恵䕃)¶
　(善/濟)木蘭廟(在木蘭山下有忠烈廟廟後有塜相傳為/木蘭將軍盖朱氏女代父西征者古樂府)¶
<pb:KR2k0008_WYG_061-41a>¶
　(云唧唧復唧唧木蘭當戸織不聞機杼聲唯聞女歎/息昨夜見軍帖可汗大點兵軍書二十卷卷卷有爺)¶
　(名阿爺無大兒木蘭無長兄願為市鞍馬從此替爺/征然不著何代人獨詩中有可汗語知其世非晉即)¶
　(隋唐/也)韓魏公祠(在安國寺宋韓琦初侍兄琚守黄州/於西廂讀書後郡人就書齋立生祠)¶
　二程先生祠(在府城中祀宋儒/程顥及其弟頥)東坡祠(在府城東祀/蘇軾張孝祥)¶
　(詩攣轡背西日曳杖到東坡暗井蛙成部荒祠鳥作/窠老仙騎鶴去稚子飯牛歌興廢何須問斯文自不)¶
　(磨/)忠顯廟(在府城東宋建炎初趙令&KR0882;知黄州金兵/入境城陷不屈而死事聞贈徽猷閣待制)¶
　(諡愍忠州人復請立廟祀之初城破都監/王逺判官吳源巡檢劉卓皆以不屈死焉)張相公廟¶
　(在麻城縣治東宋時縣人張行七毁沿江諸廟繋獄/適有火灾釋行七捍之立止至城西北五腦山人馬)¶
<pb:KR2k0008_WYG_061-41b>¶
　(俱化邑人/為建廟)褒忠廟(在蘄州金人攻蘄宋知州李誠之/及通判秦鉅等皆力戰捍禦城破)¶
　(死之誠之封正節侯鉅/封義烈侯立廟賜額)吳淮祠(在城隍廟前淮黄州/守有恵政郡人祀之)¶
陵墓荆憲王墓(在蘄州北七十里/策山王本朝宗室)謝晦墓(在府治西俗/謂之謝鐵龍)¶
　(墓晦劉/宋臣也)樊噲墓(在黄岡縣西北噲/食舞陽而薨葬此)吳琳墓(在黄岡縣/官溪琳吏)¶
　(部尚書/勅葬)劉天和墓(在麻城縣南天和/兵部尚書勅𦵏)馮天馭墓(在蘄/州東)¶
　(一十里天馭兵/部尚書勅葬)¶
古蹟邾城(在府城西北一百二十里楚宣王伐邾俘其/民徙其君居此城故名漢衡山王吳苪甞都)¶
　(之今名舊州城本朝劉伯温邾城懷古詩孤城寥落/遍蒿蕪萬里蕭條近楚符鴉帶夕陽歸舊壘鴈將秋)¶
<pb:KR2k0008_WYG_061-42a>¶
　(色下平湖遺墟𣺌𣺌生禾黍古木蒼蒼接/里閭故事豈勞重借問漢江流水自縈紆)永安城(在/府)¶
　(城北即楚黄歇所都隋置永安郡于此或謂楚王封/其女之地遂城而居之城中土堆甚多蘇軾詩東風)¶
　(未肯入東門走馬還尋去嵗村人似秋鴻來有信事/如春夢去無痕江城白酒三杯釅野老蒼顔一笑温)¶
　(已約年年為此㑹/故人不用賦招魂)西陽城(在黄岡縣境漢舊縣屬/江夏郡晉弋陽郡治此)石¶
　陽城(在黄陂縣西吳征江夏/圍石陽不克而還即此)九江城(在黄梅縣西南/七十里九江王)¶
　(黥布/所築)江夏城(在蘄州類要云/晉江夏王所築)冶城(在黄陂縣東南一/十五里梁武為刺)¶
　(史治戰守之具於/此今火跡猶存)安昌城(在黄陂縣元和郡縣志云/齊髙帝築以捍陳冦隋志)¶
　(黄陂有安昌/郡開皇初廢)大活城(在府城北二百三十五/里隋唐于此置大活闗)南司州¶
<pb:KR2k0008_WYG_061-42b>¶
　(在黄陂縣北獨家村北齊置後周改曰黄州隋廢/唐復置南司州蘇軾云五年一夢南司州謂此)南¶
　晉州(在黄梅縣唐志武徳四年以縣置南晉州/又析置義豐長吉塘陽新蔡四縣尋俱廢)木蘭¶
　廢縣(在府西本梁梁安縣北齊置湘州隋初别置亷/城縣州縣尋廢後改梁安曰木蘭屬黄州唐省)¶
　(入黄/岡)岐亭廢縣(九域志在/麻城縣)太子驛(在黄梅縣南七十/里舊傳梁武帝於)¶
　(此得子/故名)夏隩(在府城西南二里宋夏竦守/黄州鑿水入陂以藏舟故名)東坡故居¶
　(在府治東宋元豐三年蘇軾謫黄州寓居臨皋亭後/得此地立雪堂居之自號東坡居士甞自吟云雨洗)¶
　(東坡月色清市人行盡野人行莫嫌犖确坡頭路自/愛鏘然曵杖聲後移汝州遂以雪堂付潘大臨兄弟)¶
　桃黄菴(在府之岐亭鎮蘇軾記有王翊者得雄黄如/桃人呑之甚甘自是斷葷肉翊有菴名桃黄)¶
<pb:KR2k0008_WYG_061-43a>¶
　(自號桃/黄山人)石柱(在黄陂縣治西縣舊無公署遷徙靡常/宋嘉定三年縣簿應行之始遷舊治劉)¶
　(倓代秩礲石/柱以紀其事)石牛(在廣濟縣西二十里元姚楚山詩/一拳怪石老山邊頭角峥嶸幾百)¶
　(年毛長蒼苔春夜雨頭昻芳草夕陽天終宵見月何/曽喘盡日和烟自在眠惱彼牧童驅不去一聲長笛)¶
　(思悠/然)萬年松(麻城縣西北一十里有古/松一株相傳以為萬年松)¶
名宦南北朝朱齡石(宋西陽太守有/武幹又練吏職)吉士瞻(梁西陽太/守在郡清)¶
　(約家無/私積)唐韓思彦(蘄州録事㕘軍甞過汴州有張僧/徹者廬墓三十年詔表其閭請思)¶
　(彦為頌餉縑二百不受固請為受一/匹命其家曰此孝子縑不可輕用)貟半千(蘄州刺/史不顓)¶
　(任吏常以文雅粉/澤故禮化大行)左震(黄州刺史時有女巫從數少/年所至為虐震曳巫斬之悉)¶
<pb:KR2k0008_WYG_061-43b>¶
　(囚所從少年藉其贜數十萬具以狀聞黄人歌曰我/欲避鄉里我欲去墳墓左公今既來誰忍舍之去後)¶
　(一嵗又歌曰吾鄉有鬼巫惑人人/不知天子尚尊信左公能殺之)杜牧(泰和間為黄/州刺史多有)¶
　(竒節吏民/懷服之)吕元膺(蘄州刺史甞録囚囚白父母在明/日嵗旦不得省為恨因泣元膺惻)¶
　(然悉釋械歸之而戒依期還獄吏曰不可答曰吾以/信待人人豈我違囚如期至自是羣盜感徳率避境)¶
　(去/)宋王明(黄州刺史時將用師南唐太祖宻授以成/筭明至州即完城壘訓練士卒衆莫解其)¶
　(意俄王師自荆渚而/下即移明知池州)王禹偁(咸平間知黄州朞年政/通人和百廢俱興士君)¶
　(子慕其髙風大節移知蘄州謝表有云宣室鬼神之/問敢望生還茂陵封禪之書已期身後帝曰禹偁其)¶
　(亡乎踰/年而卒)樂黄目(知黄州性簡黙能處劇好著述在郡/獻廣孝傳五十卷總仙記一百四十)¶
<pb:KR2k0008_WYG_061-44a>¶
　(巻/)程珦(黄陂縣尉先是珦父遹寓是邑而卒珦/因寓居後來為尉有恵政邑人思之)韓琚¶
　(知黄州弟琦有詩云予兄天聖中尚攝齊安守兄/才無不宜吏治孰可偶公庭常寂然所樂在文酒)龎¶
　藉(明道間黄州司理㕘軍獄無寃抑/時夏竦知州事謂其有宰相器)吕誨(治平中為/御史知雜)¶
　(時議推尊濮王典禮誨奏陳弗可彈歐陽修/首建邪議并劾韓琦曽公亮附㑹出知蘄州)范純仁¶
　(知蘄州又歴京西轉運副使召還神宗有問純仁言/願陛下且無留意邊功不然將為他日意外之患)¶
　馬正卿(元豐間知黄州愛民下士/廣學舍禁妖巫人感之)蘇軾(元豐間謫黄/州監稅在郡)¶
　(五年題詠著述甚多/元祐初召入翰林)陳軾(知黄州時蘇軾謫黄州人/皆畏避懼其累已軾獨願)¶
　(交期與/同憂患)張商英(元符間朱諤彈商英在紹聖初雖有/章疏論列元祐臣僚然本是姦黨遂)¶
<pb:KR2k0008_WYG_061-44b>¶
　(出知蘄州/列名黨藉)韓駒(政和間知黄州有詩名蘇轍題其詩/巻云唐朝文士例能詩李杜髙深到)¶
　(者稀我讀君詩笑無/語恍然再見儲光羲)梅執禮(仕為給事中與宰相王/黼相善以詩規之黼怒)¶
　(罷顯謨閣待/制知蘄州)李宥(知蘄州嵗凶人散委嬰孩而去者/相屬於路宥令吏收取計口給榖)¶
　(俾營婦均養之毎/旬閱視所活甚衆)任伋(通判黄州負氣節與其兄伯/雨齊名時稱為大任小任)¶
　虞策(通判蘄州時蔣之竒以江淮發運上計神宗/訪東南人才之竒以策對擢提舉利路常平)韓¶
　世清(知蘄州州人請以為兵馬鈐轄有/賊劉忠犯州境世清與戰破之)何大節(知黄/州金)¶
　(人犯黄大節義/不屈投江而死)王玠(蘄黄鎮撫使司幹辦公事㑹鎮/撫使孔彦舟謀叛玠開陳百端)¶
　(不聴入罵曰逆賊萬段彦/舟併玠家屬沉之龍眼磯)李誠之(嘉定間知蘄州金/人犯蘄極力捍禦)¶
<pb:KR2k0008_WYG_061-45a>¶
　(城陷誠之先戮其妻子然後自盡通判秦鉅教授阮/希甫防禦判官趙汝票蘄春主簿寗時鳳皆死之)¶
　葉適(知蘄州以經濟自/負入為尚書郎官)向士壁(知黄州有才氣數立/竒功時麻城尉楊掞)¶
　(有能名士/璧檄入幕)王益(景定間知蘄州治尚寛和開麒麟山/立郡治見古墓石刻云本有千年地)¶
　(始借五百年感謝王/刺史移我過西園)孟拱(知黄州増埤浚隍蒐軍實/邊民來歸者日以千數皆)¶
　(為屋居之厚加振貸剏兩/堡為先鋒虎翼飛虎營)陳仲微(通判黄州職兼餉/餽以身律下隨事)¶
　(檢柅軍興賴之不乏制置使上/其最辭曰職分也何最之有)王彦明(守蘄州元兵/至力戰糧乏)¶
　(不屈率家屬乗大船於城西中流祀之/慷慨鑿船沉水而卒至今人立廟)元史弼(黄州等路/宣慰使盜)¶
　(起淮西司空/山弼討平之)趙篔翁(守蘄州有廉名去/任民思之而不忘)本朝陶安(洪/武)¶
<pb:KR2k0008_WYG_061-45b>¶
　(初知黄州艾荆棘開府治安/輯民庶政務一新民思慕之)錢敏(永樂初知黄州府/首興學校課農桑)¶
　(脩城池葺公宇文章政/事諸郡首稱  省志)盛璞(知黄州府不攜妻孥唯/匹馬一僕警敏有才剖)¶
　(決無滯勢豪/歛避  省志)何綸(知蘄州廉介剛毅一介不茍取加/意倉儲一時侵漁諸弊殱除殆盡)¶
　(善政在人至今/傳頌  省志)莊轍(正統初知蘄州亷介仁恵百務/具興民樂于從事劇盜逼境民)¶
　(有被殱者極為優恤/咸愛戴之  省志)龎敬(正統中知羅田縣蒞政嚴/明立已嚴介壇壝鋪舍祠)¶
　(廟皆其建置而不勞于民/一時稱賢令云  省志)余清(正統中知黄州府持/廉秉公政平訟簡軍)¶
　(民畏服比卒囊無餘貲黄人賻之/歸氷蘖之操至今稱頌  省志)徐泰(羅田知縣清/白仁恕教民)¶
　(務農四郊俱創便民倉以為凶/荒賑濟之偹百姓懷之省志)林宗(天順中任蘄州/學正性温雅有)¶
<pb:KR2k0008_WYG_061-46a>¶
　(醖藉察諸生勤惰諄諄教誨學/者建祠于學宫祀之  省志)李桓(成化初知黄陂/縣教民植桑棗)¶
　(民受其利嵗饑設法賑/濟多所全活  省志)戴中(成化中知黄梅縣持身/清潔蒞政明敏學校公)¶
　(署廢墜者皆中所葺治一/時文物煥然改觀  省志)胡錠(正徳初知黄州府時/值盜警督兵防守保)¶
　(障有功嵗飢設法賑恤死者具棺瘞之盡/心民事如理家然稱古循吏云  省志)葉溥(正徳/中知)¶
　(廣濟縣洞察民隐以誠心蒞政無赫赫之威而吏/不敢欺尤作興學校賔禮布韋有長者風  省志)葉¶
　仕美(正徳中知蘄州時流賊入冦單騎招/集守禦城賴以全至今稱之  省志)王世祿(正/徳)¶
　(中知麻城縣平正剛簡視民如傷開新河/建縣㕔多所偉績而民不知勞  省志)余貴(正徳/中知)¶
　(黄州府為政寛猛適宜軍民安堵學校公署脩飭煥/然浚井二十餘處民用利之名曰余公井  省志)¶
<pb:KR2k0008_WYG_061-46b>¶
　汪倬(知廣濟縣慈愛子民時鄉民流徙者田歸蘄人/倬請于朝編得田者𨽻焉民賴以蘇至今繹思)¶
　(其徳有遺愛/碑  省志)勞樟(嘉靖中知羅田縣適地方凋敝之/後樟親身㑹計稽賦釐姦新學廟)¶
　(葺石城確然直行己志去之日百姓/號泣載道尋立碑識遺愛焉  省志)¶
流寓李泌(京兆人少以才敏著聞唐𤣥宗使/與太子游楊國忠惡之奏徙蘄州)陳慥(蜀人/寓居)¶
　(黄岡號方山子又號龍丘子幼讀書以溪山自娛/宋蘇軾謫居黄與之往來倡和為作方山子傳)孫¶
　傅(海州人仕宋為中書舍人宣和末髙麗入貢使者/所過調夫治舟傅言騷擾勞費以妨農時宰相以)¶
　(其所論同蘇軾/奏貶蘄州安置)陳過庭(山隂人宋徽宗朝為御史中/丞論事大忤權貴罷知蘄州)¶
　(未半道謫海州團/練副使黄州安置)秦觀(髙郵人仕宋為國史編修官/紹聖初坐黨籍出通判杭州)¶
<pb:KR2k0008_WYG_061-47a>¶
　(後為御史劉拯論其増/損實錄削秩編管黄州)張耒(楚州人累官史館檢討/宋紹聖初坐黨籍謫監)¶
　(黄州酒稅後為通判最後在頴聞蘇軾訃以師弟子/禮舉喪言者論其罪貶房州别駕黄州安置凡三至)¶
　(黄/)龍仁夫(元末永新縣人徙居黄州明五經為時矜/式學者稱為麟洲先生授陜西儒學提舉)¶
　吳大中(其先信之弋陽人元時徙居羅田夫婦善/事父母皇慶間有司以孝聞詔旌表其門)詹¶
　同(新安人元末因亂家黄州王師下武昌歸附仕終/翰林學士兼吏部尚書文章髙古操行耿介始終)¶
　(清白之行/後致仕)¶
人物五代陳起(蘄春人南唐舉進士為黄梅令時有妖/賊諸祐者自言能使貧者富富者貧俚)¶
　(民效之積衆數百夜行晝息取資于盜起到官數日/藉祐為里長不服且嫚言曰吾取令頭殺𥪡子爾起)¶
<pb:KR2k0008_WYG_061-47b>¶
　(聞執祐斬之由是/知名遷監察御史)宋潘大臨(黄岡人與弟大觀皆有/詩名與蘇軾黄庭堅張)¶
　(耒游冷齊夜話云黄州潘邠老工詩/有佳句然貧甚東坡山谷尤喜之)吳瑛(蘄州人知/郴州以虞)¶
　(部貟外郎壯年致仕歸蘄臨溪築室種花釀酒賔至必/醉或困卧花間客有臧否人物者不酬一言人莫不)¶
　(愛其樂易而敬其髙尚輕財重義人有負/錢數十萬而母老即焚其劵卒年八十四)林敏功(蘄/州)¶
　(蘄春人治春秋下第歸杜門不出者二十年博通/五經尤長于詩元符末徴詔不赴賜號髙隠處士)¶
　(與其弟敏修所居比鄰終老以文字相/友善敏修終身不舉進士世號二林)余玠(蘄州廣/濟人仕)¶
　(為四川安撫制置使知重慶府大更敝政遴選守宰/築招賢館士之至者不厭禮接言有可用隨才任之)¶
　(築合州釣魚山凡十餘城屯兵聚糧修學養士輕徭/以寛民力薄征以通商賈自寳慶以來帥蜀閫未有)¶
<pb:KR2k0008_WYG_061-48a>¶
　(能及之者卒贈資政殿學/士子師忠歴大理寺丞)張晏然(廣濟人咸淳間/為禮部尚書)梅¶
　應春(廣濟人寶祐丙辰進士為餘干令以趙葵/薦陞瀘州安撫使淳祐間進禮部侍郎)元管¶
　如徳(黄陂人仕為江州都統制能一手挽二弓世祖/南侵如徳先登陷陣以功遷浙西宣慰使上時)¶
　(政五條累遷江西行省左丞招降廣東盜鍾明亮/卒封平昌郡公諡武襄子淳祖積官至富州尹)周¶
　古象(蘄水縣人元兵虜至薊贅䝉古氏既生子未甞/喜妻詢其故曰有母在欲得歸省妻許之且囑)¶
　(曰母在當奉養勿以妾故復來及歸母尚無恙古象/奉養盡孝母歿廬墓妻亦終身不嫁淮西憲僉烏克)¶
　(章為立/孝里門)本朝康茂才(蘄州人能通經史大義事母孝/元季盜起茂才團結鄉兵禦之)¶
　(王師下建康率所部降授秦淮翼水軍元帥守龍灣/累陞同知大都督事經畧中原從定齊魯取汴下洛)¶
<pb:KR2k0008_WYG_061-48b>¶
　(駐師陜州給糧造橋以渡大軍遂領鎮河中茂才善/撫綏招徠絳解諸州之人屏蔽潼闗秦人不敢東向)¶
　(民立石頌徳卒贈湖廣行中書省平/章政事柱國追封蘄國公諡武襄)康鐸(茂才子襲/封蘄春侯)¶
　(初東宫讀書大本堂鐸侍之賜金牌鐫蘄國武毅公/五字置㡌上累著征伐功及征雲南卒于軍贈蘄國)¶
　(公諡/忠愍)吳琳(黄岡人詩禮名家父應澍號西山先生勤/儉樂施琳性質篤力于問學洪武中召為)¶
　(國子博士歴遷浙江按察司僉事入為起居注進吏/部尚書後以年老致仕弟琛歴官衢州府同知卓有)¶
　(政/聲)劉廣(羅田人洪武中以軍功為指揮僉事守永平/有膽畧善用雙刀甞病且殆語人曰吾當臨)¶
　(陣死王事安能居牖下死兒女手乎後北兵入境廣/率四十餘騎與遇于城北力戰死之事聞遣使護喪)¶
　(至京賜其家/楮幣以葬)王燾(蘄水人七世同居少長三百餘口/庭無閒言有司以間詔旌其門曰)¶
<pb:KR2k0008_WYG_061-49a>¶
　(孝/義)王聰(蘄水人性謹畏有膂力洪武末以靖難累功/封武城侯征北方戰死贈漳國公諡威毅)¶
　鄒來學(麻城人宣徳間進士從征麓川有功陞通政/司㕘議正統己巳京師戒嚴來學以僉都御)¶
　(史巡視畿甸整戎分屯邊務咸舉/仕終副都御史卒諭祭葬  省志)吕鏞(蘄水人領宣/徳丙午鄉薦)¶
　(福之清流知縣值流賊鄧茂七陷縣鏞拒之力不能/支具服端坐中庭抗罵不屈遂為賊解體邑人立廟)¶
　(祀之/省志)鄧鑑(黄陂人任光禄署丞正統己巳從英廟/北征亡于陣景泰初錄其子  省志)劉¶
　訓(麻城人正統己未進士由知縣擢監察御史廉直/有風裁冡宰王翺特疏其治行為天下第一拜山)¶
　(西㕘政卒子璲/進士  省志)趙說(麻城人性孝友以詩書教授鄉/里父母同日而歿說號慟欲絶)¶
　(者累負土成墳廬于墓側有白鵲馴/擾之祥正統間旌表其門  省志)華巒(蘄州人布/政使仲賢)¶
<pb:KR2k0008_WYG_061-49b>¶
　(子蚤稱儁才弱冠發解登成化丁未進士選翰林庶/吉士性凝重文詞清麗館局多重之授編修尋卒庶)¶
　(吉士鄒智以詩哭之李/文正公志其墓  省志)陳言(黄梅人氣度𢎞雅文學/明恪成化丁夘領薦任)¶
　(泗州學正廸生儒以古行不拘屑文藝末尹都昌清/亷仁恕四民浹恱疾卒於任如喪考妣然追慕不已)¶
　(合循吏潘劉楊為一祠/祀之號四公祠  省志)熊經(麻城人由進士知無錫/縣有恵政秩滿内召至)¶
　(京中之者出知陜西隴州尋以疾致仕性剛氣/豪善談論敦孝友今祀無錫名宦祠  省志)舒崑¶
　山(麻城人幼竒潁登成化甲辰進士授主事貟外郎/中知建昌府陞廣東㕘政布政擢副都御史所至)¶
　(有政績能文章一時碑/碣多出其手  省志)曾大有(麻城人𢎞治癸丑進/士授知縣徵拜監察)¶
　(御史振紀衘憲直聲動臺端忤逆瑾除名/瑾敗起擢知府累陟江西布政使  省志)劉璲(麻城/人𢎞)¶
<pb:KR2k0008_WYG_061-50a>¶
　(治初進士授豐城縣知縣愷悌果斷興學育才邑有/淫祀首毁之以正民俗其自守狷介不私引錢以充)¶
　(私槖至徵歛有方小民樂辦奸胥巨猾不能索一錢/也述職為江右良有司第一卒于京豐人思之  省)¶
　(志/)石金(黄梅人進士拜御史按廣西值土官岑猛亂/佐王守仁勦平十八寨值張桂變易國是金)¶
　(獨立敢言與漢陽戴金風采凝峻時人目之曰楚有/二金後上言時政得失謫戍久之宥免卒  省志)¶
　劉天和(麻城人正徳初進士拜御史忤逆瑾謫縣丞/瑾敗起湖州知府轉陜西提學副使擢都御)¶
　(史巡撫甘肅舉屯政西盡青海巡視河道疏汴河殺/其下流又疏㤗山七十二泉濬其上流運道遂通進)¶
　(兵部尚書值北兵入境出兵拒/戰加少保尋卒諡莊襄  省志)賈啓(黄岡人正徳辛/未進士授知縣)¶
　(拜監察御史擢光祿少卿尋以事謫徽州推官歴都/御史巡撫延綏啓多材藝慷慨談邊事甚覈歴官所)¶
<pb:KR2k0008_WYG_061-50b>¶
　(至多治績及致仕家居恬約不殊布/素鄉人稱為篤行君子云  省志)劉淑相(麻城人/正徳中)¶
　(進士授南京兵部主事歴陞順天府/尹執法秉直權貴多憚之  省志)王廷陳(黄岡人/進士選)¶
　(庶吉士補吏科給事中諌武廟南巡謫知裕州尋免/歸居家二十餘年日以詩文自娱所著有夢澤集行)¶
　(于世/省志)蕭一中(黄岡人正徳丁丑進士授知縣仕至浙/江布政使性剛直㢘介所在著名譽屢)¶
　(折弗回居鄉亦弗/廣置田産  省志)陳伯安(黄陂人賦性方正初任章/邱知縣拜監察御史忤逆)¶
　(瑾謫南充尋調丹陽教諭瑾敗起知靈壁正徳七年/有巨冦楊虎者犯境被擄大罵不屈賊欲刃之毅然)¶
　(不避賊驚異遂釋之從此築城民賴以/濟建祠生祀之官至山西副使  省志)王澄(羅田人/正徳甲)¶
　(戌進士羅田甲科自澄始初令番禺有政績徵入歴/官戸部郎中奉命淮餉次江西次遼東次埧上通州)¶
<pb:KR2k0008_WYG_061-51a>¶
　(俱有賢聲/  省志)邢寰(黄梅人正徳戊辰進士擢刑科給事/中轉禮科以犯顔敵諫為已任武廟)¶
　(亦敬憚之忤中貴謫判官陞南昌知府恤殣興賢剔/蠧振滯萬口揄頌卒于官百姓如喪考妣  省志)¶
　許恩(蘄水人年甫冠正徳辛巳季冬夜鄰家火延恩/舍恩覺巳得知忽思母江氏未出即反冒焚突)¶
　(入救母遂俱厄為燼止存其手/尚抱母身邑人痛之  省志)董士毅(麻城人正徳/庚午舉于鄉)¶
　(授四川南充知縣一介不取有青菜布衣破繖羸馬/之謡陞守蓬州南充民勒石以志去思居蓬清操益)¶
　(勵歸時囊無長物林下十餘年足不履城市好義喜/施正徳戊辰大旱捐榖倩人埋瘞餓殍不下數千)¶
　(省/志)毛鳳詔(麻城人正徳辛巳進士授知江浦縣有善/政擢監察御史上弭灾八事闗于天下利)¶
　(害巡按陜西雲南守令以下皆望風解印綬去班列/殆空尋謫嘉定州判官歴陞推官同知終雲南僉事)¶
<pb:KR2k0008_WYG_061-51b>¶
　(博學有文名有聚峯/文集藏于家  省志)張明道(羅田人嘉靖己丑進士/厯刑部郎中紹興知府)¶
　(江西副使敭歴中外政績著/聞為一時循良之冠  省志)奚世亮(黄岡人嘉靖丁/未進士授主事)¶
　(歴官延平知府時倭夷冦閩世亮與武帥分城拒守/城陷亮猶西向迎戰身被數鎗死之事聞贈官録其)¶
　(子志/省)胡明庶(羅田人嘉靖乙酉中鄉試第三人壬辰/登進士觀政通政司卒于官平生孝友)¶
　(篤志力學尤精/理數  省志)劉采(麻城人嘉靖己丑進士初知宿/州累官副都御史巡撫山東遷)¶
　(南京戸部尚書以疾致仕穆宗即位起南工部改吏/部尋改兵部歴官四十餘年清介如一日卒年七十)¶
　(四諭葬祭贈太子少/保諡端簡  省志)¶
列女魏氏(熊谷真妻黄岡人夫亡一子在襁褓而貧依/父母織袵自給年踰八十以節終洪武中旌)¶
<pb:KR2k0008_WYG_061-52a>¶
　(省/志)王氏(甘原禮妻蘄水人年二十四歸甘甫二載/原禮卒孀居二十三年洪武中旌  省志)朱¶
　氏(徐宗妻廣濟人年二十一守/節不移洪武中旌  省志)張氏(劉漢妻麻城人/漢任商水知縣)¶
　(流賊至城陷張同女鸞山/縊死正統中旌  省志)盛氏(鄧鑑妻黄陂人鑑任/光祿署丞以土木之)¶
　(難歿于陣盛時年二十七矢節撫孤瓊後以恩錄仕/為裕州守盛年九十餘卒有司表旌其門  省志)¶
　張氏(何儀妻廣濟人守節無/玷正統中旌  省志)盧氏(劉鵬妻黄岡人夫/卒痛哭嘔血遂自)¶
　(經死嘉靖中/旌  省志)劉氏(蘄人馬廷實妻廷實儒生貧甚劉/績紡奉姑年甫二十廷實死遺孤)¶
　(溺死孫甫三週劉同媳潘氏撫之以/延馬祀事聞萬厯中旌其門  省志)熊氏女(許聘劉/康未歸)¶
　(而康卒女往哭之竟觸柱而死事/聞旌表其門仍復其家  省志)¶
<pb:KR2k0008_WYG_061-52b>¶
仙釋羅真人(黄梅人名致福晉時修道于縣北鳳臺觀/丹成有老人來云某龍也有病願求丹療)¶
　(之致福賜之丹而愈後于觀北水塘洗足飛/昇而去今遺飛昇臺并洗足池宋賜今號)麻姑(後/趙)¶
　(石勒麻姑秋之女其父猛悍人畏之築城嚴酷晝夜/不止惟鷄鳴乃息姑賢有恤民之心假作鷄鳴羣鷄)¶
　(效聲衆工乃止父覺欲撻之女懼而逃入仙姑洞修/道後于城北石橋飛昇追者不及名其橋曰望仙)¶
　道信(姓司馬氏其先世居河内後徙蘄之廣濟隋太/業間領徒衆抵吉州唐武徳中返蘄州往破額)¶
　(山永徽初卒廣徳間賜號大/醫禪師即僧家所謂四祖者)𢎞忍(黄梅縣人唐貞觀/間住縣之東禪寺)¶
　(以養母咸亨中入馮茂山結庵上元中卒廣/徳間賜號大滿禪師即僧家所謂五祖者)¶
　明一統志卷六十一¶
