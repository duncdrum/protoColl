# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.847495
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十七
<pb:KR2k0008_WYG_047-1a>¶
欽定四庫全書¶
　明一統志巻四十七¶
　　　　　　　　　　　　　　明　李賢等　撰¶
　　台州府(東至海岸一百八十里西至處州府縉雲縣界二/百一十九里南至温州府樂清縣界二百三十九)¶
　　　(里北至紹興府新昌縣界一百四十五里自府治至南/京一千八百三十三里至京師五千七百七十八里)¶
　　　(糧一十二萬五/千八百石零)¶
建置沿革禹貢揚州之域天文牛女分野春秋戰國時¶
　為越地秦屬閩中郡漢初屬東甌國後東甌内徙以¶
<pb:KR2k0008_WYG_047-1b>¶
　其地置回浦縣屬㑹稽郡南部都尉治此東漢改回¶
　浦曰章安三國吳以㑹稽東部為臨海郡治臨海縣¶
　徙治章安梁改赤城郡尋廢陳置章安郡隋罷唐置¶
　海州尋改台州因天台山為名天寳初改臨海郡乾¶
　元初復為台州至德初移治始豐陞徳化軍宋仍為¶
　台州屬浙東路元改為台州路本朝改為台州府領¶
　縣六¶
　臨海縣(附郭本漢回浦縣地屬㑹稽郡東漢為章安/縣地吳置臨海縣屬臨海郡隋屬永嘉郡唐)¶
<pb:KR2k0008_WYG_047-2a>¶
　(於此置海州改台州宋元仍舊/本朝因之編户一百四十九里)黄巖縣(在府城東南/六十里本東)¶
　(漢章安縣地永和中置永寜縣吳屬臨海郡隋改永/寜曰永嘉又分其地入臨海縣屬永嘉郡唐復析置)¶
　(永寜縣屬台州天授初改黄巖縣以山為名宋因/之元陞黄巖州本朝仍改為縣編户七十九里)天¶
　台縣(在府城北九十里本東漢章安縣地吳析置南/始平縣晉改為始豐縣屬臨海郡陳徙郡治此)¶
　(隋罷郡以縣省入臨海縣屬永嘉郡唐復置更名唐/興縣屬台州五代梁時改天台縣晉時改曰台興宋)¶
　(復為天台元仍舊本朝/因之編户三十六里)仙居縣(在府城西九十里本/晉始豐縣地永和中)¶
　(析置樂安縣屬臨海郡宋以後皆因之隋省入臨海/縣唐復置屬台州五代時錢氏奏改永安縣宋改仙)¶
　(居縣元仍舊本朝因/之編户七十八里)寜海縣(在府城東北一百八十/里本漢㑹稽郡回浦鄞)¶
<pb:KR2k0008_WYG_047-2b>¶
　(二縣地晉析置寜海縣屬臨海郡隋省入臨海縣唐/初復置尋省入章安永昌初復置屬台州宋元仍舊)¶
　(本朝因之編户/一百四十里)太平縣(在府治東南一百四十里本/黄巖縣地成化五年割南三)¶
　(郷建為縣十二年又析樂清下山六都/以益之治百千山南編户六十六里)¶
郡名赤城(梁/名)章安(陳/名)天台(唐因山/名州)¶
形勝雙闕雲竦瓊臺中天(晉孫綽天台山賦雙闕雲竦/以夾路瓊臺中天而垂居)¶
　窮山海之瓌富盡人神之壯䴡(同/上)川澤沃衍有海陸¶
　之饒(圖/經)藐彼天台嵯峨崔嵬下臨滄海遥望蓬萊(唐/崔)¶
　(尚桐栢/山碑)¶
<pb:KR2k0008_WYG_047-3a>¶
風俗其人樸靜其俗儉約(宋吳子良臨/海縣學記)閭閻興禮遜(宋/陳)¶
　(襄詩閭閻興禮/遜囹圄長榛蕪)¶
山川大固山(在府城内西北蜿蜒磅礴如屏障之狀舊/經晉孫㤙作亂刺史辛景休於此掘塹守)¶
　(之恩不能犯因以名山宋紹興間道士費徳風/劚地得晉㫁碑有龍顧山字故又名龍顧山)小固¶
　山(在府城内東南與大固山相/望亦以辛景休禦冦得名)巾子山(在府城東南/連小固山兩)¶
　(峯如帢幘其頂雙塔塔之南有翠㣲閣北有廣軒下/瞰城郭郊藪山水之勝又有曲肱齋蹙雲軒息菴乆)¶
　(廢唐任翻詩絶頂新秋生夜凉鶴飜松露滴/衣裳前村月照半江水僧在翠㣲開竹房)日山(在/府)¶
　(城西五里以其面東朝/日視諸山獨高故名)靖江山(在府城東七里舊傳/辛景休破孫恩於此)¶
<pb:KR2k0008_WYG_047-3b>¶
　白鶴山(在府城東二十里寰宇記上有深湖中有盤/山石前有石鼓昔有白鶴飛入㑹稽雷門鼓)¶
　(中擊之聲聞洛陽又郡國志漢末/有徐公於此成道控鶴騰空而去)清潭山(在府城西/二十五里)¶
　(曹太尉莊畔舊有坡廣十餘里宋洪邁夷堅志淳熈/間大水推一山納陂中山之大小正與陂等林木宛)¶
　(然/)盖竹山(在府城南三十里一名竹葉山有洞名長/耀寳光之天洞淵集以為第十九洞天抱)¶
　(朴子言此山可合神丹漢末有陳仲林軰四人/得道于此上有香爐天門二峯最為逰覧之勝)石塘¶
　山(在府城西三十里上有石峽飛瀑注塘/中木底有石柱日朗即現俗呼龍盤石)真隱山(在/府)¶
　(城西南四十里高一萬六千丈周迴三百里與仙居/韋羌山接本名括蒼王方平居崑崙徃來羅淨括蒼)¶
　(山即此唐天/寳中改今名)東掖山(在府城東北四十五里以其䖏/天台左掖故名上舊有隔塵寺)¶
<pb:KR2k0008_WYG_047-4a>¶
　許孝山(在府城北四十五里舊傳山下有許姓者/居喪至孝每號慟則羣鳥悲鳴故以名山)常¶
　風山(在府城西五十里/山有石穴常出風)宜山(在府城西六十里其顛/平衍良疇可十頃有潭)¶
　(瀑沾溉旱/不能災)白鵠山(在府城西北六十里有水傾注如/倒掛白鵠臨海記云中有深湖有)¶
　(魚大如舟/盖龍也)燈壇山(在府城西六十里山有石壇/每隂雨望之其上有光如燈)石新¶
　婦山(在府城東南七十里山旁有竒石如婦人狀宋/文帝嘗遣畫工模冩山狀時人盛圖於白團扇)¶
　九盤山(在府城東南七十五里以其路/縈回九轉故名絶頂可眺大海)東刋山(在府/城東)¶
　(九十里盖以禹隨山刋木/而名山極高逺又名天柱)亭山(在府城南一百里由/郡泛舟入黄岩者多)¶
　(候潮/於此)石鼓山(在府城東一百五里上/有石似鼓兵興則鳴)玊峴山(在府城/東一百)¶
<pb:KR2k0008_WYG_047-4b>¶
　(九里舊名黄石唐天寳中改今名山洩水九層沿/崖注落如白練東南有鍾乳穴有伏翼如鵝大)金¶
　鰲山(在府城東南一百二十里東有小洞昔有人夜/㬢舟山下見波間光彩近視之乃一金色巨鰲)¶
　(因名宋建炎四年金人入冦高宗航/海嘗泊此山留四十日始還紹興)海門山(在府城/東南一)¶
　(百二十六里相對如/闕在海北岸東枕海)赤山(在府城東南一百三十里/絶頂有古塔塔之下有石)¶
　(函盛小銅塔内有銀囊盛/舍利俗傳梁蕭詧所施)合旗山(在府城東一百三/十里舊傳僧灌頂)¶
　(居此㑹有海冦至灌頂講經自若冦見旌/旗耀日有神皆丈餘惧而遁因以名山)高相山(在/府)¶
　(城東北一百三十五里有/穴無際或云與海通)崛門山(在府城東一百五十/里海中山腹有一孔)¶
　(上達於頂有聲則風起水湧且有/兵吳将亡孔内有聲逺聞十里)東麂山(在府城東/一百五十)¶
<pb:KR2k0008_WYG_047-5a>¶
　(七里又有西麂/山與此相近)龍符山(在府城東一百七十里吳越/春秋夏王登此得龍符又名)¶
　(覆釡山上有巨人足蹟/相傳夸父遂日所踐者)大雄山(在府城東二/百里海中)芙蓉山¶
　(在府城東二百里出海口望之竦若/紅蓮始開唐天寳六年改名秀麗)臨溪山(在府城/北二百)¶
　(四十里有二水合成/溪名臨溪山因溪名)白山(在府城東南二百五十里/望之如雪其上有湖舊傳)¶
　(金鵝於此集焉下/有溪其水金色)高麗頭山(在府城東南二百八十/里自此山下分路入高)¶
　(麗國其峯突立/宛如人首故名)委羽山(在黄巖縣南一十里山東北/有洞世傳仙人劉奉林於此)¶
　(控鶴輕舉鶴嘗墜翮故名道書以此山為第二洞天/號大有空明之天地産石無小大百碎皆方正宋范)¶
　(宗尹詩當年孤鶴知何/䖏遥想天風墜羽翰)永寜山(在黄巖縣東五里因/古縣而名一名方山)¶
<pb:KR2k0008_WYG_047-5b>¶
　大仁山(在黄巖縣東一十五里山顛有二/池水澄徹大旱不涸上有大仁寺)三童山(在/黄)¶
　(巖縣西南一十七里上有/三峯各高数丈狀如童子)岱石山(在黄巖縣西一十/七里傍有巨石如)¶
　(人形俗呼為/石大人山)鷄籠山(在黄巖縣南二十五里世傳每/星月晦冥有光燭天人以為怪)¶
　(不敢居一日晶彩畫見或視之金/玊滿山徃取輒㓕一名許公藏)鳴山(在黄巖縣西/二十里旁有)¶
　(龍湫每遇旱致禱必聞飄風驟雨之聲又/有龍鳴山在縣南一百二十里亦有龍湫)盤山(在黄/巖縣)¶
　(西南四十里宋王十朋詩一嶺迢迢十里賖行人/半日踏煙霞青山遮莫盤千匝歸夢何曾不到家)丹¶
　崖山(在黄巖縣西四十五里崖石俱赤有金銀星世/傳仙人煉丹於此有池深可尺餘名煉丹井)¶
　靈石山(在黄巖縣西四十五里山有寺晉孫恩叛時/毀其材木為船舸石忽從空中自落賊有所)¶
<pb:KR2k0008_WYG_047-6a>¶
　(傷故/名)瑞巖山(在黄巖縣西北四十五里昔有僧師彦/入山坐盤石上自言主人翁惺惺着後)¶
　(遂名惺惺石宋楊傑詩巖谷連天嶺杉/松徹象山路從雲外入人自海邊還)石壁山(在黄/巖縣)¶
　(南八十里上有石壁揷水中宋虞仲房刻詩于石野/草閒花洞口春碧潭如鑑浄無塵江山好景移不得)¶
　(漾入酒樽/和月吞)黄巖山(在黄巖縣西一百二十里山頂有/黄石一名仙石山俗傳仙人王方)¶
　(平居此上有/王公客堂)東鎮山(在黄巖縣東二百四十/里山産海藻甲香等物)塵山(在/黄)¶
　(巖縣西三百里/山多塵壒故名)赤城山(在天台縣北六里土皆赤色/狀似雲霞望之如雉堞然故)¶
　(名晉孫綽賦赤城/霞起以建標即此)東横山(在天台縣東一十里唐許/渾宿東横瀬詩孤舟路漸)¶
　(賖時見碧桃花溪雨/灘聲急巖風樹勢斜)九峰山(在天台縣西北山有九/峰昔王羲之與支遁嘗)¶
<pb:KR2k0008_WYG_047-6b>¶
　(㳺覧/焉)鳯凰山(在天台縣東一十一里晉孫綽賦/覿翔鸞之裔裔聴鳴鳯之嗈嗈)桐栢¶
　山(在天台縣西北二十五里唐周朴詩東南一境清/心目有此千峯挿翠㣲人在下方衝月上鶴從高)¶
　(䖏破/煙飛)瓊臺山(在天台縣西北三十里又有雙闕山兩/峯萬仭屹然相向孫綽賦雙闕雲聳而)¶
　(夾道瓊臺中天而懸居即此唐方干詩/積翠千層一徑開白雲行盡見瓊臺)瀑布山(在天/台縣)¶
　(西四十里一名紫凝天有瀑布水陸羽記天下第/十七水盖與福聖國清二瀑為三其山産大葉茶)蒼¶
　山(在天台縣東四十里接寜海縣界其/山凌暎桐栢以其蒼蒼接漢故名)石橋山(在天/台縣)¶
　(北五十里傍有方廣寺有小石橋架兩崖間其下有/澗合流於橋下橋勢峭峻過者目眩心悸晉孫綽賦)¶
　(跨穹窿之懸崖臨萬丈之絶溟即此宋趙湘詩白/石峯猶在橋横一徑㣲多年無客過落日有雲歸)寒¶
<pb:KR2k0008_WYG_047-7a>¶
　石山(在天台縣西北七十里一名寒巖上有仙人㓊/唐寒山子居之有詩云登陟寒山道寒山路不)¶
　(窮谿長石磊磊澗闊草濛濛苔滑非關雨/松鳴不假風誰能超世累共坐白雲中)天柱山(在/天)¶
　(台縣西九十里/南有黄水峯)天台山(在天台縣西一百一十里道/書是山上應台星超然秀出)¶
　(有八重視之如一㠶高一萬八千丈周迴八百里山/去天不逺路由福溪水險而清前有石橋廣不盈尺)¶
　(長数十丈下臨絶澗惟忘其身然後能濟濟者梯岩/壁援藤葛始得平路見天台山蔚然竒秀雙列於青)¶
　(霄上有瓊楼玊闕天堂/碧林醴泉仙物畢具也)大盆山(在天台縣西一百八/十里西接東陽南界)¶
　(遥望形如覆盆乃/婺江之發源也)福應山(在仙居縣東二里宋皇祐/間縣令陳襄名之隂陽家)¶
　(謂其邑治得龍首之勝居人建浮/圖於上自是取青紫代不乏人)安洲山(在仙居縣/東南五里)¶
<pb:KR2k0008_WYG_047-7b>¶
　(舊名管山又名九旬山上有潭唐武徳中僧灌頂講/經于此漁者甚衆灌頂勸止之忽一夜風雨旦視之)¶
　(則為洲矣/故更今名)紫籜山(在仙居縣北三十里舊名竹山唐/明皇夢一人紫服自稱竹山神來)¶
　(獻瑞鳯翌日果有鳯翔遂/改今名上有棲鳯亭乆廢)韋羗山(在仙居縣西四十/里絶險不可升盖)¶
　(衆山之最高者上有石壁刋字如斜斗宋陳襄詩云/去年曾覧韋羗圖云有仙人古篆書千尺石巖無路)¶
　(到不知科/斗是何如)水簾山(在仙居縣西南四十里山有瀑若/簾垂四時不竭昔人畱題有今古)¶
　(長垂地晨昏/不上鈎之句)萬竹山(在仙居縣西南四十五里絶頂/曰新羅九峯回環叢薄敷秀宋)¶
　(薛昂避冦于此嘗有詩萬竹山中数十家重重流/水遶桑麻飽餐鼓腹成何事桃李春風任自華)運¶
　羗山(在仙居縣西六十/里亦名天姥山)卧龍山(在寜海縣治東南一/名應家山山勢蜿蜒)¶
<pb:KR2k0008_WYG_047-8a>¶
　(如龍/偃卧)白嶠山(在寜海縣東五里晉武/帝初置寜海縣於此)石臺山(在寜海/縣東六)¶
　(里上有数石/屹立如臺)雷山(在寜海縣西三十里葛𤣥/煉丹䖏其山有三十六峯)柯僊山¶
　(在寜海縣西四十里/此地産牡丹特盛)天門山(在寜海縣北六十里漢/地理志鄞縣之南寜海)¶
　(之北天門山水入于海盖此山/從嵊剡發足繚繞三百餘里)盖倉山(在寜海縣東/北九十里瀕)¶
　(大海一名茶巖上有石刻真/逸二字相傳陶𢎞景嘗居此)王城山(在太平縣西北/一十三里又名)¶
　(方城山上有漁翁巖石柱峯仙人濯足灘/鷄母石棋盤牛脊隴水簾谷皆其勝䖏)金山(在太/平縣)¶
　(北十二里上銳下闊宛若金字宋/侍郎王居安築室面之號金山堂)屏山(在太平縣東/五里上有東)¶
　(西二石聳立如屏屏有/古藤纒繞冬寒不凋)五龍山(在太平縣東南八里/山脊有石聳立大可)¶
<pb:KR2k0008_WYG_047-8b>¶
　(百圍叢以木如婦人危坐狀父老云昔有人漁于海/濵不返其妻携七子登此望焉感而成石下有石人)¶
　(七盖其/子也)松門山(在太平縣東南五里晉王羲之遊西/郡記永寜縣界海中有松門島嶼上)¶
　(皆生松即/此山也)玉環山(在太平縣南十里海中山北有峽/如門名楚門海艦由此出入宋曽)¶
　(覿詩天寳妖塵暗兩京禍從妃子笑中/生玉環兩字真堪恨好與青山改别名)九折峯(在天/台縣)¶
　(東北三十里孫綽賦既克隮於九折是也其峯有五/正北曰八柱東北曰靈禽東南曰祥雲西南曰靈芝)¶
　(西北曰暎霞前有雙澗/合流號天下四絶之一)玉霄峯(在天台縣北三十五/里重崖疊嶂松竹葱)¶
　(蒨前有雙石夾徑唐陸龜蒙詩永/夜只知星斗近雲深猶見海山㣲)紫凝峯(在天台縣/西四十五)¶
　(里相傳僧知顗於此誦經感紫雲之異與/瑞龍天柱香爐應澤四峯相望皆為勝境)栢香峯(在/天)¶
<pb:KR2k0008_WYG_047-9a>¶
　(台縣北六十里四壁隂崖/垂磴萬仞以多栢木故名)華頂峯(在天台縣東北六/十里周回百餘里)¶
　(高萬丈絶頂東望滄海俗稱望海尖草木薰郁殆非/人世夏有積雪唐李白詩天台隣四明華頂高百越)¶
　(門標赤城霞楼棲/滄海月即此峯也)天姥峯(在天台縣西以與天台山/相對其峯孤峭下臨嵊縣)¶
　(仰望如在天表唐李白夢逰天姥吟天姥連天向天/横勢㧞五岳掩赤城天台一萬八千丈對此欲倒東)¶
　(南/傾)狀元峯(在寜海縣南一十里宋葉夣鼎嘗讀書/於此後以上舍釋褐人呼狀元因名)金¶
　地嶺(在天台縣西二十里金/錢池側一名佛隴峯)銀地嶺(在天台縣北三/十里與金地嶺)¶
　(相接相傳為定/光佛示現䖏)八桂嶺(在天台縣北五十里孫綽/賦八桂森挺以凌霄即此)蒼¶
　嶺(在仙居縣西北九十里與處州府縉雲縣界接宋/劉昭禹詩盡日行方半諸山直下㸔白雲隨歩起)¶
<pb:KR2k0008_WYG_047-9b>¶
　(老徑極/天盤)佹橋嶺(在寜海縣南一百里兩石峙立如/門以小木橋跨道下有泉湍急)温¶
　嶺(在太平縣西十里/其地多温少寒)雙巖(在府城南一十五里與府/治對並峙峻峭為諸山之)¶
　(勝/)白巖(在府城南二十四里孤絶秀異林/木鱗次以皆白石故名上有龍湫)象鼻巖(在/府)¶
　(城西三十五里下枕深潭宋/張俞仲詩至今鼻凖蘸清流)馬蹄巖(在府城南二十/里甚險絶舊傳)¶
　(有神躍馬於此至今石/有馬蹄痕亦名聖巖)太平巖(在府城西三十五里/因郷得名泉瀑飛垂)¶
　(巖有洞洞有石室石/枕石床石杵之類)百丈巖(在天台縣西北二十五/里巖下有潭其水雖旱)¶
　(不竭宋天禧初通判辛若濟以州水旱汙/鹵用管引至井以濟民因名曰辛渠水)麻姑巖(在/天)¶
　(台縣西南二十五里一名仙姑巨石谽谺如人/立昔麻姑訪王方平於此上有洞麻姑像存焉)𨼆身¶
<pb:KR2k0008_WYG_047-10a>¶
　巖(在寒石山旁唐貞觀中豐干禪師謂閭丘太守曰/寒山拾得即文殊普賢後身也閭丘徃見之二人)¶
　(笑曰豐干饒舌耶既而/隠身入巖中巖即隨合)獅子巖(在天台縣東四十里/繋盤山北口呀然如)¶
　(獅子/故名)摘星巖(在寜海縣南三十五里宋左緯詩已知/星可摘須信路難通日影穿雲薄天形)¶
　(入水/空)夀星巖(在寜海縣西南一百里亦名/老人以山如老人狀故名)彭公嶼(在/府)¶
　(城東一十里古諺云彭公嶼沙漲出宰/相破石湖水穿出狀元破石湖在日山)新羅嶼(在府/城東)¶
　(南三十里昔有新羅國賈人艤舟于/此因名府西三十里又有新羅山)龍公㠗(在府城/西北七)¶
　(里有竇在石壁下世傳龍于此出入其展轉挨擦䖏/猶有痕下有大湫不知源所從來但見竇水㵼下崖)¶
　(上有石龍/竇三字)招賢洞(在府城西六十/里因寺得名)平巖洞(在府城東/八十五里)¶
<pb:KR2k0008_WYG_047-10b>¶
　(相傳嘗有仙人居此有石/門石窓石床石井之類)金僊洞(在府城東一百五/十里舊有金僊寺)¶
　(故名一名/雉溪㓊)芙蓉洞(在府城東一百四十里洞有二形/如石鼓大小相連一名石鼓洞)¶
　玉京洞(在赤城山道書十大洞天之第六晉許邁嘗/居此與王羲之書云自山隂至臨海多有金)¶
　(庭玉堂仙人/芝草謂此)丹霞洞(在天台縣北一十五里舊傳葛/𤣥煉丹䖏傍有仙人拍手巖飛)¶
　(瀑数百尺下為靈溪宋劉昭禹/詩雲開孤月上瀑噴一山寒)桃源洞(在天台縣西今/北二十五里)¶
　(䕶國寺東北斜行山間/隠見榛葬者即其地也)括蒼洞(在仙居縣東南三十/里名曰成徳隠元之)¶
　(天盖第十洞天也宋光宗在東宫時書瓊章寶/藏四字鎮之劉光詩古洞藏真不記年即此)紫溪¶
　洞(在寜海縣西北四十里路極幽阻唐李光弼擊袁/晁破之晁弟瑛從五百騎遁入此洞光弼駐兵洞)¶
<pb:KR2k0008_WYG_047-11a>¶
　(口絶其粮道/其徒竟餓死)飛霞石(在盖竹山舊傳仙人上昇於此/石累三層牧孺戲其上以手轉)¶
　(之不/墜)金鷄石(在府城皇華亭下即/皇華真人上昇處)海(在府城東一百/八十里臨海黄)¶
　(巖寜海三縣皆瀕海宋洪邁夷堅志寜海縣東海中/有尾閭與海門馬筯相值自高山望之其水湍急陷)¶
　(為大渦者十餘舟檝不/可近舊傳東海泄水處)靈江(在府城南一名澄江其/水自三江合流環繞郛)¶
　(郭舊有赤城地靈江水/丹丘井之謡盖此水也)三江(在府城西一十里其源/有二一自天台關嶺一)¶
　(自仙居永安二溪至此合為靈江故曰/三江潮至此而止故其流溪清而江濁)永寜江(在黄/巖縣)¶
　(西北有二源大源出塵山東南流至左溪村小源出/黄巖山東北流至大溪與大源合經縣北東流入于)¶
　(海/)東湖(在府城東三里宋守錢暄浚中建共樂堂流/盃亭汪泌詩臨海城東湖氣象清且竒無風)¶
<pb:KR2k0008_WYG_047-11b>¶
　(緑色净十頃澄琉璃栁安道詩平陂数項萬山前一/井丹青畫不全幽榭小軒横翠水茂林脩竹鎻輕煙)¶
　清湖(在黄巖縣西三十里/湖底有竅深不可測)天賜湖(在黄巖縣東南五/十里限浪山下居)¶
　(民得灌溉之利甚博/不假浚鑿天實賜之)始豐湖(在天台縣南/因晉縣為名)相湖(在仙/居縣)¶
　(東二十里四時不凅宋姜應龍詩世路羊腸厭客逰/塵纓來此濯清流半軒脩竹翠含雨一鑑澄湖冷浸)¶
　(秋/)消湖(在太平縣/東南十里)玊溪(在臨海縣西一十里/浮岡俗稱宋師溪)百步溪¶
　(在臨海縣西北六十里溪有二灘湍急俗名大/小惡溪唐孟浩然詩欲尋華頂去不憚惡溪名)黄巖¶
　溪(在黄巖縣西一百里源出黄巖山旁有黄石五區/如相拱揖宋林應時詩得雨溪聲壯無風雲氣多)¶
　(山花依翠竹/灘石亂寒莎)青溪(在天台縣西五十里源出天台山/南流至桐栢劉宋謝靈運詩旦發)¶
<pb:KR2k0008_WYG_047-12a>¶
　(清溪隂/即此)楢溪(在天台縣東二十里晉孫綽賦濟楢溪/以直進唐杜甫詩饑拾楢溪橡陸龜䝉)¶
　(宿國清寺詩松間石上定僧/寒半夜楢溪水聲急皆謂此)福溪(在天台縣北四十/里源出石橋水險)¶
　(而/清)銅溪(在天台縣西北五十里/其水黄狀如銅汁故名)曹溪(在仙居縣西九/十里源出括蒼)¶
　(洞/)柴溪(在寜海縣東北八/十里源出盖倉山)永安溪(在仙居縣西北/一百四十里)禦¶
　海潭(在府城西南二十四里其上有山飛/瀑十餘丈下注于潭流入永安江)柘溪潭(在/天)¶
　(台縣西北三十里水極泓深前/横石檻又有石室可容百人)恵濟潭(在天台縣北/石梁下宋嘉)¶
　(泰中雷雨湧出金銀藏錢圓徑六寸餘文/曰太平通寳實宋太宗賜以鎮此潭者)張阜潭(在/仙)¶
　(居縣西北三十里山上相傳中有龍潜潭側有/一沙潭每潮長則沙潭之波浸沙石潮退復平)畫巖¶
<pb:KR2k0008_WYG_047-12b>¶
　潭(在黄巖縣西四十/里遇旱禱雨輒應)白龍潭(在寜海縣西三十五里/其上崇巖挿空雲氣澒)¶
　(洞世傳龍見于此鱗甲瑩/如雪又茶山亦有黒龍潭)秋水潭(在寜海縣東南一/百里一名玉溪俗)¶
　(傳吳尚書屈晃生子坦坦偕其母隱于此尋/化為龍母亦尸解葬其處世謂之龍母山)墨池(在/華)¶
　(頂峯相傳晉王羲之逰/西郡時有墨池在此)觀政池(在府治後圃内元守/趙鳯儀浚刻石其旁)¶
　(曰觀/政)龍井(在巾子山西麓舊傳龍伏于此/常有雲氣騰空後建浮圖鎮之)晉井(在黄/巖縣)¶
　(井磚皆晉太/和二年字)三井(天台縣北二十里唐時嘗遣使投/金龍白璧于井舊傳為尼所觸一)¶
　(井塞其二深不可測或云/通海宋咸平中夏竦作銘)九井(在仙居縣東南二十/五里一名蔡經井舊)¶
　(志每汲其一八皆波/動兵火後僅存其五)新泉井(在寜海縣學宋縣令李/知㣲浚作歌曰人莫鑑)¶
<pb:KR2k0008_WYG_047-13a>¶
　(於流水而鑑於止水積/善于躬兮其觀在此)丹井泉(在府城𤣥妙觀内舊/傳茅盈錬丹於此宋)¶
　(尤袤詩厥初茅君上飛/仙靈蹟淠沸丹井泉)滴滴泉(在黄巖縣西北四十/里瑞巖舊傳有如意)¶
　(道人者居之嘗絶糧神氣不减/菴前有泉泓潔可愛名曰滴滴)掛鶴泉(在白鶴山有/泉垂溜逺望)¶
　(如倒掛白/鶴因名)錫杖泉(在國清寺昔寺取水甚逺明/禪師以錫杖叩之泉水湧出)龍鬚¶
　泉(在天台縣西寒巖洞/口噴薄如龍鬚因名)¶
土産茶(各縣/俱出)鹽(黄巖等縣/俱有塲)鐵(臨海黄巖仙/居寜海縣出)甲香　乳柑¶
　(俱黄巖/縣出)金松(府境出垂條如弱栁結子如碧珠三年/子乃一熟每嵗生者相續一年上綴于)¶
　(條上璀/錯相間)鮝(健跳/所出)飛生鳥　白鷼　玊面貍(俱府/境出)花乳¶
<pb:KR2k0008_WYG_047-13b>¶
　石(仙居/縣出)¶
公署台州衛(在府治西洪/武五年建)海門衛(在府城東九十里/洪武二十年建)松¶
　門衛(在府城東南一百八十里洪武/二十年因宋松門塞舊址建)前千戸所(在海/門衛)¶
　(城北七里洪武/二十八年建)新河千戸所(在海門衛城南五十/里洪武二十年建)桃¶
　渚千戸所(在海門衛城東北五/十里洪武三十年建)健跳千戸所(在海門/衛城東)¶
　(北一百一十里洪武二十年/建以上四所俱𨽻海門衛)隘頑千戸所(在松門衛/城南六十)¶
　(里/)楚門千户所(在松門衛城南一百三十里以上/二所俱洪武二十年建𨽻松門衛)¶
學校台州府學(在府治東南宋景祐中建/本朝正徳三年重建)臨海縣學(在/縣)¶
<pb:KR2k0008_WYG_047-14a>¶
　(治東北舊在東南本朝/正徳十四年徙建於此)黄巖縣學(在縣治南宋元豐/中建本朝宣徳十)¶
　(年重/修)天台縣學(在縣治東南宋慶厯中建/本朝洪武嘉靖間俱重脩)仙居縣學¶
　(在縣治東宋皇祐初建/本朝洪武三年重建)寜海縣學(在縣治南宋慶元/中建本朝永樂九)¶
　(年重/建)太平縣學(在縣治東南本/朝成化七年建)¶
書院上蔡書院(在東湖上宋景定中州守王華甫建祀/上蔡謝良佐初良佐遭黨禁未觧而卒)¶
　(子孫有流落台州者州守黄㽦訪而得之因祀良佐/於州學後華甫至遂建書院徙祠焉又僊居縣南亦)¶
　(有上蔡/書院)桐江書院(在僊居縣西四十五里宋方斵本/唐方干之裔居台州號韋溪朱熹)¶
　(因行部為書鼎山堂扁至元皇/慶中其孫志道建書院以祀公)鑑溪書院(在府城東/北一百三)¶
<pb:KR2k0008_WYG_047-14b>¶
　(十里元邑/人柯釂建)回浦書院(在黄巖縣東南五/十里元元貞中建)安洲書院(在/仙)¶
　(居縣東二十五里元/至元中隠士翁森建)¶
宫室黄山樓(在黄巖縣治東北宋縣令/楊圭建參政樓鑰書扁)分繡閣(在府治/通判㕔)¶
　(左宋洪适建自為/記其弟邁嘗寄題)清平閣(在府治宋郡/守尤袤重建)玊霄閣(在天/台山)¶
　(宋陸㳺詩竹輿衝雨到天台綠樹隂中小/閣開牓作玊霄君㑹否要知小吏按行來)静鎮堂(在/府)¶
　(治唐李嘉祐為守竇嘗賛之有雅登郎/位静鎮方州之句後因建堂名静鎮)君子堂(在静/鎮堂)¶
　(前宋畢士安來守真宗嘗有君子人之稱後人因以/名堂尤袤詩堂堂文簡公一世䕫與臯君子哉若人)¶
　(此言聖/所褒)節愛堂(在君子/堂右)和青堂(在府治取杜甫雲水/長和島嶼青之句為)¶
<pb:KR2k0008_WYG_047-15a>¶
　(名/)巖老堂(在仙居縣㕔事東宋縣令陳襄建襄詩手/持飬性書此地學樵漁身類龍蛇蟄情深)¶
　(木石/居)樂山堂(在清平閣下宋守尤袤建袤詩草堂有/遺基榛莽嵗月乆我來始經葺挹翠開)¶
　(户牖羣山供笑傲萬象皆奔/走所以名樂山欲全仁者夀)三瑞堂(在寜海縣治宋/主簿洪皓建時)¶
　(桃實荷花竹榦有連理之瑞已而生子适後适以貳/車行縣題詩云乆矣馳魂夢今登三瑞堂故山有喬)¶
　(木近事話甘棠展驥慙充位占熊/憶問祥白雲畱不住極目是吾郷)叅雲亭(在府治後/山上宋守)¶
　(元綘建後有舒嘯亭右有駐目亭左有玊霄亭/前有羅漢樹頗竒怪紹興中重修虞似良書扁)萬壑¶
　風煙亭(在府治後山下舊名雲水亭萬山拱揖一江/演迤井邑粲然在目最為竒勝宋通判趙彦)¶
　(衛重建/改今名)覧衆亭(在天台縣舊報恩寺宋淳熙中/日本僧榮西建内有釡極深廣)交翠¶
<pb:KR2k0008_WYG_047-15b>¶
　亭(在寜海縣治宋主簿洪皓建其子适詩三十年/中事鸞棲築小亭寒聲長新籜清閟拂踈櫺)閬¶
　風臺(在天門山西麓㧞起数千仭傍有香/巖石井釣臺白竹岡宋劉次臯有銘)釣翁臺(在/仙)¶
　(居縣治後圃/内陳襄建)梅榭(在舊雲水亭右其側有梅峽銀/谷石於莵峩眉嶺為逰眺之勝)靈¶
　溪舘(在天台縣東二十五里唐鄭巢/詩孤吟踈雨外荒舘亂峯前)亭山舘(在黄巖/縣南三)¶
　(十里宋慶元中/縣令王常濬建)澄江舘(在黄巖縣東北/宋紹定初建)¶
關梁赤欄橋(在府城臨海門舊經晉成公綏/為章安令登橋望江製雪賦)悟真橋(在/府)¶
　(治東北宋張平/叔所居之地)中津橋(在府城南跨江上/宋守唐仲友建)懐義橋(在/府)¶
　(城東宋守向汮建或云宋時臨海民有毆/其叔母者縣尉舒亶執之斬于此因名)利渉橋(在/黄)¶
<pb:KR2k0008_WYG_047-16a>¶
　(巖縣北宋縣令楊圭建長百/丈廣三丈水心葉適為記)登台橋(在寜海縣東七/十五里宋發運)¶
　(使鄭霖建跨海港為二十/四洞鄮山王應麟為記)吉祥橋(在臨海縣西三/里宋天禧中建)¶
寺觀天寜寺(在府治東南唐開元中建寺東有古塔相/傳梁岳陽王詧建宋名萬夀景徳寺後改)¶
　(今/名)永慶寺(在府治北寺中舊有歸/雲閣及翠屏一覧二亭)真空寺(在府城西/南九里舊)¶
　(名疊石宋李輔詩括蒼山上雲山好/雲亦好可憐山下僧㸔雲不知老)祥符寺(在金鼇/山宋建)¶
　(炎中高宗航海嘗至此有御座尚存其/西有如畫軒前挹海門諸峯最為竒勝)崇善寺(在府/城山)¶
　(下晉太元初建/唐許渾有詩)國清寺(在天台縣北一十里舊名天/台隋煬帝為智顗禪師建唐)¶
　(一行禪師嘗于此學筭宋晏殊類要云齊州靈/巖荆州玉泉潤州棲霞台州國清世稱四絶)天封¶
<pb:KR2k0008_WYG_047-16b>¶
　寺(在天台縣北五十里隋僧智顗建相傳顗見一/老父告曰遇盤石可止至此果如所言遂結菴)寒¶
　巗寺(在寒石山昔寒/山子棲遁于此)慶善寺(在黄巖縣東舊名安寜/宋王十朋詩呼僕回行)¶
　(李尋僧宿/上方即此)遂巖寺(在黄巖縣西北四十五里/唐景福間建宋楊傑有詩)教忠崇¶
　報寺(在黄巖縣西五十里晉隆安中建/舊名甘露又名靈石後改今名)祗園寺(在黄/巖縣)¶
　(南七十里五代/晉天福中建)崇教寺(在寜海縣西二里宋左緈詩/只把山為界紅塵自此分竹)¶
　(窓吟聴雪苔/石坐㸔雲)崇相寺(在仙居縣西南二十五里/舊名雲峯宋開寶中建)䕶聖¶
　寺(在仙居縣東南五/十里唐乾寜初建)萬安院(在仙居縣西南四十五/里宋建炎中薛昂避地)¶
　(居/此)興道院(在仙居縣南三里舊/名興善上有浮圖)𤣥妙觀(在府治東北/一里唐曰紫)¶
<pb:KR2k0008_WYG_047-17a>¶
　(極宫宋為天慶/觀元改今名)棲真觀(在府城南五十里/舊名盖竹晉時建)桐栢觀(在/桐)¶
　(栢山上有朝斗壇葛𤣥煉丹于此觀前唐司馬承/禛重建懸崖石磴盤折而上九峰環列最為佳境)福¶
　聖觀(在天台縣西北一十五里/丹霞洞下一名天台觀)淳熈觀(在仙居縣東/一十五里舊)¶
　(名峽山觀葛𤣥/嘗煉丹于此)凝真觀(在仙居縣東南三/十里唐天寳初建)定光觀(在/黄)¶
　(巖縣西北舊名龍/光吳赤烏中建)南園觀(在寜海縣治/東南宋建)¶
祠廟鄭廣文祠(在府治東祀唐台州司户鄭䖍虔嘗為/廣文舘學士貶此本朝正統十二年重)¶
　(建/)陳長官祠(在寜海縣學西祀五代時縣令陳長官/是時吳越王錢鏐欲増州縣賦長官以)¶
　(死諫竟死獄中故賦不/増民感其恵立祠祀之)古靈祠(在仙居縣學内宗建/祀縣令陳襄古靈襄)¶
<pb:KR2k0008_WYG_047-17b>¶
　(號/也)義靈廟(在府治後山北祀宋户曹滕膺宣和中賊/吕師嚢應方臘來攻城膺與戰破之卒磔)¶
　(師嚢洎去任民為立廟慶元/初名其廟曰義靈朱熹為記)黄山廟(在天台縣西二/十里宋乾道八)¶
　(年建元封其神曰/䕶國感應顯慶王)崇節廟(在臨海縣東南六十里元/末縂管達兼善與方國珍)¶
　(戰死于此順帝命/立祠祀之賜今額)慈感廟(在仙居縣北六里祀仙居/杜氏二女唐鍾介寓長安)¶
　(夢二女揖曰吾家盂溪君今中第尹吾邑/矣後果如其言至邑因求其骸塑而祀焉)九忠祠(在/大)¶
　(固山祀本朝英徐垕鄭華盧元質/鄭恕盧迥及東湖樵夫  省志)恭愍祠(在臨海縣/城西北丹)¶
　(崖書院祀本朝贈光禄卿陳選嘉/靖四年建嵗春秋致祭  省志)忠節祠(在黄巖縣/治南祀本)¶
　(朝沛縣令鄭恕及其二女正/徳末建嵗春秋祭  省志)方氏祠(在寜海縣十一/都洪熈中建祀)¶
<pb:KR2k0008_WYG_047-18a>¶
　(祠本朝方正學孝孺父/子嵗春秋祭  省志)方遜志先生祠(在寜海縣卧/龍山嘉靖初)¶
　(建祀方遜志先生先生孝孺/父也春秋有祠崇祀  省志)¶
陵墓王昏墓(在黄巖縣南七十里墓甎螭形魚文貫以/栁或為錢狀旁有文云晉永和十二年)¶
　任旭墓(在東刋山南有石麟又有/九女塜乃其女弟之墓)吕頥浩墓(在臨海/縣西北)¶
　(三十里頥浩齊州人宋宰相赤城志吕薨時陳公輔/為營其柩至海上一富家得之發其盖有朱書吕安)¶
　(浩三字即主者/姓名可恠也)范宗尹墓(在臨海縣東四十五里宗/尹襄陽人宋宰相卒諡忠)¶
　(肅𦵏/于此)二徐墓(在臨海縣東南七十里𦵏徐中行及其/子庭筠淳熈間朱熹行部拜墓下且大)¶
　(書以表之曰有宋高士二徐先生之墓又/題詩有道學傳千古東甌説二徐之句)吳芾墓(在/仙)¶
<pb:KR2k0008_WYG_047-18b>¶
　(居縣西一十里/朱熹撰墓碑)陶凱墓(在臨海縣/長潭山)謝孝子墓(在太平/縣緦山)¶
　(孝子名/温良)徐善述墓(在天台縣/之八都)王一寜墓(在仙居縣/東筲箕山)林¶
　鶚墓(在太平縣/芝嶴山)陳選墓(在臨海縣/八疊山)謝鐸墓(在太平縣/大夢山)¶
　石簡墓(在海寜縣簡從陽明先生逰/敦尚實學官至副都御史)¶
古蹟古城(在黄巖縣南三十五里舊志外城周十里内/城周五里有洗馬池九曲池故宫基址相傳)¶
　(即徐偃王城城/東偏有偃王廟)章安城(在臨海縣東一百一十五里/本漢回浦縣後漢改章安縣)¶
　(陳于此置/章安郡)浮門(在臨海縣南一百九十里土多陳姓/盖陳覇先之後隋㓕陳盡室避亂于)¶
　(此宋紹興中漁人於海上獲一琴腹間題云臣雷某/造以獻于朝高宗視之垂涕乃建炎時航海所失物)¶
<pb:KR2k0008_WYG_047-19a>¶
　(也/)丹丘(在寜海縣南九十里吳葛𤣥煉丹/處晉孫綽賦仍羽人于丹丘是也)禮斗壇(在/括)¶
　(蒼洞葛仙翁嘗/於此朝禮北斗)屈坦宅(坦吳時人嘗為郡守/今府治乃其故宅)蔡經宅¶
　(在仙居縣東南二十里按神仙傳經吳人遇王方/平麻姑學道尸觧仙去後人建為隠真宫近廢)栁¶
　泌宅(在福聖觀東唐栁泌為台州刺/史嘗脩煉于此觀東又有墓)智者塔(在銀地/嶺大慈)¶
　(寺側隋智者禪師/𦵏焉名定慧塔)風穴(在寜海縣西四十里相傳昔/有僧曇猷暑行至此以杖卓)¶
　(石取風遺/迹猶存)戸曹巷(在府治東唐鄭䖍為司户日居此/杜甫詩台州地闊海冥冥雲水長)¶
　(和島嶼青亂後故人雙/别淚春深逐客一浮萍)狀元塘(在府治東舊為普濟/寺宋陳公輔嘗居之)¶
　(客忽謂曰此寺為池當有擢上第者後徙/寺竟為池陳果魁辟雍遂以狀元名塘)¶
<pb:KR2k0008_WYG_047-19b>¶
名宦晉王述(臨海太守蒞政清肅訟/簡民安公庭盡日無事)郄惜(臨海大守在/郡優㳺政尚)¶
　(簡/約)辛景(臨海太守孫恩㓂臨海景討破之恩窮/蹙赴海自沉妖黨投水從死者百数)南北¶
　朝謝靈運(宋臨海太守愛好山水肆意遨逰徧/歴諸縣所至輒為歌詩又作山居賦)江秉¶
　之(宋臨海太守以簡約見稱/所得常祿悉㪚之親舊)臧善(宋臨海太守綏輯/招聚流㪚歸之者)¶
　(千餘/家)王均(宋臨海太守自次其文以一官為一集/自洗馬中書庶子吏部至臨海各十卷)王¶
　琇(宋臨海太守謝靈運自始寜南山伐木開徑至此/欲要之逰琇不可贈詩有邦君難地險旅客易山)¶
　(行之/句)孔琇之(南齊臨海太守有吏能在任清約罷郡/時嘗獻乾薑二十斤武帝以為薄後知)¶
　(其清乃/歎息)劉潜(梁赤城郡守時憲令踈闊百姓多/不遵業潜綏撫有術俗為之變)唐來¶
<pb:KR2k0008_WYG_047-20a>¶
　濟(為宰相高宗欲立武氏為/后怒濟諌出為台州刺史)駱賔王(為侍御史以武/后稱制頻踈諌)¶
　(之貶授臨/海縣丞)徐裕(為台州刺史自台遷衢州劉禹錫贈/詩云聞道天台有遺愛人將琪木比)¶
　(甘/棠)裴光庭(開元中為中書令張景藏能言休咎詣光/庭以幅紙大書台字後数日果貶台州刺)¶
　(史有/治聲)鄭至道(知天台縣為政寛簡専務教化民心悦/服後秩滿邑民攀畱不忍其行因畱家)¶
　(松闗至今有松闗畱鄭/故事諭民書七篇尚存)鄭䖍(仕為廣文舘學士天寳/末以汙安禄山偽官貶)¶
　(台州/司户)宋畢士安(知台州時吳越初入朝士安以善撫/摩得譽奏言錢氏所上圖諜皆張侈)¶
　(賦数不可信願一用/舊籍以輯新民從之)陳襄(知仙居縣政尚教化闢縣/庠養士士始尚學又為勸)¶
　(俗文皆誦習之/號古靈先生)王子輿(知臨海縣精於吏事事/至即决遣曽無凝滯)楊文¶
<pb:KR2k0008_WYG_047-20b>¶
　仲(通判台州故事守貳尚華侈正月望取燈民間吏/以白文仲曰為吾燃一燈足矣劭農東郊守因欲)¶
　(泛湖文仲/即先馳歸)劉光(知仙居縣後知台州郡人聞其來皆炷/香迎之贓吏望風奔走民懷其恵及)¶
　(罷去男女巷哭閉/城門使不得出)元絳(知台州州大水冐城民廬蕩/析絳出庫錢作屋数千區命)¶
　(人自占期三嵗償費流移者皆復業又甓/其城因門為牐以禦湍漲後人守其法)孔文仲(台/州)¶
　(雅官熈寜初翰林學士范鎮以制舉薦對䇿九千/餘言力論王安石所建理財訓兵之法為非是)范¶
　祖述(知台州奏罷黄柑/葛蕈之貢民徳之)錢暄(知台州台城地下秋潦/暴集輒圯溺暄為増治)¶
　(城堞壘石為臺作大/隄扞之民懐其恵)滕膺(台州户曺叅軍宣和中盗/發仙居以應方臘膺率吏)¶
　(士禦以方畧冦不為/患洎去任民為立祠)陳槖(政和中為台州工曺叅軍/治獄平允更攝臨海天台)¶
<pb:KR2k0008_WYG_047-21a>¶
　(黄巖三邑皆以愷悌稱後知台州民懐恵愛不数月/稱治母喪邦人巷哭相率走行在所者千餘人請起)¶
　(槖/)崔縱(仙居縣丞累遷承議郎二帝北行高宗将遣毅/使通問朝臣以前使者相繼受繋莫肯徃縱)¶
　(然請行竟/握節以死)沈與求(知台州有能聲召為侍御史時軍/儲窘乏借置諸鎮屯田與求取古)¶
　(今屯田利害為/集議二卷上之)王淮(紹興中臨海尉郡守蕭振一見/竒之許以公輔器時廨舍有大)¶
　(樹淮欲伐之振夢神告急且云尉他日當作相及淮/至州振詢之淮愕然曰何從而知振曰勿伐足矣不)¶
　(必究其所自/淮後果為相)吕祖儉(紹熈中通判台州政崇教化獄/訟清平公餘尤以讀書窮理為)¶
　(務/)楊煒(知黄巖縣開官私河用工百七/十餘萬立斗門九所民頼之)沈作賔(知台/州首)¶
　(訪民疾苦弛鹽禁寛租期均徭役更酒政/决滯獄盡除前政之不便者邦人胥悅)趙汝愚(知/台)¶
<pb:KR2k0008_WYG_047-21b>¶
　(州有恵政嘗脩州/城吕祖謙為作記)尤袤(紹興中知台州前守趙汝愚/脩郡城工纔十三屬袤成之)¶
　(築加高厚明年大水城頼以不沒有毁袤者/高宗疑之使人宻察民頌其善政不絶口)趙思(知/台)¶
　(州時詔簡卒從戎民欲為變思善誘之徐物色為倡/者孝宗謂措置得體記名於御屏仕終户部侍郎)¶
　黄㽦(知台州勤苦夙夜先勸後禁訟牒銷縮郡稱平/治為濟糶倉為抵當庫𦵏民之棲寄暴露者為)¶
　(棺千五百置飬濟院又剏安濟坊/以居病囚皆自有子本錢使不廢)包恢(知台州有妖/僧居山中號)¶
　(活佛男女爭事之因為姦/利豪貴風靡恢誅其僧)王萬(嘉熈中知台州至郡/日惟蔬飯終日坐聽)¶
　(事事至立㫁吏無所售徃徃改業/㪚去民亦化之不復訟郡以大治)趙必愿(知台州察/民疾苦撫)¶
　(摩凋瘵修飬濟院建陳瓘/祠政教兼舉卓然有稱)趙景緯(知台州至郡首以/化民成俗為先務)¶
<pb:KR2k0008_WYG_047-22a>¶
　(約束官吏擾民五事舉遺逸旌孝行平/重刑治豪横建社倉節浮費民甚徳之)元胡長孺(寜/海)¶
　(主簿浙東大侵宣慰司議行振荒之令歛富人錢給/之同知脱歡察以餘錢屬長孺藏去長孺察其有乾)¶
　(沒意悉散於民後脱/歡察雖怒不敢問)月彦明(元統中台州錄事司達/嚕噶齊縣未有學乃首)¶
　(建孔子廟既又延儒/士為之師以教後進)趙鳯儀(台州路總管政平訟理/嘗作文諭民喪𦵏㛰嫁)¶
　(脩文廟及/上蔡書院)王居敬(台州路總管清脩苦節視民如子/置中津橋田以絶吏奸後去任民)¶
　(思之為立/去思碑)白景亮(台州路總管均徭役興學校儒/風大振性尤亷介自奉甚薄)林¶
　興祖(同知黄巖州事亷而愛民/境内大治有循吏之名)黄溍(延祐中寜海丞/地瀕鹽場亭户)¶
　(恃其不統於有司肆毒害民編/𨽻漕司者亦横暴溍痛繩以法)　舒穆嚕繼祖(以萬户/分鎮台)¶
<pb:KR2k0008_WYG_047-22b>¶
　(州明達政事馭軍嚴肅講究鹽䇿多合時宜/子冝孫亦嘗以浙東宣慰副使分府於台州)趙琬(台/州)¶
　(路總管方國瑛以舟挾琬至黄巖琬潜登白龍奥舍/於民家絶粮不食人勸之食輒瞑目郤之七日而死)¶
　本朝范明敬(洪武初為台州知府有亷能聲海盗陳/敬仲肆掠郷邑一境騷動僚佐皆失措)¶
　(明敬曰毋恐吾當自行即至括/蒼募民兵𠞰平之民頼以安)王士𢎞(洪武初寜海/知縣有恵政)¶
　(時山路多虎人被傷士𢎞設陷穽以除其害嵗旱禱/雨輒應如響邑人歌曰打虎得虎祈雨得雨豈弟君)¶
　(子民之/父母)王輝(洪武中台州知府不携家獨父與俱𨽻/僕給薪水之餘不留于舍為政亷明嚴)¶
　(毅吏畏其威民懐其恵至今論/郡守之明者必以輝為首稱)芮麟(洪武間台州知/府明於政體吏)¶
　(民信服嘗詿誤被逮父老泣/送境外多遺之金一無所受)吳仲勝(洪武間台州府/推官貌恭而言)¶
<pb:KR2k0008_WYG_047-23a>¶
　(訒郡守高璞初甚易之旬日間淹獄悉理人皆服其/明恕時僚佐競為奢靡仲勝獨以虀鹽自甘公退唯)¶
　(讀書璞每以/君子稱之)龎惟方(洪武間臨海知縣為政平恕民/有争訟必從容以理諭之民自)¶
　(悦服時督造海船徭役/咸有條理民不知擾)江恕(永樂初台州知府有恵/政嘗建言水利及軍衛)¶
　(儲粮之弊/民甚便之)張誠(永樂初以天台丞來知臨海縣事熟/知民隠下車之初去奸剔蠧政平賦)¶
　(均吏不/敢欺)康彦民(永樂初知天台縣罷官家居宣徳初/縣民乞復召為縣御史以聞上召用)¶
　(之志/省)謝恂(宣徳初知臨海縣一介不取于民民以事/至庭諄諄戒諭一切興利去蠧雖沮以權)¶
　(力弗顧也/  省志)顧璘(𢎞治中歴台州府知府浙江左布政/使為政持大體不屑小節勤學好書)¶
　(雖官冗不/廢  省志)¶
<pb:KR2k0008_WYG_047-23b>¶
流寓庾肩吾(新野人南齊庾信之父隠居天台故信/作哀江南賦云少微真人天台逸民)虞¶
　似良(宋人寓居黄巖自號横溪/老樵有篆𨽻韵書行世)王以寜(太原人仕宋/為京西南路)¶
　(制置使遷台州酒官欽宗御劄有云知卿忠/義徇國俟邊事少寜當召卿赴闕不次擢用)陳瓘(南/劔)¶
　(人上䟽辨宣仁太后誣謗及著尊堯集坐謫台州且/命凶人石悈知州事窘辱百端終不能害在台五年)¶
　(乃得自便卒贈左諌議/大夫紹興中特諡忠肅)石公弼(新昌人為御史中丞/以劾蔡京誤國謫居)¶
　(台州從弟公孫亦寓台/不求聞達時論高之)王之望(襄陽人後寓居台州/父鋼元符進士官至)¶
　(通判徽州之望紹興中進士有文藝幹畧累官叅知政/事兼同知樞宻院事乾道中以資政大學士知温州)¶
　豐稷(鄞縣人甞為御史中丞首論蔡/京之惡貶睦州别駕台州安置)綦崇禮(濰州人/高宗時)¶
<pb:KR2k0008_WYG_047-24a>¶
　(為翰林學士後退居台州卒崇禮為文氣格渾然天/成端方亮直不憚强禦秦檜罷政崇禮草詞顯著其)¶
　(惡檜深憾之及再相矯詔下台州/就崇禮家索其稿會崇禮沒乃止)范宗尹(襄陽人高/宗時累官)¶
　(尚書右僕射宗尹有才智當北敵肆行之衝毅/然自任建議分鎮未幾出知温州退居天台)楊棟¶
　(眉州青神人進士第一累官至叅知政事台州守王/華甫建上蔡書院言于朝乞棟為山長詔從之因卜)¶
　(居臨海棟之學本諸/周程時號平舟先生)史䝉卿(元明州人號果齋寓居/臨海有文名志高行卓)¶
　(有静清集及小/學紺珠行世)台哈布哈(白鹿山人父塔布台為台州/録事判官遂居于台哈布哈)¶
　(家貧好讀書年十七江浙郷試第一中進士累官禮/部尚書後以台州路達嚕噶齊招捕方國珍遇害泰)¶
　(不華尚氣節不隨俗浮沉善篆/𨽻嘗重類復古編攷正訛字)¶
<pb:KR2k0008_WYG_047-24b>¶
人物三國屈晃(天台人吳志作汝南人仕吳為尚書僕/射時孫權欲廢和立亮晃諌叩頭流血)¶
　(權不納斥還郷里後皓即位封其子/緒為東陽亭侯弟韓恭為立義都尉)唐項斯(臨海人/擢進士)¶
　(第仕為丹徒尉為人清竒雅正尤工於詩故楊敬/之有平生不解藏人善到處逢人說項斯之句)宋¶
　郭琮(黄巖人少喪父事母極孝絶飲酒茹葷者三十/年以祈母夀母年百有四嵗耳目不衰郷黨異)¶
　(之至道中詔旌表門閭母無/疾而終琮哀號幾乎滅性)杜誼(黄巖人事親至孝/敦厚尚信義有大)¶
　(志康定中繼喪二親晝夜號慟負土成墳廬於墓側/時大水夜至民居廬墓田畜牧多漂沒而獨不及誼)¶
　(事聞詔嘉奨事族父衍甚謹誼嘗/知永城縣甚有恵政後通判梓州)楊蟠(臨海人舉進/士為宻和二)¶
　(州推官通判揚州歐陽修稱其詩蘇軾知杭州蟠通/判州事與軾倡和居多終知夀州卒所著詩文数千)¶
<pb:KR2k0008_WYG_047-25a>¶
　(篇號章/安集)徐中行(臨海人少從胡瓊學父死廬墓躬耕/養母推其餘力𦵏親里貧無後者十)¶
　(餘喪晚年教授學者循循有序崇寜中州舉八行不/就客有詰以要名者中行曰使吾得以八行應科彼)¶
　(不被舉者非人類歟吾/正欲避此名非要名也)羅適(寜海人舉進士歴知五/縣提㸃両浙京西刑獄)¶
　(終朝散大夫有易/說赤城集行世)江仲眀(台州人宣和冦亂載老母/逃山澗中猝遇冦於東城)¶
　(之岡逼使就降仲眀義不辱奮起罵/賊卒死之丞相吕頥浩嘗誄以文)蔣煜(仙居人有/文學宣和)¶
　(中方臘起冦欲以女妻煜煜拒之脅以拜亦不/從冦曰吾戮汝矣煜伸頸就刀詈聲不絶而死)王卿¶
　月(台州人敏悟多藝能自號醒菴居士官至朝請大/夫嘗權中書舍人直學士院草胡銓制云吾寜身)¶
　(蹈東海獨仲連不肯帝秦至今名重/泰山微相如何以彊趙時論多之)陳公輔(臨海人/政和三)¶
<pb:KR2k0008_WYG_047-25b>¶
　(年上舍及第調平江教授累官至禮部侍郎端方之/操始終不渝為諌官論事剴切疾惡如仇晚居田里)¶
　(著書自樂有文集二十卷奏議十/二卷子夷行登進士第治行高潔)陳騤(臨海人紹興/中試春官第)¶
　(一累官將作少監厯知贑秀太平袁州光宗時為吏/部侍郎兼侍讀應詔䟽二十條皆切時病寜宗時知)¶
　(樞宻院事兼叅知政事後/知婺州卒贈少傅諡文簡)陳良翰(公輔族子蚤孤事/母孝資莊重為文)¶
　(恢博有氣紹興五年進士知瑞安縣有恵政累官左/司諌䟽論湯思退奸邪張浚精忠出知建寜府後以)¶
　(敷文閣直學士奉祠良翰在朝/論諌純正多見嘉納卒諡獻肅)吳芾(仙居人舉進士/累官侍御史有)¶
　(直聲遷禮部侍郎以龍圖閣直學士致仕芾前後守/六郡各因其俗為寛猛吏莫容奸民懐恵利嘗曰視)¶
　(官物當如己物視公事當如私事與其得罪於百姓/寜得罪于上官為文豪傑峻整有表奏五卷詩文三)¶
<pb:KR2k0008_WYG_047-26a>¶
　(十/卷)謝深甫(臨海人刻志為學乾道初登進士累官端/明殿學士簽書樞宻院事後拜右丞相封)¶
　(魯國公深甫為相守法度惜名器能扶持朱熹蔡元/定正學寜宗時以少傳致仕其後孫女為理宗后追)¶
　(封信王/諡恵正)商飛卿(臨海人淳熈初舉進士累官工部郎/官時韓侂胄氣焰薫灼飛卿未嘗一)¶
　(造請為監察御史以言事忤侂胄罷後為司農卿以/身率儉粮餉稍充開禧中擢户部侍郎弟逸卿官至)¶
　(朝請/郎)賈偉(天台人嘗守開江貽書丞相趙雄極論武/興守吳挺之横他日陛對又乞裁抑郭隶)¶
　(郭杲兵權孝宗嘉納/之後反為所擠以沒)楼觀(台州人舉進士與兄覺皆/知名當時號二楼官至大)¶
　(理少/卿)王居安(黄巖人幼有異質淳熈中舉進士為右/司諌首論韓侂胄竊弄威柄冝肆諸市)¶
　(朝以謝天下又疏言古今治本亂階更為倚伏遷起/居郎兼崇政殿説書後以龍圖閣直學士知福州卒)¶
<pb:KR2k0008_WYG_047-26b>¶
　(贈少保居安宅心空明待/物不貳所著有方巖集)彭春年(黄巖人博貫經史/累遷樞宻院編修)¶
　(官後領教國子黜/浮崇雅文風一變)賈涉(偉子幼好讀書慷慨有大志/以父任高郵尉累官淮東制)¶
　(置使綏撫逺近甚得人心後渉亡淮人思之有/泣下者卒贈龍圖閣學士光禄大夫子似道)董楷¶
　(臨海人為積溪簿直寃獄賑饑饉修城捍水遷知洪/州有恵政官至吏部郎中有克齋集程朱易行世)¶
　杜範(黄巖人從祖&KR0974;受學朱熹至範益著嘉定初進/士調金壇尉累遷監察御史知無不言後拜右)¶
　(丞相連上十二事盡革舊弊以身徇國卒贈少傅諡/清獻所著有古律詩歌雜文奏橐外制經筵講義共)¶
　(三十/餘卷)葉夢鼎(寜海人以上舍釋褐授信州推官歴知/袁吉贑三州隆興建寜府皆有善政累)¶
　(遷至兵部尚書簽書樞宻院事封臨海郡公咸淳中/拜少傅右丞相兼樞宻使與賈似道不合引疾辭去)¶
<pb:KR2k0008_WYG_047-27a>¶
　戴亨(臨海人教人以毋自欺為第一義嘗銘於座曰/莫見乎隱莫顯乎微欲人不知莫若弗為自號)¶
　(蠢物有太極圖說人心/道心説近思録補註)杜滸(範從子徳祐初滸宰縣/紏民兵勤王從文天祥)¶
　(于平江及天祥北行客無敢從者滸獨請行至京口/以計脱天祥偕走淮甸由海道達永嘉益王立授廣)¶
　(東招討副使迨崖山/兵潰被執以憂憤卒)陳天瑞(公輔之後師事金華王/栢明性理之學志潔而)¶
　(行亷為金華令有能名宋末隱遁林壑詩/文極高古效淵明書甲子文集五十卷)楊明復(臨/海)¶
　(人操履純正博通經籍著述有周易㑹粹尚/書暢㫖詩學發㣲冠昬喪祭圖號浦城先生)林表民¶
　(臨海人博物治聞嘗修赤/城志及自為續志三卷)車若水(黄巖人與同郡周/敬孫楊珏陳天瑞)¶
　(黄超然朱致中薛松年俱師事金華王栢講明性理/若水博學工古文自號玉峯山民所著有宇宙畧紀)¶
<pb:KR2k0008_WYG_047-27b>¶
　(玉峯/冗稿)元趙與&KR1918;(黄巖人宋宗室嘗登進士為鄂州教/授元巴延渡江與&KR1918;詣軍門上書勸)¶
　(以不嗜殺人且乞全其宗黨巴延至京以與&KR1918;/薦累官至翰林學士卒追封天水郡侯諡文簡)黄超¶
　然(黄巖人師事王栢精於易學所著/有周易通義自號夀雲卒諡康敏)陳孚(臨海人天/材過人博)¶
　(學有氣節至元中以布衣獻大一統賦署上蔡書院/山長累官國史院編修官攝禮部郎中副梁曽使安)¶
　(南詰責安南世子日燇不庭之罪徃復三書宣布天/子威徳辭正氣直名重當時後為台州路治中所著)¶
　(有文集子遘江/浙行省員外郎)周仁榮(臨海人父敬孫宋太學生師/事金華王栢受性理之㫖嘗)¶
　(著易象占尚書補遺春秋類例仁榮承其家學治易/禮春秋而工為文章泰定初由處州美化書院山長)¶
　(召拜國子博士累遷集賢待制弟仔/肩延祐中進士累官恵州路判官)黄宏(黄巖人博/覧羣經尤)¶
<pb:KR2k0008_WYG_047-28a>¶
　(長於詞賦有以史才薦者不就落魄江/湖幾三十年文章流播四方有糓城藳)孟夢恂(黄巖/人師)¶
　(事楊珏陳天瑞夢恂講解經㫖體認精切以薦署台/州學錄至正中設䇿禦冦捄郷郡以功授冝興州判)¶
　(官未受命而卒賜號曰康靖所著有性理本㫖/四書辨疑漢唐㑹要七政疑解及筆海雜錄)翁森¶
　(仙居人隠居教授從逰者前/後八百餘人著述有一瓢稿)舒岳祥(天台人以文學/師表一代奉化)¶
　(戴表元從而受業大徳間表元為/東南大家者其學得於岳祥為多)周潤祖(臨海人與/達兼善為)¶
　(友精性理之學為一時折推重至正/中被召以老謝歸有紫巖稿十餘卷)本朝楊大中(臨/海)¶
　(人愽學洽聞仕元為祕書著作郎致仕家居洪武中/遣行人齎楮幣聘之留文淵閣数月以老瞶歸所著)¶
　(赤城志及隨/手錄三十卷)戚存心(黄巖人洪武中登進士第擢行/人以才行見稱陞陜西布政司)¶
<pb:KR2k0008_WYG_047-28b>¶
　(叅政未幾召/為禮部侍郎)賀銀(黄巖人洪武中領郷薦累官宛平/知縣有能聲厯陞通政司右叅議)¶
　(奏對詳明進工部右侍郎尋以/事左遷本部主事復陞通政使)盧信(黄巖人洪武末/由郷薦歴官句)¶
　(容縣丞轉刑部主事恪勤不怠累遷/員外郎中官至山東布政司左參議)鄭恕(仙居人由/訓導陞蕭)¶
　(縣知縣靖難師至力拒焉被擒/而死其二女亦死之  省志)方孝儒(寜海人少從/宋濓逰濓深)¶
　(器之洪武中被召授漢中教授後為翰林博/士尋進侍講革除之際不屈而死  省志)王叔英¶
　(黄巖人洪武中辟訓導陞知縣革除間召為翰林修/撰與修高廟實錄靖難師起奉命募兵廣徳知事不)¶
　(可為乃沐浴衣冠書絶命辭自經/而死所著有静學齋稿  省志)鄭華(臨海人洪武/末由貢士任)¶
　(行人謫東平州通判将赴任聞靖難/師起馳至東平力疾戰死  省志)葉恵仲(臨海人/洪武末)¶
<pb:KR2k0008_WYG_047-29a>¶
　(擢知縣尋充史官革除間陞/知府永樂元年死之  省志)東湖樵夫(未詳何郡人/亦遺姓名壬)¶
　(午七月樵夫鬻薪臨海東湖上見里巷傳相語曰新/即位詔至矣樵夫瞠視乆之舍擔奮擲于水而死)¶
　(省/志)趙季通(天台人由教官知永豐龍溪二縣寛厚愛/民與修洪武實錄累擢博士司業與司業)¶
　(董子莊同被選為趙府左右長史二人皆端平有操/守隨事規益每侍講讀多所開悟當時論親藩輔導)¶
　(之良以二人/為極選云)徐善述(天台人由教官累擢春坊司直/賛善為人素有學識耿介恬静)¶
　(不為阿附因事啓沃每見聼納卒贈太子/少保賜諡文肅立祠墓側以春秋祭之)李茂𢎞(黄/巖)¶
　(人永樂中進士擢刑部主事尋陞吏部考功司貟外/郎在任亷慎安詳僚友咸推重之善吟詩志尚淡薄)¶
　(不慕榮進方六十餘即/乞致仕優㳺十載而卒)魯穆(天台人永樂間進士累/官都察院右僉都御史)¶
<pb:KR2k0008_WYG_047-29b>¶
　(為人剛正清慎内恕外嚴介然有守執法不回敭歴/中外三十餘年被服一如寒士所著有葩經或問禮)¶
　(記日抄/藏于家)王一寜(仙居人永樂中進士擢工部主事以/文學優長與修實錄轉翰林侍講未)¶
　(幾進陞禮部侍郎兼/翰林學士卒於官)林鶚(太平人景泰初進士授御/史歴知鎮江蘇州府江西)¶
　(按察使累陞刑部侍郎卒家無儲積/産唯舊業而已士人賢之  省志)黄孔昭(太平人/年十四)¶
　(遭父職方主事彦俊母金氏相繼歿于京師扶喪歸選/𦵏哀毁骨立既長日唯讀書舉天順初進士歴官文)¶
　(郎中執持選法最慎仕至南京工部右侍郎/雖老且貴如未仕時所著有定軒集  省志)陳選(臨/海)¶
　(人父負韜由進士仕終福建布政選服父教澄天順/初進士權御史廵按江西尋督學南畿累陞河南按)¶
　(察副使恣掊學政進按察使轉廣東布政時市航中/官韋眷縦權上克選上疏劾之眷乃誣摭他事逮選)¶
<pb:KR2k0008_WYG_047-30a>¶
　(赴京卒于道𢎞治初詔復官禮𦵏正/徳中追贈光禄卿諡恭愍  省志)謝鐸(太平人天/順末進士)¶
　(選庶吉士授翰林編修嘗奉詔校勘通鑑綱目陞南/國子祭酒轉北國子尋陞禮部右侍郎自憂制後遂)¶
　(無意仕進居嘗蔬食飲水泊如/也卒贈尚書諡文肅  省志)龎泮(天台人成化中/進士歴刑科給)¶
　(事中時武岡知州劉遜以事忤岷王王訐奏之逮繫/錦衣獄泮率同列論捄并下獄直聲大著以徐溥救)¶
　(免仕至廣西布政/以疾歸  省志)夏鍭(天台人成化末進士授南大/理評事時翰林庶吉士鄒智)¶
　(兵部主事李文祥以言事逺謫鍭/上書論救不報遂謝病歸  省志)王爌(黄巖人𢎞治/末進士為給)¶
　(事中以論劾忤時謫倅恵州歴陞應天府尹甚/有恵政仕至南京都察院右都御史  省志)¶
列女杜氏二貞女(臨海仙居人隋大業末二女家鬻湯/餅甫笄喪父母庖人挑之二女憤激)¶
<pb:KR2k0008_WYG_047-30b>¶
　(殺庖人去之盂溪/𨼆焉㑹溪溢俱死)陳節婦(宋臨海人貢士朱伯履妻/年少夫亡有欲奪其志者)¶
　(陳氏拊膺慟絶既甦歎曰吾寜速死忍聞此言引刀/欲自剄姑亟奪之乃免事父母舅姑至孝詔封安人)¶
　(旌其/門)王貞婦(夫家臨海人宋徳祐初元兵入浙東舅/姑與夫被執皆死主将見婦質美欲内)¶
　(之婦欲自殺而防守甚嚴師還挈至嵊縣青風嶺婦/待守者少懈囓指出血書字山石上南望慟哭投崖)¶
　(而死後其血皆漬入石間天且隂雨即/墳起如始書時元至正中旌曰貞婦)陶宗媛(元台/州人)¶
　(儒士杜思絅妻歸杜四載而夫亡矢志守節台州被/兵宗媛忍死䕶姑柩為㳺軍所執廹脅之宗媛曰吾)¶
　(若畏死豈畱此耶任汝殺我遂遇/害其妺宗婉弟妻王淑皆赴水死)徐氏(元天台人狄/恒妻恒早歿)¶
　(徐年十八守節不再醮至正末避亂牛囤山為賊所/執驅迫以前徐紿之曰吾渇甚欲求水一杯賊令自)¶
<pb:KR2k0008_WYG_047-31a>¶
　(汲即投/井而死)季氏(名添寜海人歸同邑許瑜瑜為盗所害/季抱幼兒從舅氏董仲載走慈谿仲載)¶
　(欲再嫁之季泣訴欲歸自盡仲載不敢復言後盗敗/季歸治田廬資其孤從學為名士年七十卒宋濓作)¶
　(傳志/省)陳氏(名真黄巖程有徳之妻洪武間以軍坐累/至京鎮撫陸林見其美欲汚之不從百方)¶
　(脇之陳愈嚴厲遂被毆而死其/夫訴於朝林枅罪誅  省志)盧津奴(黄巖趙叔民/妻洪武中叔)¶
　(民被誣以黨卒于京明年籍其家盧聞官/軍至邑遂題詩壁上飲藥而絶  省志)張璩奴(黄/巖)¶
　(人適徐宗谷宗谷為仇人所害張負姑匿巖穴中間/道逹姻家既而遺娠生女幸妾生男張撫之若巳出)¶
　(明年仇以姑訴受顯戮張始還家招夫魂/而𦵏之誓死不二年五十四卒  省志)林汝殷妻¶
　(王氏黄巖人年二十歸林未幾汝殷卒里人欲娶之/王㫁髪以死自誓其父母防之且勸之力王徉許焉)¶
<pb:KR2k0008_WYG_047-31b>¶
　(既而防者稍懈乃隂囑侍女分其嫁時服一歸其母/一予其妺一以為殯殮之具遂自經而死  省志)¶
　陳氏(名小奴臨海人適王三狗一日其夫為虎所攖/即攘奮悲號而徃虎驚駭舍之而去負以還而)¶
　(夫死矣未幾有欲納為妾者陳不從乃強致聘娶之/物促廹以歸陳度不免亟走姜巖自投而死  省志)¶
　真奴(黄巖符松妾地松既死其妻鐘氏歸母家欲有/他志真奴泣諌鐘怒捶之必逼以去真奴潜歸)¶
　(慟哭遂縊于松/柩上  省志)丘鏘妻(謝氏台州人鏘卒謝年二十/二止一女其母欲改嫁之謝)¶
　(以死誓諸妯娌母敢有勸之者家特貧惟紡績以自/給考功李茂𢎞高其節行求其女為子謨婦  省志)¶
仙釋劉晨　阮肇(漢永平中二人入山採藥失故道行/数里至溪滸二女迎歸食以胡麻飯)¶
　(後求去指示元路至家子孫巳七世/矣天台縣西北三十里有劉阮廟)茅盈(茅濛傳云/神仙得者)¶
<pb:KR2k0008_WYG_047-32a>¶
　(茅初成駕龍上并入太清時下𤣥州戲赤城繼世而/徃在我盈濛字初成盈之高祖言盈自華陽洞天徙)¶
　(治赤/城)司馬承禎(隠居桐柏山構層軒於壇上號白雲/子唐則天時屡召不起睿宗廷問治)¶
　(身治國之術荅以為道日損與物自然之言睿宗嘉/歎欲加寵位固辭而歸先期告終忽若蟬蛻弟子斂)¶
　(空衣/𦵏之)王逺知(台州人善易知人死生禍福作易總十/五卷世秘其本一日曝其書忽卧内雷)¶
　(殷殷然赤電造室一老人下叱逺知怒曰所泄者書/何在上帝令吾追取逺知曰青丘老人以臣不逮故)¶
　(傳授焉老人頥領頃曰上帝勅下汝僊品已及子/夀度期二十四年逺知拜命所取将書乃易總耳)杜¶
　光庭(天台人號東瀛子為時鉅儒唐懿宗時與鄭雲/叟賦萬言不中遂入道從僖宗入蜀隠青城山)¶
　(有文集/百卷)張用成(宋台州人嘗入城都遇劉海蟾得金/丹術歸以所得著成秘訣八十一首)¶
<pb:KR2k0008_WYG_047-32b>¶
　(號悟貞篇授扶風馬黙曰平生所學盡在是/矣元豊中年九十九趺坐而化有尸解頌)智顗(姓/陳)¶
　(氏潁川人居天台佛壠山隋賜號智者大師/嘗著止觀十卷緇流至今宗為天台教云)寒山(隠/天)¶
　(台始豐縣西寒巗幽窟中時來國清寺人以為風狂/之士或呌噪凌人或望空漫罵寺僧不耐以杖遂之)¶
　(飜身撫掌大笑太守閭丘訪問見而拜之寺僧驚曰/大官何禮風狂夫耶閭丘復詣寒巖送衣物即縮入)¶
　(石穴縫泯無跡後僧道翹抄錄人家壁/上所題頌偈得二百餘首編成一集)拾得(初豐于/禪師見)¶
　(赤城道側兒啼乃携至國清寺後稍長令知食堂即/對像盤飡復令滌器即㫁竹為筒投殘食於内寒山)¶
　(來必負去又䕶伽藍廟為烏鳥取其供拾得以杖擊/神首罵曰汝食不能䕶安䕶伽藍乎是夕闔寺僧夢)¶
　(神曰拾得打我一日驅牛曰此知僧事者即呼/亡僧牛各應之衆皆愕然偈詞附於寒山集中)宗泐¶
<pb:KR2k0008_WYG_047-33a>¶
　(姓周氏臨海人元末從訢笑隠學佛凡經書過目輒/成誦寓情詞章尤精𨽻古本朝常命徃西域取佛經)¶
　(還授僧錄右善世有奉詔註心經金/剛楞伽三經及所著全室集行世)妙凈(臨海人性/聪慧十五)¶
　(出家聞了堂和尚居四明大興宗教即徃參之得其/奥㫖時左菴為浙東叢林第一延妙凈主之衆皆敬)¶
　(服洪武初退休巾峯尋移雲峯見山水幽勝曰此可/居矣足不至城市者三十六年法門大振年八十餘)¶
　(端坐而逝所著有/方便錄百忍圖)文謙(福州人幼穎悟絶人好誦佛/書十一出家逰吳楚歴金陵)¶
　(諸山住台之鴻福寺振揚宗教洪武初召至京師言/論稱大㫖居乆之忽謂其徒曰吾将去矣援筆書偈)¶
　(云有世可辭是衆生見無世可辭是如來/見踏倒湏彌廬空虚無背面遂端坐而化)¶
　¶
<pb:KR2k0008_WYG_047-33b>¶
　¶
　¶
　¶
　¶
　¶
　¶
　¶
　明一統志卷四十七¶
