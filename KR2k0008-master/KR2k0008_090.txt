# -*- mode: mandoku-view; -*-
#+TITLE: 明一統志
#+DATE: 2015-08-24 22:38:52.024834
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷九十
<pb:KR2k0008_WYG_090-1a>¶
欽定四庫全書¶
　明一統志卷九十¶
　　　　　　　　　　　　明　李賢等　撰¶
　　安南(東至海三百二十里西至雲南老撾宣慰司/界五百六十里南至占城國界一千九百里)¶
　　　(北至廣西思明府慿祥縣界四百里自其國至/南京七千七百二十里至京師一萬一千一百)¶
　　　(六十/五里)¶
沿革古南交之地秦屬象郡漢初為南越所有武帝平¶
　南越置交趾九真日南三郡兼置交趾刺史治羸&KR1454;¶
<pb:KR2k0008_WYG_090-1b>¶
　東漢郡屬交州吳増置九德武平新昌三郡宋又増¶
　置宋平郡而徙交州治龍編梁陳於交州置都督府¶
　隋初郡廢改都督府為總管府唐初仍曰交州調露¶
　初改安南都䕶府至德初改鎮南都䕶府大厯間復¶
　曰安南五代梁時土豪曲承美專有其地後為劉隱¶
　所并後楊延藝紹洪相繼為交趾節度使既而管内¶
　大亂推丁部為州帥其子璉繼立宋平嶺表璉内附¶
　封交趾郡王弟璿嗣立為其將黎桓所簒其後李公¶
<pb:KR2k0008_WYG_090-2a>¶
　藴簒黎氏陳日煚簒李氏然皆臣服中國封交趾郡¶
　王元憲宗時遣將破其國日□竄海島後歸附封其¶
　子光昺為安南國王光昺死子日烜自立世祖又發¶
　兵討破之日烜卒子日燇遣使入貢本朝洪武初陳¶
　日煃率先歸附仍賜安南國王印傳至日焜其臣黎¶
　季犛簒立僭稱偽號永樂四年詔遣新城侯張輔西¶
　平侯沐晟率兵分道並進俘獲季犛父子詔求陳氏¶
　後立之無所得因郡縣其地置府十七州五領各州¶
<pb:KR2k0008_WYG_090-2b>¶
　縣又建交趾布政司提刑按察司及都指揮使司於¶
　交州府洪熈元年㓂孽黎利攻刼郡邑朝廷復命將¶
　討之宣德二年黎利勢屈始奉表乞立陳氏後曰暠¶
　者主其國詔封為安南王後利簒暠而自立朝臣復¶
　請加兵㑹利遣使來貢謝罪請命因而與之至今朝¶
　貢不絶舊所置府州縣列於左方¶
　交州府(領慈亷福安威蠻利仁三帶五州東關慈亷/石室芙蒥清潭清威應平平陸利仁安朗安)¶
　(樂扶寜立石/一十三縣)北江府(領嘉林武寜北江三州嘉林超/類細江善才東岸慈山善誓七)¶
<pb:KR2k0008_WYG_090-3a>¶
　(縣/)諒江府(領諒江上洪二州清逺那岸平河鳯山/陸那安寜保禄古隴唐安多錦十縣)諒¶
　山府(領上文下文七源萬涯廣源上思下思/七州丘温鎮夷淵縣丹巴脫縣五縣)新安府¶
　(領東潮靖安南䇿下洪四州至靈峽山古費安老水/棠支封新安安和同利萬寜雲屯四岐清沔一十三)¶
　(縣/)建昌府(領快州及建昌布縣真/利東結芙蓉永涸六縣)鎮蠻府(領廷河太/平古蘭多)¶
　(翼四/縣)奉化府(領美禄西真膠/水順為四縣)建平府(領長安一州懿/安大灣安本望)¶
　(□安寜黎/平六縣)三江府(領洮江宣江沱江三州麻溪/夏華清波西䦨古農五縣)宣化¶
　府(領曠縣當道文安平原底江/収物大蠻楊縣乙縣九縣)太原府(領冨良司農/武禮洞喜永)¶
　(通宣化㺯石大慈安定/感化太原一十一縣)清化府(領九真愛州清化葵/州四州安定永寜古)¶
<pb:KR2k0008_WYG_090-3b>¶
　(藤梁江東山古雷農貢宋江/俄樂磊江安樂一十一縣)乂安府(領驩州南靖茶/籠王麻四州衙)¶
　(儀友羅丕禄上油偈江真福古社上黄/東岸石塘竒羅盤石河華一十三縣)新平府(領政/平南)¶
　(靈二州衙儀福/康左平三縣)順化府(領順化二州利調石蘭巴□/安仁茶偈利蓬乍令思蓉蒲)¶
　(苔蒲浪士/榮十一縣)升華府(領升華思義四州黎江都和安備/萬安具熈禮悌持羊白烏義純鵞)¶
　(盃溪錦一/十一縣)廣威州(領麻籠美/良二縣)嘉興州(領籠縣䝉縣/四忙三縣)歸¶
　化州(領安立丈盤文/振水尼四縣)宣化州(領赤土車/來瑰三縣)演州(領瓊林/茶清芙)¶
　(蒥三/縣)¶
風俗夷獠雜居不知禮義(文獻通考五嶺以南地方遐/阻夷獠雜居不知禮義其性)¶
<pb:KR2k0008_WYG_090-4a>¶
　(輕悍以富為雄豪争奪兼/并役屬貧弱俘掠不忌)土俗獷悍(宋史安/南國傳)不解種¶
　麥(偽越/外記)椎髻剪髪(同上其人或椎髻或剪髪文身跣/足口赤齒黒尊卑皆食檳榔一年)¶
　(再稻一歳八蠶桑麻/蔽野多魚鹽之利)好浴善水平居不冠(安南志暑/熱好浴於)¶
　(江故便舟善水平居不/冠立常叉手席坐盤足)待客以檳榔(同上謁尊貴跪/膝三拜待客以)¶
　(檳榔嗜醎/酸海味)交愛人倜儻好謀驩演人淳秀好學(同/上)¶
山川佛跡山(在交州府石室縣上有巨人跡/下有池景物清麗為一方勝槩)勾漏山(在/石)¶
　(室縣相傳古勾漏縣在其下漢書勾漏/縣有潛水牛上岸共鬬角軟還復出)東究山(在北/江府)¶
　(嘉林州一名東臯山唐/刺史髙駢建塔其上)僊遊山(在北江府武寜縣一/名爛柯山相傳有樵)¶
<pb:KR2k0008_WYG_090-4b>¶
　(夫觀二仙奕碁於/此不覺斧柯已爛)金牛山(在武寕縣相傳唐刺史髙/駢欲鑿其山見金牛奔出)¶
　(遂止漢書九真郡居風縣有山/出金牛徃徃夜見光輝十里)崑山(在諒江府鳯山/縣上有清虚洞)¶
　(山腰有瀬玉橋白/雲庵林岫之勝)丘皤山(在諒江府丹巴縣上有石/門廣三丈相傳漢伏波将)¶
　(軍馬援/所鑿)安子山(在新安府東湖縣一名象山漢安期/生得道處宋海嶽名山圖以此山為)¶
　(第四/福地)雲屯山(在新安府雲屯縣大海中兩山對峙/一水中通蕃國商船多聚於此)大¶
　圓山(在新安府新安縣大海中突起圓嶠/永樂十六年此山獲白象二來獻)鳯翼山(在/三)¶
　(江府夏華縣邑人/歳時登覧於此)三島山(在宣化府楊/縣三峰特起)芄山(在太原/府㺯石)¶
　(縣下有岩洞水/穿洞中可行舟)隴山(在太原府洞喜縣四/面峭壁中有村墟)戲馬山(在/清)¶
<pb:KR2k0008_WYG_090-5a>¶
　(化府永寜縣一名遊英山巍然獨/立横枕長江為邑人九日登髙處)安鑊山(在清化府/東山縣出)¶
　(美石漢豫章太守范寗/嘗遣吏於此採石為磬)天琴山(在乂安府竒羅縣東/海邊相傳陳氏主遊)¶
　(此夜聞天籟聲故名本朝永/樂初天兵擒黎賊子蒼於此)横山(在乂安府河華縣/昔林邑告交州刺)¶
　(史朱蕃求以日南北/鄙横山為界即此)傘圓山(在嘉興州其/勢髙峻雄偉)艾山(在嘉/興州)¶
　(䝉縣面臨大江峭石環立人跡罕至相傳上有仙艾/毎春開花雨後漂水羣魚吞之便過龍門江化為龍)¶
　海(環交州等府東南唐沈佺期渡海詩嘗聞交趾郡/南與貫胷連四氣分寒少三光置日偏越人遥捧)¶
　(翟漢將下㸔鳶北斗崇山掛南風漲海牽别離/頻破月容鬂驟催年虚道崩城涙明心不應天)冨良¶
　江(在交州府東關縣一名瀘江上接三帶州白鶴江/經府城東下通利仁縣大黄江以達於海宋郭逵)¶
<pb:KR2k0008_WYG_090-5b>¶
　(破蠻決里隘次冨良江本朝/張輔等嘗破黎㓂於此處)天德江(一名廷藴江又/名東岸江永樂)¶
　(初黎㓂懼討役民堙塞已乆天/兵既平㓂重加浚治舟楫復通)來蘇江(舊名蘇歴江/自交州府城)¶
　(東北轉而西下直抵銳江昔有人名蘇歴者開此故/名本朝永樂初工部尚書黄福重浚因王師弔伐乃)¶
　(更名/來蘇)宣光江(在宣化府曠縣源自雲南教化長官司/入境流七百餘里以達宣化江永樂初)¶
　(沐晟自雲南/引兵駐此)海潮江(在建昌府快州自阿魯江分流/下通玉球江昔陳氏破占城軍)¶
　(處/)龍門江(在嘉興州䝉縣漢書封谿縣有隄防龍門/水即此源出雲南寜逺州至此横截江流)¶
　(中分三道飛湍聲聞百里舟過此必舁上岸方可復/行傍有穴多出鸚鵡魚色青緑口曲而紅似鸚鵡嘴)¶
　(相傳此魚/能化龍云)夜澤(在建昌府東結縣梁武帝時有阮賁/者世為豪右因命陳覇先擊破之賁)¶
<pb:KR2k0008_WYG_090-6a>¶
　(逃澤中夜則出/掠因號夜澤)龍溪(在鎮蠻府廷河縣昔陳氏夜過/此江不能渡忽見一橋跨江既)¶
　(渡回顧不見及/有國改名龍溪)天威涇(唐髙駢以交州至邕川海多/潛石漕運不通遂鑿開五道)¶
　(有青石涇或傳漢馬援所不能治既/而震碎其石亦得通因名天威涇)東津渡(在交州/府東關)¶
　(縣瀘江舊以舟楫徃來阻於風濤永/樂初張輔沐晟始置浮橋橋歳一易)¶
土産金(太原諒山乂/安等府出)珠(靖安雲屯海中出海賈/云中秋有月是歳多珠)珊瑚(有/赤)¶
　(黒二種在海直而軟見日曲而/堅漢初趙佗獻赤珊瑚名火樹)玳瑁(狀類龜而殻稍/長其足有六後)¶
　(兩足/無爪)丹砂(晉葛洪欲煉丹求為勾漏/令杜甫詩交趾丹砂重)沉香(有香木斫/斷歳乆朽)¶
　(爛而心節獨存置/水中則沉曰沉香)安息香(樹如苦練大而直葉類羊/桃而長中心有脂作香)¶
<pb:KR2k0008_WYG_090-6b>¶
　蘇合油(樹生膏/可為藥)胡椒(蔓生似山薯/春花秋實)羚羊角(髙石山出/一角而中)¶
　(實極堅能/碎金剛石)犀　象　兕(漢靈帝時九真獻為竒/獸元時安南嘗貢兕)白鹿¶
　(晉元康初白鹿見交趾武寜/縣宋元嘉末交趾獻白鹿)猩猩(南中志猩猩人面/豕身似猿常數輩)¶
　(為羣人以酒并糟設路側連結草屐猩猩見之即知/張者祖先姓名呼曰奴欲張我亟捨去復自謂試共)¶
　(嘗酒逮醉取屐/着之為人所擒)狒狒(晉郭璞云出交州山中狀如人/面長臂黒身被髪迅走食人見)¶
　(人則/笑)䝉貴(狀如猱而小紫黒色/畜之捕䑕甚於猫)白雉(周成王時越裳/氏來獻漢光武)¶
　(時日南/九真貢)翡翠(羽可為/首餙)蚺蛇(形大而長其膽性極/泠能療眼疾及諸瘡)蟻子¶
　鹽醢(古載交州溪洞酋長多收蟻卵鹽為醬非官客/親族不得食周禮醢人饋食之豆有蚔蟻子即)¶
<pb:KR2k0008_WYG_090-7a>¶
　(此/)菴羅果(俗名香蓋乃果中極品或謂種出西/域實似北梨四五月間熟多食無害)波羅¶
　宻(大如冬𤓰皮有軟刺五六月熟味最香甜/可煮食能飽人奉化府嘉林州出者尤佳)核烏木¶
　(堅緻可/為器)蘇木(一名/多邦)¶
古蹟越王城(在乂安府東岸縣又名螺城以其屈曲如/螺漢時安陽王所築安陽王舊都越地故)¶
　(又稱為越王城/城中宮址尚存)壐城　望海城(俱在交州府安明縣/漢建武中馬援平交)¶
　(趾分置封溪望海二/縣築此二城守之)大羅城(在交州府城外漢交趾/郡唐安南都䕶府皆在)¶
　(此其城唐張伯儀所築髙駢嘗/脩廣之宋時李公藴立國於此)雒王宫(在交州府三/帶州未有郡)¶
　(縣時有雒田随潮水上下墾其田者為雒民統其民/者為雒王副貳者為雒將皆銅印青綬號文朗國以)¶
<pb:KR2k0008_WYG_090-7b>¶
　(淳朴為俗以結繩為治傳十八/世為蜀王子泮所滅宮址尚存)天使館(元傅與礪使/安南題詩云)¶
　(使旌入館青雲動仙葢臨江白日廻/喻蜀豈勞司馬檄朝周終見越裳來)浪泊(在交州府/東關縣一)¶
　(名西湖馬援既平交趾謂官屬曰吾弟少游常哀吾/慷慨有大志嘆曰士生一世但取衣食纔足為郡縣)¶
　(吏守墳墓使鄉里稱為善人足矣至求□餘自苦耳/吾在浪泊西里間賊未滅時下潦上霧毒氣薫蒸仰)¶
　(視飛鳶站站堕水中/念少游語何可得也)銅柱(漢馬援既平交趾立銅柱/為漢界相傳在欽州古森)¶
　(洞上有援誓云銅柱折交趾滅唐馬總又建二銅柱/鑱著唐徳以明其為伏波之裔今未詳所在日南郡)¶
　(西有西屠夷國援嘗經其地亦植二銅柱表漢界及/北還留十餘户於柱下至隋乃有三百餘户悉姓馬)¶
　(按林邑記林邑大浦口有五銅柱唐天寳中何履光/伐雲南收安寜城立援銅柱以定疆界亦未詳所在)¶
<pb:KR2k0008_WYG_090-8a>¶
　銅皷(交趾服役有頭飛獠子赤裩獠子鼻飲獠子皆/穴居巢處好飲酒擊銅皷皷□成置庭中招同)¶
　(類來者盈門豪富女子以金銀釵擊皷叩竟/留與主人或云銅皷乃諸葛亮征蠻鉦也)¶
名宦漢馬援(光武時交趾女子徴側徴貳反援以伏波/將軍與扶樂侯劉隆等水陸並進至浪泊)¶
　(與二徴戰大破追斬之盡殱/其黨交趾平援立銅柱而還)張喬(順帝時象林蠻區/連入㓂州郡討之)¶
　(不克於是選喬為交州刺/史喬单車至州㓂徒自弭)朱儁(靈帝時交趾梁龍等/反乃拜儁交趾刺史)¶
　(令過本郡簡募郷兵及所調合五千人分兩道而入/先宣揚威德既而進逼之斬龍降數萬人旬月盡定)¶
　賈琮(交趾刺史先是刺史無清行吏民怨叛琮招撫/荒散蠲復徭役誅斬渠魁簡選良吏百姓以安)¶
　(為之歌曰賈父來晚使我先反今見清/平吏不敢飯治事三年為十一州最)周乘(交州刺/史上書)¶
<pb:KR2k0008_WYG_090-8b>¶
　(云交州絶域習俗貪濁彊宗聚姦長吏肆狡侵漁萬/民臣欲為聖朝掃清一方時屬城解綬者三十餘人)¶
　三國吳岱(吳交州刺史初交趾太守士徽拒命岱督/兵浮海突進徽震怖率兄弟六人降岱皆)¶
　(斬之徽將攻岱岱大破之復討九真遣從/事南宣國化扶南林邑諸國各遣使奉貢)晉陶侃(初/王)¶
　(機刺交州與杜洪温邵等反侃以江夏守討平之斬/機等傳首京師以功遷都督交廣七州軍事兼領交)¶
　(州刺/史)南北朝宗慤(宋元嘉中從檀和之伐林邑攻㧞/區栗城入象浦林邑王領國來逆)¶
　(以具裝被象前後無際慤製獅子形禦象象果/驚奔遂克林邑收其珍寳無箅而慤一無所取)隋丘¶
　和(交趾太守撫綏盡情荒域安之蕭銑等舉/兵招之不從後納欵於唐授交州大都督)唐杜正¶
　倫(中書侍郎兼太子左庻子承乾稍失道帝詔正倫/可審喻之正倫道帝語督切帝責其漏洩貶交州)¶
<pb:KR2k0008_WYG_090-9a>¶
　(都/督)馬緫(元和中遷安南都䕶亷清不撓用儒術教其/俗政事嘉美獠夷安之建二銅柱鑱著唐德)¶
　(明其為伏/波之裔)裴行立(安南經畧使時環王國人李樂山/謀廢其君來乞師行立斬之歸其)¶
　(孥蠻人/悦服)髙駢(懿宗時為安南都䕶招討使時南詔䧟/交趾駢治兵海門進至南定掩擊大破)¶
　(之進破南詔進駢為静海軍節度使駢/從孫鄩嘗為先鋒駢表薦自代從之)宋馬植(安南/都䕶)¶
　(以文雅餙吏事清浄不煩夷民/安之諸酋皆納欵請租稅約束)邵曄(景德中充交趾/安撫國信使會)¶
　(黎桓死其子互相殺奪曄駐嶺表以事聞改為縁海/安撫使許以便宜曄貽書安南諭朝廷威德俾速定)¶
　(位即時/聽命)¶
人物秦阮翁仲(身長二丈三尺氣質端勇異於常人少/為縣吏為督郵所笞嘆曰人當如是耶)¶
<pb:KR2k0008_WYG_090-9b>¶
　(遂入學究書史始皇併天下使翁仲將兵守臨洮聲/振匈奴秦以為瑞翁仲死遂鑄銅為其像置咸陽宫)¶
　(司馬門外匈奴至有/見之者猶以為生)漢李進(交州人中平間代賈琮/為刺史請交趾依中州)¶
　(例貢士其後阮琴以茂才仕至司𨽻/校尉人才得與中州同選蓋自進始)士爕(其先魯國/汶上人王)¶
　(莽時避地交趾六世至桓帝時爕父賜為日南守爕/治左氏春秋舉孝亷補尚書郎以事免舉茂才拜交)¶
　(趾太守氣宇寛厚謙虚下士天下喪亂不廢職貢詔/封龍度亭侯建安末吳孫權遣歩隲刺交州爕奉節)¶
　(度脩貢不缺/封龍編侯)唐姜公輔(愛州人第進士補校書郎以/制䇿異等授右拾遺翰林學)¶
　(士有髙材毎進見敷奏詳亮德宗器之朱泚亂帝在/奉天公輔曰今禁旅單寡而士馬處外竊為陛下危)¶
　(之帝曰善悉内諸軍既而朱泚兵果至乃擢公輔諌/議大夫同中書門下平章事後貶泉州别駕順宗立)¶
<pb:KR2k0008_WYG_090-10a>¶
　(拜吉州/刺史)¶
　　占城國(東距海西抵雲南南接真臘國北連安南/國東北至廣東舟行順風可半月程至崖)¶
　　　(州可七/日程)¶
沿革古越裳氏界秦為象郡林邑縣漢改象林縣屬日¶
　南郡漢末區連者殺縣令自立為林邑國王其後世¶
　絶外孫范熊代立熊死子逸嗣其臣范推之奴名文¶
　者譖逐逸諸子逸死文簒立傳至𤣥孫文敵為扶南¶
　王子當根純所殺國臣范諸農平其亂而自立傳子¶
<pb:KR2k0008_WYG_090-10b>¶
　陽邁陽邁傳子咄歴宋齊梁陳及隋初皆來朝貢隋¶
　仁壽末其王梵志為隋將劉方擊破遂棄城遁獲其¶
　廟主十八枚皆鑄金為之葢其國有十八世矣方班¶
　師梵志復其故地自是朝貢不絶唐貞觀中其王頭¶
　黎獻方物子鎮龍嗣為摩訶慢多伽獨所弑范氏遂¶
　絶國人立頭黎之姑子諸葛地更號環王唐元和初¶
　入㓂驩愛等州安南都䕶張丹撃破之遂棄林邑徙¶
　國於占因號占城五代周顯德中其王釋利因德漫¶
<pb:KR2k0008_WYG_090-11a>¶
　遣其臣莆訶散來貢宋乾德中其王悉利因陁盤遣¶
　使因陁玢等貢方物自是間歳或數歳一貢淳熈中¶
　襲破真臘慶元中真臘大舉復讎俘殺幾盡更立真¶
　臘人以主之元至元間其主孛由補刺者吾内附遣¶
　使貢方物後其子補的遂負固弗服屢遣重兵臨之¶
　又數遣使招諭乍臣乍叛終無順志本朝洪武初其¶
　主阿荅阿者首遣其臣虎都蠻來朝貢方物詔遣中¶
　書省管勾丼桓等封為占城國王自是朝貢不絶毎¶
<pb:KR2k0008_WYG_090-11b>¶
　國王嗣立必遣使請命於朝遣使冊封率以為常¶
風俗出入乘象馬粒食稻米肉食水兕山羊之類(寰宇/記)¶
　胸纒㲲布腦垂髽髻(宋史外國傳土無絲繭以白㲲/布纒其胸垂至足衣衫窄袖撮)¶
　(髪為髻散垂為髾於後其王腦後髽髻散披吉貝衣/戴金花冠七寳裝纓絡為餙股脛皆露躡革履無襪)¶
　(婦人亦腦後撮髻無笄梳/其服及拜揖與男子同)殺牛祭鬼(同上畜産多黄/牛水牛而無驢)¶
　(亦有山牛不任耕耨但殺以祭鬼將殺令巫/祝之曰阿羅和及㧞譯云曰早教他託生)人性凶¶
　悍果於戰鬬(文獻/通考)市用金銀(同上互市無緡錢止用/金銀較量錙銖或吉貝)¶
　(錦定博易之直人有疾病旋采生藥服食地不/産茶亦不知醖醸之法止飲椰子酒兼食檳榔)驅象¶
<pb:KR2k0008_WYG_090-12a>¶
　逐邪焚衣祭天(同上正月一日牽象周行所居之地/然後驅逐出郭謂之逐邪四月有游)¶
　(船之戲定十一月十五日為冬至人皆相賀毎歳十/二月十五日城外縳木塔王及人民以衣物香藥置)¶
　(塔上焚之/以祭天)刑禁輕重(同上刑禁亦設枷鎻小過以藤/杖鞭之或五六十至一百當死)¶
　(者以䋲繫於樹用梭槍舂喉而誅其首若故殺刼殺/令象踏之或以鼻捲撲於地象皆素習犯姦者男女)¶
　(共入牛/以贖罪)¶
山川金山(在林邑故國山石皆赤色其中/産金金夜則出飛狀如螢火)不勞山(在林/邑浦)¶
　(外國人犯罪則送/入此山令自死)鴉侯山(在占城國大州西北其國/主為元兵所敗嘗逃於此)¶
　(山/)¶
<pb:KR2k0008_WYG_090-12b>¶
土産金　銀　錫　鐵　獅　象(民獲犀象/皆輸於王)犀牛(周顯/德中)¶
　(嘗貢雲龍/形通犀角)瑇瑁　伽南木香　朝霞大火珠(大如鷄/卵狀類)¶
　(水晶當午置日中/以艾藉之輒火出)菩薩石　薔薇水(灑衣經歳/香不歇)猛火¶
　油(得水愈熾國/人用以水戰)乳香　沉香　檀香　丁香　㯽榔¶
　　茴香　烏樠木　蘇木　胡椒　蓽澄茄　白藤¶
　　吉貝(吉貝樹名其華成時如鵝毳抽其緒/紡之以作布亦染成五色織為斑布)絲絞布¶
　　白㲲布　貝多葉　龍腦香　甘蔗　蕉子　椰¶
　子　孔雀　山鷄¶
<pb:KR2k0008_WYG_090-13a>¶
　　暹羅國(在占城/極南)¶
沿革本暹與羅斛二國地暹乃漢赤眉遺種其國土瘠¶
　不宜耕藝羅斛土田平衍而多稼暹人歳仰給之元¶
　貞元初暹人嘗遣使入貢至正間暹始降於羅斛而¶
　合為一國本朝洪武初暹羅斛國王參烈昭毘牙遣¶
　使臣奈思俚儕刺識悉替等朝貢進金葉表詔賜大¶
　統厯永樂初其國止稱暹羅國其王昭禄羣膺哆囉¶
　諦刺遣使柰必表貢方物詔賜古今列女傳且乞量¶
<pb:KR2k0008_WYG_090-13b>¶
　衡為國中式從之至今朝貢不絶¶
風俗氣候不正俗尚侵掠　煮海為鹽釀秫為酒　男¶
　女椎髻(男女椎髻白布/纒頭被服長衫)事决婦人(毎有計議刑法輕/重錢榖出入之事)¶
　(並决之婦人其/志量在男子上)&KR1437;子代錢水銀灌屍(以&KR1437;子代錢流/通人死則灌水)¶
　(銀以養其身已/上俱島夷志)¶
土産羅斛香(味極清逺/亞於沉香)犀　象　翠羽　蘇木　花錫¶
　　𤓰哇國(東抵古女人國西抵三佛齊國/南抵古大食國北抵占城國)¶
沿革本古闍婆國又名莆家龍其屬國有蘇吉丹打板¶
<pb:KR2k0008_WYG_090-14a>¶
　打綱底勿等國劉宋元嘉中始通中國後絶至宋淳¶
　化中其王穆羅茶遣使來朝貢大觀中復遣使入貢¶
　元時稱𤓰哇國至元末遣兵征之不克本朝洪武初¶
　其王昔里八達刺遣其臣八的占必等朝貢納元所¶
　授宣勅二道自是朝貢不絶¶
風俗室宇壯麗飲食豐潔(宋史室宇壯麗餙以金碧剪/銀葉為錢博易飲食豐潔地)¶
　(不産茶其酒出於/椰子及蝦蝚丹樹)被髪纒胸有名無姓(同上土人披/髪其衣裝纒)¶
　(胸以下至於膝疾病不服藥但/禱神求佛其俗有名而無姓)坐俟王過(同上其王/椎髻戴金)¶
<pb:KR2k0008_WYG_090-14b>¶
　(鈴衣錦袍躡革履坐方牀官吏日謁三拜而退出入/乘象或腰輿壯士五七百人執兵器以從國人見王)¶
　(皆坐俟其/過乃起)婚聘無媒(同上土俗婚聘無媒妁但納黄/金於女家以娶之五月遊船十)¶
　(月遊山有山馬可乘跨或乘/軟兠樂有横笛皷板亦能舞)尚氣好鬬(諸蕃/志)不設刑¶
　禁(同上不設刑禁雜犯罪者随輕重/出黄金以贖惟㓂盜則寘之死)民不為盗(島夷/志其)¶
　(田膏腴地平衍榖米冨饒倍於他國民不/為盗道不拾遺諺云太平闍婆者此也)男女纒頭¶
　被服長衫(同/上)¶
山川保老岸山(在蘇吉丹國凡畨舶未到先見/此山頂聳五峰時有雲覆其上)鸚鵡山¶
　(出鸚鵡/故名)八節澗(澗上接杜馬班王府下通莆奔大海/乃𤓰哇咽喉必争地元史弼髙興嘗)¶
<pb:KR2k0008_WYG_090-15a>¶
　(㑹兵/於此)¶
土産金　銀　真珠(畨名沒/爹蝦囉)犀角(畨名/低宻)象牙(畨名/家囉)玳瑁¶
　沉香　茴香　青鹽(不假煎煮/日曬而成)檀香(樹與葉/似荔支)龍腦香¶
　丁香　蓽澄茄(其藤蔓衍春花夏/實花白而實黒)木𤓰　椰子　蕉¶
　子　丼蔗　芋　檳榔　胡椒(樹如蒲桃以竹木為/棚架正月花四月實)¶
　(五月收/采曬乾)硫黄　紅花　蘇木　桄榔木　吉貝　絞¶
　布(有繡絲絞/雜色絲絞)裝劔　藤簟　白鸚鵡　猴(國中山多/猴不畏人)¶
　(呼以霄霄之聲即出或投以果實則其大猴二/先至土人謂之猴王猴夫人食畢羣猴食其餘)¶
<pb:KR2k0008_WYG_090-15b>¶
　　真臘國(東際海西接蒲丼南連/加囉希北抵占城國)¶
沿革本扶南屬國亦名占臘其王姓刹利名質多斯那¶
　者始併扶南而有之隋大業中始通中國唐自武德¶
　至聖厯凡四來朝神龍以後國分為二其南近海多¶
　陂澤為水真臘其北多山阜為陸真臘後復合為一¶
　宋政和中遣使來貢宣和初封為真臘國王與占城¶
　等慶元中國人大舉伐占城破之而立真臘人為占¶
　城王故當時占城亦為屬國其屬國又有參半真里¶
<pb:KR2k0008_WYG_090-16a>¶
　登流眉蒲丼等國所領聚落六十餘地方七千餘里¶
　本朝洪武初國王忽兒那遣其臣柰亦吉郎等表獻¶
　方物自是朝貢不絶¶
風俗東向為上右手為潔(寰宇記國俗東向開户國以/東為上男婦悉拳髪垂耳性)¶
　(氣㨗勁以右手/為淨左手為穢)縣鎮風俗與占城無異(宋/史)王三日一¶
　視朝臣階下三稽首(文獻通考其王三日一視朝坐/五香七寳床上施寳帳着朝霞)¶
　(吉貝瞞絡腰腹下垂至脛頭帶金寳花冠被珍珠纓/絡足履革屐耳懸金璫嘗服白㲲其臣朝於王者輒)¶
　(於階下三稽首王呼上階則跪以兩手/抱膊遶王環坐議政事訖跪伏而去)婚娶燃燈不¶
<pb:KR2k0008_WYG_090-16b>¶
　息(同上婚娶男女二家各八/日不出晝夜燃燈不息)視力耕種(諸蕃志厥土/沃饒田無畛)¶
　(域視力所及/而耕種之)俗尚華侈(島夷志國有城周七十餘里/殿宇三十餘所頗為壯麗其)¶
　(王及貴人所御之物多餙以金璧俗尚華侈田産富/饒男女椎髪女滿十歳即嫁以錦圍身眉額施朱諺)¶
　(云富貴真/臘者此也)¶
土産銅　金顔香(香乃樹脂有淡黄色者有黒色者擘/開雪白者為佳夾砂石為下其氣能)¶
　(聚衆香畨人以/之和香塗身)篤耨香(樹如杉檜香藏於皮老而脂/自流溢者名白篤耨冬月因)¶
　(其凝而取之者名黒篤耨盛之以/瓢碎瓢而爇之亦有香名篤耨瓢)沉香(出真臘者為/上占城次之)¶
　速暫香(出真臘者為上伐樹去木而取香者謂之生/速樹仆木腐而香存者謂之熟速其樹木之)¶
<pb:KR2k0008_WYG_090-17a>¶
　(半存者謂之暫香黄而熟/者為黄熟通黒者為夾箋)麝香木(氣似/麝臍)白豆䓻(樹如/絲𤓰)¶
　(蔓衍山谷/春花夏實)象(島夷志國/有戰象)蘇木　翠羽　大風子　毗¶
　野樹(花似木𤓰葉/似杏實似楮)婆田羅樹(花葉實/畧似棗)歌畢佗樹(花似/林禽)¶
　(葉似榆而厚/大實似李)菴羅樹(花葉似棗/實似李)建同魚(四足無鱗鼻/如象吸水上)¶
　(噴髙五/六丈)浮胡魚(八足狀如䱉/觜如鸚鵡)¶
　　滿刺加國(在占城國南其朝貢/自廣東以達於京師)¶
沿革前代不通中國本朝永樂三年其國王西利八兒¶
　速刺遣使朝貢朝廷賜以印誥封為滿刺加國王九¶
<pb:KR2k0008_WYG_090-17b>¶
　年其嗣王拜里迷蘇刺親率其妻子來朝厚賚而還¶
　自是朝貢不絶天順三年國王無荅佛哪沙卒其子¶
　蘇丹茫速沙請命復遣使賫詔徃封焉¶
山川鎮國山(永樂中詔封其國之西山為鎮/國山御製碑文賜之勒石其上)¶
土産錫　布　蘇木　胡椒　象牙　犀角　硫黄¶
　玳瑁¶
　　古麻刺國¶
沿革前代無考本朝永樂中國王哇來□本親率其臣¶
<pb:KR2k0008_WYG_090-18a>¶
　來朝至福州卒詔諡曰康靖勅葬閩縣有司歳時致¶
　祭¶
　　拂菻國(東南至滅力沙北至海皆四十程西至海/三十程東自大食及于闐回紇乃抵中國)¶
沿革宋元豐四年其王滅力伊靈改撒始遣使來貢方¶
　物元祐中其使兩至本朝洪武四年詔遣其國故民¶
　捏古倫齎詔諭之尋遣使來朝并貢方物¶
風俗土屋無瓦(宋史國地甚寒土屋無瓦以蒲萄/醸酒樂有箜篌壺琴小篳篥偏皷)貴臣¶
　如王服(同上王服紅黄衣以金線織絲布纒頭歳三/月則詣佛寺坐紅床使人舁之貴臣如王之)¶
<pb:KR2k0008_WYG_090-18b>¶
　(服或青緑緋白粉紅/褐紫並纒頭跨馬)不尚鬬戰(同上刑罰罪輕者杖/數十重者至二百大)¶
　(罪則盛以毛囊投諸海不尚鬬戰小有/争但以文字來徃相詰問事大亦出兵)鑄金銀錢(同/上)¶
　(鑄金銀為錢無穿孔面鑿彌/勒佛背為王名禁民私造)¶
土産金　銀　珠　西錦　千年棗　馬　獨峯駝¶
　巴㰖　蒲萄¶
　　三佛齊國(在占城國南五日程其朝/貢自廣東以達於京師)¶
沿革本南蠻别種與占城為隣居真臘𤓰哇之間所管¶
　十五州其屬國有單馬令凌牙斯蓬豐登牙儂細蘭¶
<pb:KR2k0008_WYG_090-19a>¶
　等國其王號詹卑其人多姓蒲唐天祐初始通中國¶
　宋建隆初其王悉利胡大霞里檀遣使朝貢其後遣¶
　使入貢本朝洪武四年國王哈刺札八刺卜遣其臣¶
　玉的力馬罕亦里麻思奉金字表來朝并貢方物遂¶
　朝貢不絶¶
風俗人用香油塗身(宋史四時之氣多熱少寒/冬無霜雪人用香油塗身)俗以金¶
　銀貿易(同上地無麥有米及青白豆無緍錢土俗/以金銀貿易諸物鷄魚鵝鴨頗類中土)人¶
　民散居城外(同上累甓為城用椰葉覆屋人民散居/城外不輸租賦有所征伐隨時調發立)¶
<pb:KR2k0008_WYG_090-19b>¶
　(酋長率領皆自/備兵器粮糗)文字用梵書(同上國中文字用梵書/以其玉指環為印亦有)¶
　(中國文字上/表章用焉)臨敵敢死(文獻通考習水陸戰/臨敵敢死伯於諸國)畨舶輻¶
　輳(同上其國在海中扼諸畨舟車徃來之喉咽若/商舶過不入輒出船合戰故諸國之舟輻輳)水¶
　上架屋(島夷志男女椎髻穿青綿布衫繋/東沖布喜潔淨故於水上架屋)官兵服藥¶
　刀兵不能傷(同/上)¶
土産金　銀　水晶珠　瑠璃　犀角　象牙　安息¶
　香(樹脂其形色類核桃□不宜於/燒然能發衆香故人取以和香)龍腦香　檀香¶
　烏樠木(單馬令國出樹似/椶櫚可為器用)猫睛石(細蘭國出瑩潔/明透如猫眼睛)沉¶
<pb:KR2k0008_WYG_090-20a>¶
　香　乳香(樹類榕以斧斫之脂溢于外凝結而成其/品十有三有滴乳缾乳袋香黒榻纒末之)¶
　(别/)薔薇水(即薔薇花上露花與中國薔薇不同土人/多取其花浸水以代露故多偽者以瑠璃)¶
　(瓶試之翻摇數四其/泡周上下者為真)萬歳棗　木香(樹類絲𤓰冬/取根曬乾)𥚹¶
　桃　婆律香　薫陸香　蘆薈(草屬狀如鱟尾採之/以玉器搗研成膏名)¶
　(曰蘆/薈)梔子花(色淺紫香清越其花稀有土/人採之曝乾藏瑠璃瓶中)沒石子(樹/如)¶
　(樟開花結實/如中國茅栗)蘇合油(以濃而無/滓者為上)腽肭臍(獸形如狐脚/髙如犬走如)¶
　(飛取其腎以漬/油名腽肭臍)阿魏(樹不甚髙土人納竹筒於樹梢/脂滿其中冬月破筒取脂即阿)¶
　(魏也或曰其脂最毒人不敢近毎采時繫羊/樹下自逺射之脂之毒著於羊羊斃即為魏)珊瑚(生/海)¶
<pb:KR2k0008_WYG_090-20b>¶
　(中最深處初生色白漸長變黄以絲繩繋五𤓰鐡猫/兒用黒鉛為墜擲海中取之初得肌理軟膩見風則)¶
　(乾硬變紅色者為貴/若失時不取則蠧敗)沒藥(樹髙大如松皮厚一二寸/採時掘樹下為坎用斧伐)¶
　(其皮脂流於坎/□餘方取之)血竭(樹畧同沒藥採亦如之自乳香以/下諸物多大食諸蕃出而萃于)¶
　(三佛/齊)¶
　　浡泥國(去闍婆四十五日程去三佛齊四十日程/去占城三十日程朝貢自廣東達於京師)¶
沿革本闍婆屬國在西南大海中所統十四州前代不¶
　通中國宋太平興國中其國王向打始遣使入貢元¶
　豐中國王錫理麻喏復遣使入貢本朝洪武四年國¶
<pb:KR2k0008_WYG_090-21a>¶
　王馬謨沙遣其臣亦思麻逸進表箋貢方物永樂三¶
　年詔遣使封浡泥國麻那惹加那乃為王給印符誥¶
　命六年率其妻子來朝卒於南京㑹同舘詔諡恭順¶
　賜葬南京城南石子岡命其子遐旺襲封歸國自是¶
　朝貢不絶¶
風俗以板為城(其國以板為城王所居屋覆以貝多葉/民舎覆以草王坐繩床出即大布單坐)¶
　(其上衆舁之/名曰阮囊)以銅鑄甲(戰鬬者則持刀披甲甲以銅/鑄狀若大筒穿之於身䕶其)¶
　(腹背其國隣底門國有藥樹取其根煎/為膏服之及塗其體兵刄所傷皆不死)喪葬有棺歛¶
<pb:KR2k0008_WYG_090-21b>¶
　(喪葬亦有棺歛以竹為轝車載棄山中/二月始耕則祀之踰七年則不復祀)婚聘先以椰¶
　子酒(婚聘之賔先以椰子酒㯽榔次之指環又/次之然後以吉貝布或量出金銀成其禮)盛食¶
　無器皿(國人以十二月七日為歳節凡宴會鳴鼓吹/笛撃鈸歌舞為樂無器皿以竹編貝多葉為)¶
　(器盛食食訖棄/之以上俱宋史)王之服色畧倣中國　基宇𢎞敞原¶
　田獲利　俗尚奢侈(俗尚奢侈男女椎髻以/五采帛繋腰花錦為衫)煮海為¶
　鹽釀秫為酒　愛敬中國人(愛敬中國人毎見中國/人醉者則扶之以歸以)¶
　(上俱諸/蕃志)¶
山川長寜鎮國山(永樂六年國王麻那惹加那乃上言/䝉恩封王爵境上皆屬職方國有後)¶
<pb:KR2k0008_WYG_090-22a>¶
　(山乞封表為一方之鎮王卒其子遐旺復以為/請遂封為長寜鎮國山御製碑文刻石其上)¶
土産片腦(樹如杉檜取之者必齋沭而徃其成片似梅/花者為上其次有金脚腦速腦米腦蒼腦札)¶
　(聚腦又一種/如油名腦油)檀香　象牙　吉貝布　玳瑁　鶴頂¶
　巴尾樹　貝多葉　加䝉樹(二樹心/可為酒)椰子　㯽榔¶
　紙(紙類木皮而薄瑩滑色微/緑宋時入貢以此紙書表)¶
　　蘇門荅刺國¶
沿革前代無考本永樂中國王鎻丹罕難阿必鎮遣其¶
　臣阿里來朝并貢方物自是脩貢不絶¶
<pb:KR2k0008_WYG_090-22b>¶
風俗田磽榖少(島夷/志)男女繋布縵椎髻繋紅布(同/上)酋長¶
　殺人取血浴身(同上其酋長人物脩長一日之間必/三變色或黒或赤毎歳必殺十餘人)¶
　(取自然血浴之則四時不/生疾疹故民皆畏服焉)¶
土産鶴頂　錫斗　蘇木　胡椒　闊布　大茄(樹髙/丈餘)¶
　(經三四年不瘁子大如西/𤓰重十餘斤以梯樀之)¶
　　蘇禄國¶
沿革前代無考本朝永樂十五年其國東王巴都葛叭¶
　荅刺西王巴都葛叭蘇哩峒王叭都葛巴刺卜各率¶
<pb:KR2k0008_WYG_090-23a>¶
　其妻子頭目來朝并貢方物¶
風俗民食沙糊魚鰕螺蛤(山涂田瘠間植粟麥/民食沙糊魚蝦螺蛤)氣候半¶
　熱短髪纒皂縵(俗鄙薄男女短髪/纒皂縵繋小印布)煮海為鹽釀蔗為¶
　酒織竹布為業(以上俱/島夷志)¶
山川石﨑山(國以此山/為保障)¶
土産竹布　玳瑁　真珠(色青白而圓/有至徑寸者)蔗¶
　　彭亨國¶
沿革前代無考本朝永樂中國王遣其臣蘇麻固門的¶
<pb:KR2k0008_WYG_090-23b>¶
　里等來朝并貢方物¶
風俗田沃榖稍登(島夷/志)男女椎髻(同上男女椎髻衣長/布衫繋單衣冨家頸)¶
　(帶金圏數四常人則以/五色燒珠為圏束之)煮海為鹽醸椰漿為酒(同/上)¶
山川石崖(其國石崖周匝/﨑嶇如柵寨)¶
土産片腦　沉香　花錫　椰子¶
　　西洋古里國¶
沿革其國乃西洋諸畨之㑹本朝永樂元年國王馬那¶
　必加刺滿遣其臣馬戍來朝貢馬自是朝貢不絶¶
<pb:KR2k0008_WYG_090-24a>¶
風俗海濵為市以通貿易　行者譲路道不拾遺　山¶
　横而田瘠宜種麥　好畜馬　俗稍近古(俱島/夷志)¶
土産沉香　木香　西洋布(幅廣至/四五尺)五色巾　白鳩　胡¶
　　椒　馬(國多□馬/來自西域)五色鴉鶻石¶
　　𤨏里國¶
沿革前代無考本朝洪武五年國王卜納的遣其臣撒¶
　馬牙茶嘉兒幹的亦刺丹八兒奉金字表朝貢并圖¶
　其土地山川以獻¶
<pb:KR2k0008_WYG_090-24b>¶
土産撒哈刺(以毛織之䝉茸如/氊毼有紅緑二色)紅八者藍布　覬木里¶
　布　白苾布¶
　　榜葛刺國¶
沿革本古忻都州府西天有五印度國此東印度也其¶
　國最大本朝永樂六年國王靄牙思丁遣使朝貢十¶
　二年又遣其臣把一濟䓁來朝貢麒麟等物¶
風俗耕殖為業(歳以耕殖為業野無曠土田疇極美一/歳三収原防管茅之地墾闢種植不倦)¶
　(無再勞/之役)氣候常熱　男女以細布纒頭衣長衫　官¶
<pb:KR2k0008_WYG_090-25a>¶
　稅十取其二　民安物泰國冨俗厚　國鑄銀錢(國/鑄)¶
　(銀錢名唐加毎錢重二錢八/分以權小錢以上俱島夷志)¶
山川五嶺(山髙林茂/民聚居之)¶
土産髙你布　兠羅錦　翠羽　金　繡巾　瑠璃¶
　　天方國¶
沿革古筠冲之地舊名天堂又名西域本朝宣德中國¶
　王遣其臣沙瓛等來朝并貢方物¶
風俗風景融和四時皆春　田沃稻饒居民樂業　男¶
<pb:KR2k0008_WYG_090-25b>¶
　女辮髪(俗好善男女辮髪/衣細布衫繋細布)有回回厯(與中國厯前/後差三日)牛¶
　乳拌飯(人皆以牛乳伴飯故其/人肥美以上俱島夷志)¶
土産馬(髙八/尺許)金珀　珊瑚　犀角¶
　　黙德那國¶
沿革即回回祖國也初國王謨罕驀徳生而神靈有大¶
　德臣服西域諸國諸國尊號為别諳㧞爾猶華言天¶
　使云其教專以事天為本而無像設其經有三十本¶
　凡三千六百餘卷其書體旁行有篆草楷三法今西¶
<pb:KR2k0008_WYG_090-26a>¶
　洋諸國皆用之又有隂陽星厯醫藥音樂之類隋開¶
　皇中國人撒哈八撒阿的幹葛思始傳其教入中國¶
　其地接天方國本朝宣德中其國使臣隨天方國使¶
　臣來朝并貢方物¶
風俗有城池宫室田畜市列與江淮風土不異　寒暑¶
　應候民物繁庶種五榖蒲萄諸果　俗重殺非同類¶
　殺者不食不食豕肉　齋戒拜天(毎歳齋戒一月更/衣沭浴居必易常)¶
　(處毎日西向拜天國人尊信其教/雖適殊域傳子孫累世不敢易)製造織文雕鏤器¶
<pb:KR2k0008_WYG_090-26b>¶
　皿尤巧(以上俱晉/安郡志)¶
　　古里班卒國¶
沿革前代無考本朝永樂三年國王遣其臣馬的等來¶
　朝并貢方物¶
風俗田瘠榖少登　氣候不齊夏則多雨多寒　俗質¶
　男女被短髪假錦纒頭紅油布繋身(以上俱/島夷志)¶
　　錫蘭山國¶
沿革前代無考相傳其國有巨人足跡本朝永樂十年¶
<pb:KR2k0008_WYG_090-27a>¶
　詔諭其國王不刺葛麻巴思刺查正統十年國王遣¶
　其臣耶把刺謨的里啞等來朝并貢方物天順三年¶
　其王葛力生夏刺昔利把交刺惹復遣使來貢¶
土産寳石　水晶¶
　　白葛達國¶
沿革前代無考本朝宣德七年國王遣其臣和者里一¶
　思等來朝并貢方物¶
　　百花國¶
<pb:KR2k0008_WYG_090-27b>¶
沿革前代無考本朝洪武十一年國王刺丁刺者望沙¶
　亦遣其臣八智亞壇等來朝并貢方物¶
土産紅猴　龜筒　玳瑁　孔雀　倒掛　胡椒¶
　　婆羅國¶
沿革前代無考本朝永樂四年國王遣其臣勿黎哥等¶
　來朝并貢方物¶
土産真珠　玳瑁　瑪瑙　車渠¶
　　吕宋國¶
<pb:KR2k0008_WYG_090-28a>¶
沿革前代無考本朝永樂三年國王遣其臣隔察老來朝¶
　并貢方物¶
土産黃金¶
　　合猫里國¶
沿革前代無考本朝永樂三年國王遣其臣回回道奴¶
　馬髙等來朝并貢方物¶
土産蘇木　烏木　胡椒¶
　　碟里國¶
<pb:KR2k0008_WYG_090-28b>¶
沿革前代無考本朝永樂三年國王遣其臣馬黒木等¶
　來朝并貢方物¶
土産蘇木　烏木¶
　　打回國¶
沿革前代無考本朝永樂三年國王遣其臣麻勿等來¶
　朝并貢方物¶
土産蘇木　胡椒¶
　　日羅夏治國¶
<pb:KR2k0008_WYG_090-29a>¶
沿革前代無考本朝永樂三年國王遣其臣文那打時¶
　鎮等來朝并貢方物¶
土産胡椒　蘇木¶
　　阿魯國¶
沿革前代無考本朝永樂五年國王速魯唐忽先遣其¶
　臣滿刺哈三等來朝并貢方物¶
　　甘巴里國¶
沿革前代無考本朝永樂十二年國王兠哇刺查遣其¶
<pb:KR2k0008_WYG_090-29b>¶
　臣得名公葛葛等來朝并貢方物¶
土産絲　錦¶
　　忽魯謨斯國¶
沿革前代無考本朝永樂中國主遣其臣馬刺足等來¶
　朝并貢方物¶
土産大馬　西洋布　獅子　駝雞(昂首髙/可七尺)福禄(似驢/而花)¶
　(文可/愛)靈羊(尾大者重二十餘/斤行則以車載尾)長角馬哈獸(角長/過身)¶
　　忽魯母恩國¶
<pb:KR2k0008_WYG_090-30a>¶
沿革前代無考本朝永樂三年國王遣其臣已即丁等¶
　來朝并貢方物¶
土産檀香　速香　胡椒¶
　　柯枝國¶
沿革前代無考本朝永樂二年國王可亦里遣其臣完¶
　者荅兒等來朝并貢方物¶
山川鎮國山(永樂十年詔封其國之山為鎮國/山御製碑文賜之命立碑其上)¶
土産胡椒　蘇木¶
<pb:KR2k0008_WYG_090-30b>¶
　　麻林國¶
沿革前代無考本朝永樂十三年其王遣其臣獻麒麟¶
　等物¶
　　沼納樸兒國¶
沿革其國居印度之中即佛國也本朝永樂中遣使齎¶
　詔諭其國王一不刺金¶
　　加異勒國¶
沿革前代無考本朝永樂中國王者麻里柰那遣其臣¶
<pb:KR2k0008_WYG_090-31a>¶
　别里呆不來等來朝并貢方物¶
　　祖法兒國¶
沿革前代無考本朝永樂中國王亞里遣其臣來朝并¶
　貢方物¶
土産西馬　鶴頂　駝鷄　福禄　片腦　沉香　乳¶
　香¶
　　溜山國¶
沿革前代無考本朝永樂中國王亦速福遣其臣來朝¶
<pb:KR2k0008_WYG_090-31b>¶
　并貢方物¶
　　阿哇國¶
沿革前代無考本朝永樂中國王昌吉刺遣其臣來朝¶
　并貢方物¶
　　韃靼(東抵輝和爾西連托和瑪/及賽瑪爾堪北盡沙漠)¶
沿革北邊種落不一歴代名稱各異夏曰獯鬻周曰玁¶
　狁秦漢皆曰匈奴唐曰突厥宋曰契丹自漢以來匈¶
　奴頗盛後稍弱而烏桓興漢末鮮卑滅烏桓盡有其¶
<pb:KR2k0008_WYG_090-32a>¶
　地後魏時蠕蠕獨强與魏為敵蠕蠕滅而突厥起盡¶
　有西北地唐貞觀中李靖滅之五代及宋契丹復盛¶
　别部小者曰䝉古塔齊爾烏克曰塔塔爾曰克哷各㨿¶
　分地既而䝉古兼并有之遂入中國代宋稱號曰元¶
　十四傳後天命歸於本朝元帝遁於朔漠傳子阿裕爾¶
　實哩達喇𫝊托古斯特穆爾為伊蘇達喇所弑其部¶
　屬皆奔散來附洪武二十五年遣將周興徃討其罪¶
　追至徹徹爾山大破之自是不敢近邊者十餘年永¶
<pb:KR2k0008_WYG_090-32b>¶
　樂間有布尼雅實哩者其下瑪哈木阿嚕台奉貢惟¶
　謹因封瑪哈木為順寜王阿嚕台為和寜王己而叛¶
　服不常遣使諭之不悛車駕屢親征之諸國始平布¶
　尼雅實哩妻率部屬來朝願居京師宣德中瑪哈木¶
　攻殺阿嚕台欲領部落人心不服乃求元後托克托¶
　巴哈立為王居沙漠之北瑪哈木子托懽托懽子額¶
　森居沙漠之西北衞喇特正統初偕遣使朝貢歳以為¶
　常朝廷賞賚甚厚其後負德入㓂歸而自相簒弑朝¶
<pb:KR2k0008_WYG_090-33a>¶
　廷因而絶之¶
風俗隨水草畜牧(匈奴志隨水草畜牧無屋居行則車/為室止則氊為廬自君長以下咸食)¶
　(畜肉衣皮毛/貴壯賤老)朝夕拜日月(同上其單于朝拜日之始/生夕拜月其坐長左而面)¶
　(北其送死有棺槨而無封樹凡舉事/嘗隨月盛壯以攻戰月虧則退兵)怒殺父兄娶先¶
　掠女(烏桓志烏桓俗與匈奴同其異者怒則殺父兄/而終不害其母以母有族類父兄無相仇報也)¶
　(其嫁娶先私通掠將女或半歳百日後始遣媒送馬/駝牛羊以為聘其父子男女相對踞蹲髠頭為輕便)¶
　(婦人至嫁/時乃養髪)病則灸熨蒸决葬則歌舞相迎(同上有病/以艾灸或)¶
　(燒石自熨燒地卧上或隨痛病處以刀决脉出血俗/貴兵死葬則歌舞相送肥養一犬以綵繩纓牽燒而)¶
<pb:KR2k0008_WYG_090-33b>¶
　(送之言使䕶死/者神靈歸赤山)以帛絞頸問所言以驗脩短(突厥志/突厥俗)¶
　(與匈奴同其異者其主初立近侍重臣等舁之以氊/隨日轉九廻毎一廻臣下皆拜訖乃扶令乘馬以帛)¶
　(絞其頸使纔不致絶釋而急問之曰你能作幾年可/汗其主既精神瞀昏不能詳定多少隨其所言以驗)¶
　(脩短/之數)刻木封箭為信停尸候時而瘞(同上其徴發兵/馬及科稅雜畜)¶
　(輒刻木為數併一金鏃箭蠟印封之以為信有死者/停屍於帳春夏死者候草木落秋冬死者候花葉榮)¶
　(茂始坎/而瘞之)無禮頑嚚夷中最甚(契丹志契丹之俗異於/諸胡者父母死而悲哭)¶
　(者為不壯但以其屍置之山樹上經三年後乃收其/骨而焚之酹酒而祝曰冬月時向陽食夏月時向隂)¶
　(食若我射獵時使我多得猪鹿/其無禮頑嚚於諸夷中最甚)¶
<pb:KR2k0008_WYG_090-34a>¶
山川隂山(東西千餘里草木茂盛多産禽獸漢時冐頓/單于依阻其中治作弓矢後武帝奪其地匈)¶
　(奴入㓂無所隱蔽/過此未嘗不哭)狼居胥山(漢驃騎將軍霍去病出/代二千餘里與匈奴左)¶
　(賢王接戰得胡首虜七萬餘人左/賢王將遁乃封狼居胥山而還)窴顔山(即匈奴築/城居漢降)¶
　(將趙信處驃騎將軍霍去病以輕騎追虜至/此得匈奴積粟食軍留一月燒其餘粟以歸)浚稽山¶
　(山有二匈奴多分居之漢將李陵以歩卒五千擊虜/至此營於兩山間虜見漢軍少直前就營陵慱戰敗)¶
　(之虜還走山上漢/軍追殺數千人)燕然山(去塞三千餘里後漢車騎/將軍竇憲率羗胡兵出塞)¶
　(與匈奴戰於稽落山大破之斬獲甚衆憲遂登此山/勒石紀功令班固銘曰鑠王師兮征荒裔勦凶虐分)¶
　(截海外夐其邈兮亘地界封神/兵兮建隆碣熈帝載兮振萬世)金微山(去塞可五千/餘里竇憲遣)¶
<pb:KR2k0008_WYG_090-34b>¶
　(兵大破北匈奴於此/自漢出師未嘗至此)都斤山(突厥部汗常處於此其/西五百里有髙山逈出)¶
　(無草樹謂勃登凝/黎猶夏言地神也)布爾罕山(鄂諾河源出于此昔有/蒼白狼遇慘白鹿于此)¶
　(山生子名拜達勒察罕後/為䝉古部即元氏之祖)特哩衮博達斯山(近鄂諾河即/元太祖特穆)¶
　(津生/處)徹徹　山(本朝洪武中總兵官周興征北/自元者河追至此山下大破之)禽敵¶
　山(洪武中王師嘗禽北㓂鼐爾巴哈於此因名永樂/八年車駕征敵至此御銘勒石曰瀚海為鐔天山)¶
　(為鍔一掃邉/塵永清沙漠)白雲山(永樂八年六軍營于此時四/山雲氣潔白如練因賜今名)蒼¶
　山(一名蒼山峽永樂/八年駐蹕于此)沙嶺(永樂二十一年車/駕北征駐蹕于此)凌霄峰¶
　(永樂八年車駕征北登絶頂望漠北顧侍臣曰元盛/時皆民居今萬里蕭條惟見風埃沙草耳敵勢衰弱)¶
<pb:KR2k0008_WYG_090-35a>¶
　(若此尚敢倔强/果何所恃哉)立馬峰(永樂八年車駕次𤣥石坡製/銘勒于是峰之石曰惟日月)¶
　(明惟天地壽勒銘/𤣥石與之悠乆)班珠爾河(元太祖初起兵至此河/水方渾飲之以誓衆曰)¶
　(他日當記曽/同此艱難)飲馬河(舊名臚朐河永樂八年駐蹕賜/名傍有殺虎城乃清逺侯王友)¶
　(統守營/兵所築)𤣥㝠河(舊名鄂諾河元太祖興于此永樂中/賜今名時追敵至此大敗之敵布尼)¶
　(雅實哩窮蹙/以十騎遁去)清塵河(舊名庫爾哲河永/樂中跓蹕改今名)庫庫諾爾魚兒¶
　海(元太祖為諸部/推戴穪帝于此)䝉山海(在蘓爾温都爾之地其水/清洌永樂十二年車駕次)¶
　(此/)他人水(突厥部汗常以五月/中旬集此拜祭天地)神應泉(地名清水源/永樂中駐蹕)¶
　(於此去營三里許平地湧泉髙數尺/味丼冽士馬飲之不竭因賜今名)清流泉(永樂八/年駐蹕)¶
<pb:KR2k0008_WYG_090-35b>¶
　(於此製銘勒石曰於鑠六師罙/入其阻山髙水清永彰我武)¶
土産馬　槖駝　野馬　羱羊(爾雅似吳/羊而角大)角端(漢書音/義角端)¶
　(似牛角可為弓世/謂角端弓是也)鼲　貂䑕　青䑕　土撥䑕　豽¶
　(猴屬已上六物皮/毛柔軟可為裘)東牆(似蓬草實如穄/子十月始熟)沙雞　酥酪¶
古蹟范夫人城(寰宇記城本漢將所築將/亡其妻率衆保完之因名)麻彈城　楊¶
　義城　矢波羅城　舎利城　達督城(寰宇記諸城/傍皆有美水)¶
　(豐草唐時突厥/所居移徙不常)和寜路城(初名和林以西有哈刺和/林河故名元太祖始建都)¶
　(於此前後凡五朝大德間立和林等處行中書省置/和林路總管府皇慶初改嶺北等處行中書省及改)¶
<pb:KR2k0008_WYG_090-36a>¶
　(路曰/和寜)¶
　　烏梁海(東接海西西連開/平界北抵北海)¶
沿革本春秋時山戎地秦為遼西郡北境漢為奚酋所¶
　㨿東漢征敗之走匿松漠間後魏之先復居於此號¶
　庫莫奚後服屬契丹元為太寜路北境本朝洪武二¶
　十二年征敗北兵來降者衆詔以烏梁海之地置泰¶
　寜諾延扶餘三衛以處之為東北外藩命其長為指¶
　揮使指揮同知各領所部自是毎歳朝貢¶
<pb:KR2k0008_WYG_090-36b>¶
風俗與韃靼同¶
山川馬盂山(廣袤千里中一/峰形類馬盂)有福山(東西袤五里南/北廣二十里)七¶
　金山(山有七峰遼時/於中建三學寺)唱呌山　香臺山(遼時建昊天/寺金杜元有)¶
　(碑/)¶
土産馬　槖駝　黄牛　青牛　瑪瑙　鵲樺皮　白¶
　葡萄¶
　¶
　明一統志卷九十¶
