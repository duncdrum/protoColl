# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.996450
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十三
<pb:KR2k0008_WYG_053-1a>¶
欽定四庫全書¶
　明一統志卷五十三¶
　　　　　　　　　　　　　明　李賢等　撰¶
　建昌府(東至福建邵武府光澤縣界二百一十里西至撫/州府宜黄縣界四十里南至贑州府石城縣界三)¶
　　　(百四十里北至撫州府臨川縣界四十里自府治至/南京二千三百八十里至京師五千八百二十五里)¶
　　　(糧十萬/石零)¶
建置沿革禹貢揚州之域天文斗分野春秋時爲吳南¶
　境戰國屬楚秦屬九江郡漢爲豫章郡之南城縣地¶
<pb:KR2k0008_WYG_053-1b>¶
　吳分豫章東部置臨川郡治南城隋罷郡置撫州治¶
　臨川縣而南城屬焉唐因之南唐以南城縣置建武¶
　軍宋改爲建昌軍元置建昌路本朝初爲肇昌府尋¶
　改建昌府領縣五¶
　南城縣(附郭本漢舊縣以在豫章郡城南故名三國/吳於此置臨川郡又析置東興南豊永城三)¶
　(縣晋改爲新南城東晋復舊隋初省三縣入焉属撫/州唐初復析置東興永城二縣尋省宋元縣仍舊本)¶
　(朝因之編户二/百五十八里)新城縣(在府城東南九十里本南城/縣地宋紹興間析南城五鄉)¶
　(置新城縣元仍舊本朝/因之編户七十八里)南豐縣(在府城南一百二十/里本漢南城縣地三)¶
<pb:KR2k0008_WYG_053-2a>¶
　(國吳析置南豐縣隋初併入南城唐復置宋因/之元陞爲州本朝復爲縣編户一百二十二里)廣昌¶
　縣(在府城西南二百四十里本南豐縣之南境宋紹/興中析南豐三鄉置廣昌縣以道通二廣而屬建)¶
　(昌軍故名元仍舊本朝/因之編户二十二里)瀘溪縣(在府城東南一百二/十里即南城縣瀘溪)¶
　(廵檢司地萬厯七年/置爲縣編户二十里)¶
郡名旴江(以水/名)建武(南唐/名)¶
形勝與兩粤七閩相犬牙(唐獨孤及/新亭記)地勢殊異江山炳¶
　靈(唐顔真卿麻/姑仙壇記)據五嶺之咽喉控三吳之襟帶(宋胡/斡化)¶
　(云/)江西佳郡地界閩粤(宋陳/起云)據江南一道東南上游¶
<pb:KR2k0008_WYG_053-2b>¶
　(宋朱熹建昌/進士題名記)山清水秀冠於江表(宋鄭文寳/江表志)左臨旴¶
　水右瞰麻源(輿地/紀勝)¶
風俗學冨文清(唐刁尚能南城羅城記林竒/谷秀水透川環學富文清)清慧而文¶
　(唐劉禹錫云無土山無濁水/民乗是氣往往清慧而文)風氣和平(宋曽肇軍/山廟碑)¶
　民氣剛而才武士以經術議論文章致大名(朱熹進/士題名)¶
　(記/)比屋絃誦(宋張允修平逺臺記建昌佳/山水比屋絃誦與鄒魯同風)人物秀麗¶
　傑特(宋劉岑前/賢遺像記)性悍好争訟(宋史其俗性悍/而急尤好争訟)¶
山川登髙山(在府城内一名黄家山與郭家陳家三山/相連雖不甚髙而登之可俯視周城逺矚)¶
<pb:KR2k0008_WYG_053-3a>¶
　(江山/之勝)鳯凰山(在府城北二里郡之主山也相傳鳯嘗/䧏于此因名山側有李㤗伯書堂宋太)¶
　(守黄師道建翔鳯曦光望/仙凌雲朝真五亭於其上)仙山(在府城西五里絶頂/有王郭二仙祠宋太)¶
　(守陳繹與郡人劉光道同遊賦詩云/佳山多在郡城西草莽烟雲望眼迷)章山(在府城東/北五里喬)¶
　(松脩竹森列交䕃/山中舊有永夀寺)從姑山(在府城南五里上有玉泉/玉洞天梯天柱等竒勝又)¶
　(有伏/虎洞)麻姑山(在府城西南一十里周㢠廻四百里即道/書三十六洞天之一山有五老萬夀等)¶
　(峯山麓有桃花源尋真亭山半有半山亭其前第二/谷水飛流而下稍上二里許有瀑布飛下三百餘尺)¶
　(旁有雙練枕流湧雪雲関垂玉諸亭山門榜曰丹霞/小有洞天門内有忘歸亭旁有水簾巖碧蓮池㑹仙)¶
　(亭又有仙都觀觀内有澗長流世傳麻姑於此山得/道故名唐劉禹錫詩曽遊仙跡見豊碑除却麻姑更)¶
<pb:KR2k0008_WYG_053-3b>¶
　(有誰雲盖青山龍卧/處日臨雲洞鶴歸時)芙蓉山(在府城東一十里髙五/里餘上有三仙祠有禱)¶
　(多/應)垜甲山(在府城西十餘里麻源山之/嶺北麄石層疊如垜甲形)東界山(在府/城東)¶
　(二十里宋元祐癸酉冬甘露䧏于山之松栢逾月而/釋大守王旉創神液亭於其上又城北七十里有北)¶
　(界山與臨/川分界)席㡌山(在府城東五十里上鋭下闊/如席㡌半山有石如人立)太平¶
　山(在府城東北五十里其勢寛平上有栖/真石昔劉仙師好乗驢踏石今有跡存)龍門山(在/府)¶
　(城東六十里/山上有天井)廪山(在府城西六十里髙百/餘丈上有大石如禾廩)雲山(在府/城西)¶
　(南六十五里山常出雲唐時有虎巖師遷化于此楊/傑詩白雲随師來師逐白雲止山空師何在木末白)¶
　(雲/起)禪山(在府城東七十里逺/望端聳如坐禪状)魚蜦山(在府城東八十/里髙数百仞山)¶
<pb:KR2k0008_WYG_053-4a>¶
　(腹有龍潭嵗/旱禱雨於此)劒山(在府城東八十里髙/数百仞延袤数十里)大旭山(在府/城東)¶
　(八十五里山勢髙/聳日出先見故名)白馬山(在府城東北九十里山/有出雲峯絶頂有龍潭)石¶
　笋山(在府城東北一百三十/里髙聳有石圓直如笋)南城山(在府城東南/一百四十里)日¶
　山(在新城縣治西隔溪形勢峭㧞日初出先見/其頂有井深不可測郷人呼為日岫海門)東巖¶
　山(在新城縣東四十里疊/嶂排空與日山相望)福山(在新城縣西四十里/舊名覆船山唐懿宗)¶
　(更名福船宋大中祥符/中錫今名山有七佛澗)軍山(在南豐縣治南又名南/山縣之望也舊傳吳芮)¶
　(攻南粤駐軍山下其將梅鋗祭馬禮成有雲物如士/騎麾甲之状今其上有三仙祠王母池其西趾有山)¶
　(茶洞桃花源山之西又有屏嶂山宋蔡柟/詩逺岫囘環碧四圍一峯岑絶萬峯低)蕐盖山(在/南)¶
<pb:KR2k0008_WYG_053-4b>¶
　(豐縣西/八十里)金嶂山(在南豐縣西南一百里/根盤百餘里髙十餘里)石龍山(在南/豐縣)¶
　(西一百二十里前山/如游龍繚繞数百丈)天堆山(在廣昌縣東南溪中宋/紹興間一夕雷雨大作)¶
　(聞砂礫聲旦視之屹然髙丈餘童謡曰天/雷飛石頭一夜成汀洲五十年内興公侯)中蕐山(在/廣)¶
　(昌縣東二十里其山獨秀/上有浮丘王郭真君之祠)金華山(在廣昌縣西南四/十里夜有神光如)¶
　(金華/色)蕐表峰(在府治西/平地崒起)鍾臺峰(在府城西二十七里/昔有僧懐震遇一虎)¶
　(蹲視震叱之且祝曰欲伴吾修行可随/我所至虎乃緩歩随之至此峯隠焉)銅斗峰(在府/城東)¶
　(北九/十里)秦人峰(在麻姑山西南相傳昔秦人逃難於此/後有樵者見之面黎黒廹之則疾如飛)¶
　(鳥李㤗伯吕南公皆有詩峯/下有虎跑泉泉側有玳瑁)芙蓉峰(在府城東七十/里状如芙蓉)¶
<pb:KR2k0008_WYG_053-5a>¶
　簫曲峰(在新城縣西南四十里相傳/有靈禽飛翔其聲如簫因名)筆架峰(在南豐/縣西一)¶
　(十五里三峯/如筆架状)香爐峰(在南豐縣西南八十/里有石峯如香爐状)蓮花峰(在/南)¶
　(豐縣西北四十里状/如蓮花上有雷公石)華子岡(在府城西一十五里麻/山第三谷相傳華子期)¶
　(者甪里弟子得仙翔集于此故名宋謝靈/運詩銅陵映碧澗石磴㵼紅泉指此岡也)駝鞍嶺(在/府)¶
　(城西一十里以形似名宋呂南公詩/溪田橋畔駝鞍嶺猶記當年志未平)望州嶺(在府城/東二十)¶
　(餘里嶺顛有巨石可登陟/俯瞰郡城如在几席下)仙君嶺(在南豐縣揖仙門/外宋曽致堯讀書)¶
　(之地一日忽有羽衣七人被/髪自外至環坐室中故名)百丈嶺(在南豐縣東/南八十里)陳¶
　平嶺(在南豐縣西八十餘里相傳/陳平過此止於山上因名)小合嶺(在新城縣/東二十里)¶
<pb:KR2k0008_WYG_053-5b>¶
　(嶺有陳髙祖覇先祖/墳墳西有東山嶂)飛猿嶺(在新城縣東七十里嶺/西有山如張旗每興南)¶
　(必自旗山始宋謝靈運/詩朝發飛猿嶠即此處)血木嶺(在廣昌縣南一百/二十里旴水所出)五¶
　藏巖(在府城東五十里地僻而幽前層後/疊宛然一石洞洞有溪流縈帯而出)仙人巖(與/五)¶
　(藏巖相近臨溪峭壁數百仞天氣晴明巖中光彩動/揺隠隠若一童子出沒其間舊傳望巖中有仙骨存)¶
　(焉故宋安時留題有仙骨留來/不記春仙巖石欲化為塵之句)石仙巖(在南豐縣西/一十五里即)¶
　(冷真人委蛻之所巖有漢張/道陵十八世孫張洞宣冡)壷公巖(在南豐縣紫霄/觀後有懸壺先)¶
　(生者不知何許人委蛻此巖巖極髙峻人跡罕至/中有一榻其木堅如沉香又有石函丹竈在焉)鑄¶
　錢巖(在府城東五十里在平石之際中有石座如佛/龕背有小竇深下以瓦石擲之聲震如撞巨鍾)¶
<pb:KR2k0008_WYG_053-6a>¶
　(移時方息故老云數十年前/巖中多有破壊古錢片因名)丹霞洞(在麻姑山西七/里乃二十八小)¶
　(洞天有出雲山在其側宋紹興中郡人避冦登其上/行半日見坡下草菴甚小一道人兀坐觀書字畫奇)¶
　(恠似非世間書菴前有一/穴常有風氣自穴中出)梯雲洞(在南豐縣西南六/十里有石磴百餘)¶
　(級/)紅屏石(在府城西五里其石髙百/仞赤色郡治目爲印山)曬禾石(在府城/東四十)¶
　(里每秋穫鄉人曬禾其上宋紹興間雷震石裂成四/大字縱横交錯不可曉摹鏤板傳世有道人視之曰)¶
　(此介我黍稷字也衆熟視之/率以為然自是郡境屢豐)龍石(在府城東北八十/里舊有龍驤首暴)¶
　(鬐逰其上人/嘗見之故名)方石(在南豐縣治東古諺云沙洲到方/石前南豐出状元宋黄元明詩南)¶
　(山古相出方/石為誰存)仙人石(在飛猿嶺下水岸相傳春月神/仙嘗來遊人或見之有石方廣)¶
<pb:KR2k0008_WYG_053-6b>¶
　(三尺餘上有脚指模全其跡/倍於常俗呼爲仙人足跡)黿曬石(在廣昌縣東二/十餘里有黿潭)¶
　(潭北有巨石天晴黿矖其上宋時潭畔居民/萬氏其家堂甓發一竅極深或謂黿穴其下)坐禪石¶
　(在新城縣東南二十里地名菖蒲/塘其石大数圍上有巨履跡二)鼓倒石(在南豐縣/東北一百)¶
　(里其形似鼔髙闊四尺餘欹側在石/灘上石腰有㾗囘旋若䋲縈之状)金龜湖(在府城/東五藏)¶
　(巖湖深可五七尋中有/一石宛然如龜故名)萬嵗湖(在南豐縣/東二十里)天井湖(在/南)¶
　(豐縣西南二十里衆山環簇一山最髙/而頂平有天池圓闊十畆中不知其深)龜湖(在府城/東五里)¶
　(又名蟜湖地鈐云龜湖衝破状元/生宋時水决龜湖張淵㣲擢状元)蛤湖(在府城西南/三十里有石)¶
　(磜百丈瀑淙飛下入/湖湖中多蟹蛤故名)蛟湖(在府城東五十五里宋時/一日雷電晦㝠湖中有聲)¶
<pb:KR2k0008_WYG_053-7a>¶
　(人以為蛟/蜃相闘)龍溪(在廣昌縣東北八十里山川佳勝/李山甫號龍溪釣翁即此處也)旴¶
　水(源出血木嶺流六十里為旴水又二十里為巴溪/又十五里為小勲溪又七十里至廣昌縣前又三)¶
　(十里入南豊縣境東北流百餘里至府城東南㑹/新城縣飛猿水又東北流二百餘里入撫州府境)九¶
　曲水(在新城縣西北三十里水流九折又/南豊縣西南九十里亦有九曲水)水壷水(在/新)¶
　(城縣西四十里源出福建/㤗寜縣界水之西有神山)飛鳶水(在新城東七十里/一云飛猿港岸有)¶
　(石穴世傳仙人/換骨在其内)麻源(在府城西一十五里循溪而/入多茂林修竹土田沃衍)鶴¶
　源(在新城縣北三十里前有澄瀾後/有廣阜昔有靈鶴翺翔水上因名)南潭(在南豐縣/東南䑓之)¶
　(下古諺云南潭/沙上南豊出相)九龍潭(在南豐縣西一十五/里嵗旱水有聲必雨)麈落潭¶
<pb:KR2k0008_WYG_053-7b>¶
　(在福山東五里相傳有物如牛墜死/其中人勾引得之識者曰塵也因名)西池(在府城西/舊有清暉)¶
　(水心冉香碧圓垂絲漣漪六亭環列其上宋許抗清/暉亭詩云亭號清暉闞碧漣半兼村落半神仙青山)¶
　(剰得雲間日明/月饒分水底天)龍池(在府城東一十五/里世傳池嘗出龍)濯纓池(在新/城縣)¶
　(治/内)白蓮池(在廣昌縣西南五十里唐儀鳯間居民曽/延種紅蓮数嵗變為白蓮於花中得金範)¶
　(觀音像因捨宅為/寺後白又變為碧)墨池(在南豐縣南宋曽鞏洗/硯之所上有讀書巖)丹井¶
　(有二一在府城南一十五里乃洪崖丹井/一在麻姑山仙都觀世傳為葛洪煉丹井)九龍井(在/府)¶
　(城南四十里有九/井旱輙禱於此)冷水井(在南豐縣西一名/醴漿源味甘冽)仁平泉¶
　(在府城内宋紹興/中司理沈叙立石)鳯山泉(在府城西其泉甘冽/用以釀酒其味醇羙)神功¶
<pb:KR2k0008_WYG_053-8a>¶
　泉(在麻姑山清而甘羙宜於/釀酒故旴江有麻姑酒)紅泉(在南城縣麻源第/三谷自砂中流出)¶
　(色紅劉宋謝靈運賦訊丹砂於紅泉宋李秠詩一𣲖/寒泉下翠巒彩虹飛出亂雲端紅流傳是靈砂液深)¶
　(處應藏/九轉丹)温泉(在新城縣東四十里温暖有/硫黄氣患疥癬者浴之多愈)¶
土産銀(南城縣出宋時有/太平等埸今無)□菜　麻姑酒　葛　金絲¶
　布(唐時/貢)銀珠米(宋時太守/沈造嘗獻)¶
籓封益王府(在府治南因荆王府舊/基而廣之𢎞治五年建)崇仁王府(在府治/北正德)¶
　(十年/建)金谿王府(在府治東正/德十三年建)玉山王府(在府治西嘉/靖元年建)¶
公署建昌守禦千戸所(在府治南舊在府城内東南隅/宣德間以其地入荆王府故建)¶
<pb:KR2k0008_WYG_053-8b>¶
學校建昌府學(在府治東北宋慶歴中/建本朝洪武初重建)南城縣學(在府/治南)¶
　(宋紹興間建/本朝重建)新城縣學(在縣治東南宋紹/興間建本朝重建)南豐縣學¶
　(在縣治南宋/建本朝重建)廣昌縣學(在縣治東南宋初在縣治西/紹興間遷縣治南後又遷於)¶
　(此/)瀘溪縣學(在縣治東萬/厯八年建)¶
書院旴江書院(在南城縣治西北宋李覯教授之所中/有明倫堂前有洙泗堂左右列誠意正)¶
　(心致知格物四齋元/宋燬其地今入府治)南豐書院(在南豐縣治東元至/正初知州史文彬建)¶
　(中有孔子殿左有曽鞏/祠堂後有講堂齋舍)¶
宫室御書楼(在府學内宋郡/守錢應孫建)勑書楼(在新城縣治前/宋邑宰趙觀建)旴¶
<pb:KR2k0008_WYG_053-9a>¶
　江偉觀樓(在南城縣/旴水上)七仙閣(在府治西舊係城門俗/傳仙人黎母旴母蔡經)¶
　(王方平葛仙翁謝靈/運鄧紫陽曽逰其上)鳯山閣(在府治東㕔後與鳯山/對因名宋郡守徐瑑建)¶
　崇山閣(在府治東宋建崇山/瑰壮平逺䑓之亜也)擁青閣(在南城縣/治宋建)蔵書¶
　閣(有二一在南城縣麻源第三谷/元程鉅夫建一在新城縣學内)仁夀堂(在府治内/宋郡守孟)¶
　(黙/建)凝香堂(在府治東㕔宋郡守李長民建其/在郡治者又有冉香思政等堂)十賢堂¶
　(在麻姑山顔魯公祠内宋紹興中建祀郡先逹陳彭/年李覯曽鞏曽布曽肇王無咎呂南公鄧潤甫朱京)¶
　(朱/彦)秋雨堂(在南豐縣旴江上宋太宗聞江南旱語曽/致堯以内帑所蔵貫朽莫校致堯曰未及)¶
　(江南一夜秋雨之/冨後人因以名堂)鳯山亭(在府治後舊為射圃/觀德亭後更今名)妙墨¶
<pb:KR2k0008_WYG_053-9b>¶
　亭(在府治西與紅屏石相對/宋李少監佩易名印山堂)旴江亭(在府城東旴水/上南唐制置使)¶
　(陳暉建韓/熈載撰記)清風亭(在府城南宋建眺望城/外羣峰環列宛若郛郭)甘露亭(在/府)¶
　(城内𤣥妙觀宋景祐/間甘露䧏松上因建)醒心亭(在府城東七十里杉嶺/上亭下有泉宋時鄉民)¶
　(王伯/珎建)盍簮亭(在新城縣治北宋/邑宰趙汝崖建)照碧亭(在新城縣北/二里左面石)¶
　(峽下臨深潭宋治平中楊傑經遊/題詩有山水相照碧之句因名)楼䑓烟雨亭(在廣/昌縣)¶
　(治北宋邑宰/朱汝賢建)繙經䑓(在南城縣麻源苐三谷/劉宋謝靈運繙經之所)超遥䑓¶
　(在南豊縣治西唐邑宰獨孤及/嘗月夜抱琴登臨亦名琴䑓)平逺䑓(在府治東宋/郡守張允建)¶
　(其地勢髙爽眺望江山宛若圖畫故取郭熈善/畫山水平逺爲名䑓之西有極目亭廻車院)鳯翔¶
<pb:KR2k0008_WYG_053-10a>¶
　䑓(在府治後宋黄曦詩/春風桃李鳯翔䑓)平西䑓(在廣昌縣治西北/宋邑令王珪建)文¶
　殊䑓(在新城縣西南四十里舊/福山院昔文殊見此因名)覧輝榭(在府治後宋/郡守張頌建)¶
　旴江舘(在府治東景德寺/中宋太守陳岐建)¶
關梁太平橋(在府城東旴江/上宋嘉定中建)迎仙橋(在府城/外東南)通福橋(在/南)¶
　(城縣治/東宋建)濟川橋(在南豐縣/治南宋建)紫溪橋(在南豐縣西/南紫霄觀前)通濟¶
　橋(在新城縣/治西元建)楊溪橋(在新城縣北/六里元建)¶
寺觀天寜寺(在府城内/西北隅)景德寺(在府治東舊名景/雲唐白居易作記)法水¶
　寺(在府城東北八十/里舊名靈泉唐建)淨居寺(在新城縣南三/十五里宋建)保福寺¶
<pb:KR2k0008_WYG_053-10b>¶
　(在南豐縣/治東南)永興寺(在廣昌/縣治北)𤣥妙觀(在府城内西南舊/名靈仙唐鄧紫陽)¶
　(棲真地宋名天/慶元改今名)石崇觀(在南城縣西五里唐建/宋改冲虛後復今額)紫霄¶
　觀(在南豐縣西南九十里/唐建名妙仙宋改今額)靈都觀(在南豐治東南唐/建名元貞後改今)¶
　(額/)鶴仙觀(在新城/治東)脩仁觀(在南城縣/南三十里)¶
祠廟伍子胥祠(在南豐縣南六十里白社鎮唐開元中/里人甘仲振建又縣西亦有忠靖英烈)¶
　(廟祀/子胥)三真君祠(在軍山三真君相傳為晋浮丘翁及/其徒王□郭姒嘗逰此山宋時建祠)¶
　(祀/之)顔魯公祠(在麻姑山祀唐撫州刺史顔真卿宋蔡/柟詩太師罵賊眼欲裂由來大剛不護)¶
　(□堂堂忠義八十年與賊共生寜共滅㤗山可摧地/可䧟不可奪者公之莭奸邪盧杞知不知舌砥忠臣)¶
<pb:KR2k0008_WYG_053-11a>¶
　(頭上/血)四賢祠(在新城縣學宋建以祀郡人/李覯王無咎鄧潤甫吕南公)王侍宸祠¶
　(在府城内𤣥妙觀侍宸名文卿嘗遇異人授以道法/能召風雷宋徽宗朝號為金門羽客凝神殿侍宸賜)¶
　(賚一無所受時揚州大旱詔求雨乃仗劔噀水曰借/黄河水三尺後数日揚州奏得雨水皆黄濁元時始)¶
　(建祠至今/靈應益著)忠恊廟(在府治東宋時建/以祀唐忠臣張廵)孚祐廟(在府城/東八十)¶
　(里神曰三侯莫知氏名宋國子監簿吳浚記云有㓂/廹境忽大風雷晦㝠中見靈旗怒戈賊驚遁咸淳中)¶
　(賜/額)¶
陵墓李覯墓(在府城北/鳯凰山)曽致堯墓(在南豐縣南一十里/龍池鄉于易占祔葬)¶
　曽鞏墓(在南豐縣/南一十里)曽肇墓(在南豐縣東/北三十里)聶子述墓(在/南)¶
<pb:KR2k0008_WYG_053-11b>¶
　(城縣/東南)王無咎墓(在南城縣禮教鄉/宋王安石撰墓誌)包恢墓(在南城縣/南一十五)¶
　(里洪源/有祠堂)朱彦墓(在南豐縣/南二十里)程鉅夫墓(在南城/縣東南)龍母墓¶
　(在南豐縣南八十里宋吕南公記熈寜間農夫游賤/妻劉浴於溪遇黄犬廹而有娠産兩鮎魚以大缸貯)¶
　(之湏㬰雷電晦㝠魚失所在後三日劉亦死葬溪東/磯阜之上數日雨溪大漲衆見兩魚循繞墓所疑以)¶
　(為龍/也)朱大中墓(在新城縣/前楹山)何喬新墓(在廣/昌縣)張昇墓(在/南)¶
　(城縣南二/十一都)¶
古蹟舊南豐縣(在廣昌縣東一/十五里土屯耆)廢東興縣(在新城縣北/三十里東興)¶
　(鄉石/門里)廢永城縣(在新城縣北三里地名城頭二/縣俱吳置隋省唐復置尋省)麻姑¶
<pb:KR2k0008_WYG_053-12a>¶
　仙壇(在麻姑山有唐顔/真卿撰記并書碑)師姑壇(在府城東五十里相/傳昔有師姑卓錫居)¶
　(此壇毎出入上下必騎虎人/呼為騎虎大師今壇上有像)南城縣社倉(在縣南八/十里地名)¶
　(東平宋紹興中鄉民吳伸與其弟倫發私榖四千斛/以應詔因建社倉儲之今遺址及朱文公記尚存)¶
　熈春園(在府治北宋時/郡守遊宴之所)鄧紫陽石槨(紫陽名思瓘臨/川人隠麻姑山)¶
　(唐𤣥宗召為道士名紫陽奄忽而化遣中使送還本/鄉葬麻姑山頂及改葬棺中惟見牙簡香爐而已)¶
　七星杉(在麻姑山殿後嶺上圍二三丈/髙切雲漢横列七株故以星名)¶
名宦南北朝謝靈運(宋臨川内史愽學工詩在郡游放/有入華子岡及麻源第三谷詩)¶
　唐王昕(廣德初為南城縣令去民疾苦嘗建/客舘新亭獨孤及作記稱其善政焉)游茂洪¶
<pb:KR2k0008_WYG_053-12b>¶
　(開元中南豐縣令㤙威並行截溪水為五陂溉/田四千餘頃又鑿石渠以溉枯田迄今民祠之)獨孤¶
　及(寳應初為南豆令聞長安失守作詩寄所親/藹然忠義之氣為政簡静暇則以琴書自怡)宋慎¶
　釴(康定初知建昌軍治尚大體明/而不苛威惠並行民咸戴之)曹觀(皇祐中知建/昌軍李覯有)¶
　(詩送之云要知賢者善/居官法自嚴明性自寛)周旻(慶厯初南城主簿取豪/猾尤難治者一二人繩)¶
　(以法餘皆歛/迹不敢犯)李秠(兀豐中知南城縣政平訟理吕南/公作詩以羙之曰不馳幹𨽻擾租)¶
　(輸更秉公/心憫鹽課)陳繹(元豐中以翰林學士出知建昌軍賔/禮郡人吕南公為諸儒倡毎謂人曰)¶
　(吾不以左官為不可意而榮於/獲灌園先生灌園南公號也)蘇緘(知南城縣值嵗/凶里中藏粟者)¶
　(固閉以待價緘籍得其數先發常平穀定中價糶於/民掲榜於道曰某家有粟幾何令民用官價糴有勒)¶
<pb:KR2k0008_WYG_053-13a>¶
　(不出及出不如數者撻/於市以是民無艱食)管師仁(紹聖中知建昌軍有/善政力行教化表其)¶
　(行義人戴其/德為立生祠)承敷(紹興中知廣昌縣為政寛和儒而/好禮首建學校以興賢才推誠勞)¶
　(來民樂/從之)胡舜舉(紹興中知建昌軍政行俗變/既代去民作遺愛亭以頌之)趙公旦¶
　(紹興初知南城縣剛果有為去惡如讐愛民如/子創建學校士民為立生祠復立碑頌其德)趙公¶
　輔(知新城縣政尚寛和不用鞭/朴推誠勞來民樂從其令)李維芑(紹興中知新/城縣以愛民)¶
　(為本民之利病纎悉洞究省徭役興/學校以儒術飾吏事民立生祠祀之)崔與之(知新城/縣嵗適)¶
　(大歉有強發民廩者執其首折手足/以徇盗為止勸分有法貧富安之)徐鹿卿(知建昌/軍寛賦)¶
　(歛禁掊克汰賍濫抑強禦恤寡弱黥黠吏訓戍兵/剏百丈砦擇兵官城属縣治行大孚田里歌誦)楊¶
<pb:KR2k0008_WYG_053-13b>¶
　應亷(紹定中知南豐縣時縣遭冦燬民方飢饉而重/兵屯戍應亷究心荒政酬應有方軍無擅興而)¶
　(民不/告病)鍾季玉(淳祐中知建昌軍㑹有㫖江西和糴李/玉至郡纔半年属嵗旱度其經賦不能)¶
　(辦請於朝和糴/得减三之一)黄侅孫(淳祐中知南豐縣政尚平易/毫髪不私有西漢循吏風去)¶
　(任父老兒童遮道/泣别者數千人)饒應孫(景定初知建昌軍嘗脩軍/學及龜湖浮橋庶政畢舉)¶
　(時稱/其能)陳處乆(景定中知南豐縣絶私謁著公亷條綱/整飭四野肅清人以為可繼黄侅孫曰)¶
　(黄以寛平/陳以嚴明)方演孫(咸淳初知建昌軍以鹽酒息鉄錢/代納民稅於街道橋梁無不修葺)¶
　(而民不告勞/政化大行)元趙仁政(至元中建昌總管首興學校/振作士習選吏勸農嘗修城)¶
　(東橋以免病渉民甚/便之程鉅夫為記)夏瓊(至元中守建昌府剸繁治/劇庭無弊政蒞事嚴明吏)¶
<pb:KR2k0008_WYG_053-14a>¶
　(民畏服逺/近稱之)胡長孺(元貞初建昌教授攝録事問學宏/博為政得體民安其業風俗丕變)¶
　聶從政(大德中守南豊州其廵行境内必自齎粮清/苦而能持乆夙興晏罷修水利盡地力旱饑)¶
　(有/備)本朝林永齡(洪武初知廣昌縣在官清慎蕭然如/布衣愛民如子惟恐失所民亦愛之)¶
　(如父/母焉)張文琮(洪武中新城知縣持已亷慎作興學校/嵗饑不待請報輙發粟賑之遇旱必盡)¶
　(誠敬齋戒禱神大/雨即應邑人頼之)馮堅(洪武末為南豐縣典史均賦曰/稅鋤奸黠民作德政謡歌之)¶
　(山市晴山鳥鳴商旅行農夫耕老瓦盆中村/酒盈呌囂隳突不聞聲尋擢為監察御史)于濳(永/樂)¶
　(初為建昌知府性亷介不避權勢待吏卒甚嚴撫/黎庶以㤙不踰年政平訟理百廢具興郡人懐之)潘¶
　同(南豐知縣臨政嚴宻公庭肅静刑清/弊革盗賊屏息三載之間家給人足)劉敬(永樂中/建昌府)¶
<pb:KR2k0008_WYG_053-14b>¶
　(通判以亷勤勵已以誠信待人均/差役公賞罰吏民畏服四邑仰戴)廬坦(南城知縣剛/果善㫁庶事)¶
　(畢集時閩盗攻刼鄉村坦率兵/勦捕無遺縣境翕然服其㤙威)周思敬(永樂中知南/城縣明於吏)¶
　(事通乎民情故剖决詳允而不/為深文繩下縣稱治焉  省志)陳□(宣德初知建昌/府時民多鴛鷔)¶
　(□至治最強者十餘始知畏法復布教條施德意而/郡内治荆府内竪蕭韶擅作威福□以聞寘之法於)¶
　(是官校之屬歛袵畏/服四境晏然  省志)衡岳(宣德中以知府謫南豐知/縣清操介然不以顛仆易)¶
　(節存心制行動以古循良為法禄薄/不足養常於官舍種蔬以自給省志)楊諠(宣德間知/建昌府亷)¶
　(明公恕史畏民懐至於平役雪寃興/學厚俗修廢舉墜政績尤多焉省志)陳員韜(宣德中/知新城)¶
　(縣心存惠愛政/宜於民  省志)江浩(正統初知廣昌縣不任刑罰專/尚德化清節雅量人莫能及且)¶
<pb:KR2k0008_WYG_053-15a>¶
　(維新化理惠養黎元無志/不愛戴而稱頌之  省)黎忠(正統中建昌推官閩冦/攻䧟隣境忠選驍勇屢)¶
　(出奇謀以摧賊鋒議者謂非忠/則生民罹害不可勝言  省志)楊清(正統末建昌所/千户閩寇煽亂)¶
　(廣昌告急清統兵勦襲瀕行用鳯仙花染足指嘱家/人曰他日尋吾屍以此為識後與敵戰死之  省志)¶
　周禮(景㤗初建昌同知恬静寡慾蒞事公勤撫綏/民庶若慈母之於赤子時稱爲君子  省志)詹¶
　靖(景㤗中知廣昌縣存心忠厚處事/安詳言論正大衣食詹如  省志)陳陞(景㤗中知/南城縣性)¶
　(介而人不敢干以私家濵于滸治民商遊者必經其/門而不敢入其廬竟未能齎一私書以見亦未嘗委)¶
　(以挾一鄉物至家也志/人以是益憚之  省)陳勉(景泰中知南豊縣招逃移/䘏窮困鋤豪猾扶良善百)¶
　(廢具舉政聲大著未三載以憂去民歌之曰大尹志/陳政事新抑豪強撫良民男耕女織歌陽春  省)汪¶
<pb:KR2k0008_WYG_053-15b>¶
　澤(景㤗中知南豐縣忠厚之心施於有政清亷之志/守持以臨民卒于官行李蕭然幾不能還  省)王¶
　儀(景泰間以御史謫南豐典史鋤豪強恤/困乏拒請托蘇寃滯境内肅然  省志)謝士元(成/化)¶
　(中知建昌府興禮樂清獄訟大新學宫作樂器行射/法搆書萬卷貯講堂建祠以祀李覯繼表黄孝子譚)¶
　(節婦之門為敦化表忠勸諸生/生祠之為立碑頌其德  省志)嚴賔(成化中知南城/縣愛民甚切而)¶
　(自奉甚薄人目之/曰嚴豆腐  省志)李麟(成化中知建昌性亷介家人/無肉食者卒于官倒囊無鮮)¶
　(綺可殮止遺俸銀半錠僚佐/敬服而民至今懐之  省志)謝瑶(成化中南城教諭/學術醇正師範端)¶
　(嚴而啟廸生徒拳拳奨掖今祀于/學宫教澤入人之深如此  省志)秦䕫(成化中知建/昌府清慎有)¶
　(爲文章政事見稱於時/首建南豊祠堂  省志)袁仕鳯(成化中知廣昌縣亷/介風厲擿伏如神鋤)¶
<pb:KR2k0008_WYG_053-16a>¶
　(撃豪強姦黨/禠魄  省志)胡賛(成化中知建昌府清約如寒士不/為赫赫名而事有條理若素定坐)¶
　(属邑殘於冦謫官得報從容賦詩曰人於方寸求清/白官在朝廷任去留識者以是窺其襟度非以得䘮)¶
　(為意也/  省志)段敏(𢎞治初知新城縣亷惠明果察政之疵/以為民之病者皆剔而撫摩之凡有興)¶
　(作民不勞而事集/羣情感悦  省志)沈景(𢎞治中建昌同知亷静/寡慾才克佐理  省志)王佑¶
　(正德中知廣昌縣閩廣冦至民皆逃散勢絶援孤乃/引刀自刲其腹曰有城郭不能死守何以生為左右)¶
　(驚奪其刀後以援至寇稍退越七日/復突入佑倉皇赴敵遂死之  省志)鄧俊(正德間建/昌所千户)¶
　(嘗隄備廣昌有盗至并令夜去浹旬盗逼挾百出卒/不屈環女色誘之亦不亂獲全歸焉姚源盗熾俊奮)¶
　(欲自效凡戰数合皆利盗隂識之百弩惟攻俊馬忽/陥淖泥中盗磔殺之當道上其事優給其子  省志)¶
<pb:KR2k0008_WYG_053-16b>¶
人物唐危全諷(南城人豪勇任氣乾符末所在寇亂全/諷聚衆保鄉里中仁間詔以全諷為撫)¶
　(州刺史招懐亡/叛百廢具興)危伃昌(全諷弟同聚衆保鄉里歷官/新撫饒信四州刺史後為陽)¶
　(氏所敗奔杭州子德昭居家孝友事吳越掌文翰用/兵於閩機務悉以委之累遷至丞相德昭厚重多謀)¶
　(有輔弼才性嗜酒雖沉醉無怠事/易姓元氏孫元絳為宋參知政事)宋曽致堯(南豐人/五代時)¶
　(潔身不仕宋太宗時舉進士官至吏部郎中犯顔敢/言所著文集百餘卷子易占舉進士知如臯玉山兩)¶
　(縣嘗著時議三十篇致堯以孫布拜/相追封宻國公易占追封魯國公)危拱辰(南城人/性純孝)¶
　(十四五代父為吏題初月詩令尹異之令/專儒業淳化間舉進士累官至光禄卿)陳彭年(南/城)¶
　(人博聞強記年十三著皇綱論萬餘言真宗時上表/獻箴詳練儀制真宗器重之累官兵部侍郎卒贈右)¶
<pb:KR2k0008_WYG_053-17a>¶
　(僕射諡/文禧)黄曉(南城人大中祥符間進士流落銓調二/十年嘗謂大丈夫立世當自奮㧞豈能)¶
　(碌碌出人門下通判廬州轉運使陳杲以威懾下吏/有訟杲者朝廷遣曉鞠之人皆危曉謂屬部勢不可)¶
　(問曉治之以理畧不為意識/者歎服累官至職方貟外郎)危祐(南城人天禧間舉/進士出知邵州使)¶
　(者按治有所求祐告以民情不從因置笏曰某不敢/擾民以固位請遂歸百姓遮道留之尋遷太學博士)¶
　(以言事詆宰相謫守/亷州子固以善詩名)鄧希顔(南豊人咸平間舉進士/累官大理司直兼侍御)¶
　(史以危言讜論/為真宗所崇信)江白(南城人父禹錫有節義髙年不/仕躬自教授真宗時獻東封詩)¶
　(十五篇有詔嘉羙賜以粟帛嵗時遣使存問白景德/初進士為鄞縣尉父卒罷還負土營葬廬於墓側晝)¶
　(夜號泣將終制猶然有/甘露乏異事聞賜粟帛)過昱(南城人景祐間進士官/至都官郎中性至孝母)¶
<pb:KR2k0008_WYG_053-17b>¶
　(沒刻木為像事之父沒水漿/不入口者累日慕之終身)蔡冠卿(南城人父充天/聖間進士累官)¶
　(羣牧判官冠卿慶厯中進士為原武主簿遷下邽令/歷知鄢陵縣所至有惠愛遷大理少卿出知饒州後)¶
　(以河東饑又敵争地/出為晋守民頼以安)李覯(南城人通五經生徒常數/百人曽鞏鄧潤甫皆其髙)¶
　(弟為文章自成一家天下知其名皇祐間范仲淹薦/試太學助教後除太學説書既沒潤甫上其退居類)¶
　(藁皇祐續藁并後/集詔官其子參魯)許抗(南城人皇祐間進士嘗知郴/州鑿湖千餘頃民頼其利官)¶
　(至福建/轉運使)鄧潤甫(新城人舉進士真宗時知諌院嘗極/諌中人將兵及禁民耕墾前代陵寢)¶
　(累官端明殿學士盛有文名哲/宗初進尚書左丞卒諡安惠)王無咎(南城人嘉祐/初進士累官)¶
　(天台令棄官從王安石逰好書力學所在學者師之/後安石薦為國子直講命未下而卒有文集行世)¶
<pb:KR2k0008_WYG_053-18a>¶
　吕南公(南城人熈寜中一試禮闈不偶退築室灌園/益肆力文學絶意進取曽肇稱其讀書為文)¶
　(不事俗學安貧守道志希古人一時廷議/欲命以官未及而卒所著有灌園先生集)曽鞏(致堯/孫㓜)¶
　(警敏數千言一覧輙記嘉祐間舉進士歴知齊襄洪/福明亳滄州所至務去民疾苦入為中書舍人文章)¶
　(與歐陽修齊名世稱南豐先生/族兄叔卿舉進士官至著作郎)曽肇(鞏弟自㓜力學/為文温潤有法)¶
　(治平間舉進士歴事三朝更十一州所至有聲入為/中書舍人遷翰林學士與兄布同時居翰苑人以爲)¶
　(榮龜山楊時稱其立朝端/嚴有大臣體卒諡文昭)朱軾(南豐人嘗從曽鞏學/性寛夷輕財急義悉)¶
　(以祖業讓弟軫獨取故居曰此先人廬不可失也鄉/民熊禧饒革負官逋欲自裁軾傾囊濟之得不死仕)¶
　(為房州/司戸)朱京(軾子博學淹貫登進士甲科為太學録/神宗數召見論事擢監察御史弹劾無)¶
<pb:KR2k0008_WYG_053-18b>¶
　(所囘奪官至國子司業弟彦累官刑部侍/郎褒為屯田貟外郎襄知韶州皆有時名)符授(南豐/人元)¶
　(豆間進士性恬退不事干謁累官中奉大夫卒子行/中政和進士歷官知成都府所至有政績所著猥稿)¶
　(四十/卷)曽紆(鞏弟布之子以詞翰名世有志節建炎間/嘗力勸湖州郡將梁端㑹起兵勤王後官)¶
　(至真寳文/閣知衢州)曽怘(鞏孫補太學内舍累官通判温州湏/次于越建炎中金人䧟越被執怘見)¶
　(金酋辭氣不屈責以大義金人殺之肇孫悟舉進士/為亳州上曹金人破亳州悟被執抗辭慢罵衆刄劘)¶
　(之/)李㳙(南豊人其先居上黨駙馬都尉遵朂曽孫也/仕為鄂州崇陽令靖康之難奮然募兵以應)¶
　(勤王詔至蔡州與金人戰/死之髙宗録其忠官其子)蔡延世(南城人靖康中以/父武全材舉建炎)¶
　(中為建昌軍兵馬監押金騎猝至守倅皆遁延世紏/集士卒嬰城固守斬其使金人怒挑戰延世擊却之)¶
<pb:KR2k0008_WYG_053-19a>¶
　(遂領/軍事)李浩(建昌人早有文稱紹興中進士調饒州司/户累官直寳文閣知静江府兼廣西安撫)¶
　(浩質直渾厚立朝忠憤激烈言切/時弊人不敢干以私後徙居臨川)張大經(南城人紹/興中進士)¶
　(知龍泉儀真俱有善政孝宗召拜御史嘗論中人不/宜薦士以傷士風言皆切直風采振揚官至禮部尚)¶
　(書諡/簡肅)劉虢瑞(南城人紹興中進士學問優贍風義/凜然官至刑部侍郎龍圖閣學士)游¶
　少游(南豊人隆興間進士攝永興令郡吏督賦語侵/少游少游呪曰剥民之政吾不忍為命杖之又)¶
　(取宗室武斷者䋲以法豪猾歛迹遷知廬陵/縣通判南安軍背有善政官至朝散大夫)何坦(廣/昌)¶
　(人少貧好學淳熈中進士歷官提刑廣東杜絶/請托洗寃澤民斷獄得情以亷平為嶺南首稱)曽漸¶
　(南城人紹熈中進士官至工部侍/郎立朝有風節卒贈少師諡文荘)聶子述(南城人紹/熈中進士)¶
<pb:KR2k0008_WYG_053-19b>¶
　(官至吏部侍郎尋以制置使出師西蜀勲名益著已/而致政歸適有盗殺郡守朝廷遣将欲屠城子述單)¶
　(騎至麾下力陳民寃乃止殺/其渠魁民頼以安卒諡文定)鄧均(一名埛建昌人嘉/定中進士官至吏)¶
　(部侍郎踐履純粹政事寛平/所至以鄧佛稱之卒諡清惠)包恢(南城人世父約叔/父遜從朱熹陸九)¶
　(淵學恢少為諸父門人嘉定中舉進士歷仕郡縣所/至破豪猾去姦利政聲赫然官至僉書樞宻院事卒)¶
　(贈少保/諡文肅)趙崇嶓(南豊人嘉定間為石城令時冦賊横/虐崇嶓以恩信結將士討除元惡改)¶
　(淳安縣上䟽極論儲嗣末定及中人/專横官至朝散大夫有奏議曰雲藁)陳宗禮(南豐人/少貧力)¶
　(學淳祐中舉進士累官至端明殿學士僉書樞宻院/事兼參知政事以直言清節著卒贈旴江郡公諡文)¶
　(定/)陳堯舉(南豐人淳祐中進士官至通判臨江軍嘗/承江西運司檄考試廬陵士子㧞擢文天)¶
<pb:KR2k0008_WYG_053-20a>¶
　(祥人謂其知人居官甘澹泊無/一毫妄取學者尊為鳯岡先生)趙與稙(南豊人㓜敏祐/悟工詞章淳)¶
　(中舉進士知醴陵縣嚴州兵變命往知其州單易/車入郡平冦亂擢知臨安府清介簡約臨民平)蕭雷¶
　龍(新城人景定中進士通判衢州權知府事元兵薄縣/城于勢不可支將趨入閩為同安武人獲送縣權)¶
　(劉聖仲素與雷龍有怨殺之後聖仲北來泊舟小孤/山有巨艦衝前建大旗書曰蕭知府兵繼見雷龍坐)¶
　(船上聖仲大呼有/頃不見遂驚死)元程鉅夫(南城人元初見知於世/祖官至翰林學士承㫖)¶
　(毎有章䟽言民間利病及請捜訪賢才世祖皆嘉納/之卒諡文憲追封楚國公有雪楼文集子大本克承)¶
　(家學歷官/著作郎)黄覺經(南城人五嵗因亂失母稍長誓天/誦佛書願求母所在乃渡江渉淮)¶
　(行乞而往衝風冐雨備歴艱苦凡三十八/年至汝州梁縣得之至治中旌表其門)江學庭(南/城)¶
<pb:KR2k0008_WYG_053-20b>¶
　(人仕至國子祭酒文章事業推重當時後/進仰之若山嶽然卒贈莒國公諡文正)髙必逹(建/昌)¶
　(人五嵗時父明大忽棄家逺逰莫知所之必達既長/晝夜哀慕乃娶妻以養母而歷徃四方求其父十餘)¶
　(年始得之黄州全真道院中學道三十年矣必逹叩/頭哀號乞歸父不得已乃還家孝養篤至鄉里稱之)¶
　吳德新(建昌人工醫留京師乆之常往寜夏㑹盗至/被執脅使䧏德新厲聲我生為元人死作元)¶
　(鬼誓不從爾賊賊乃曵之井上陽欲擠之德新偶得寛/即自投井中仰罵賊下射矢貫其頂罵益力賊以土)¶
　(埋井/而去)本朝吳毅(南城人性敏學贍學者尊稱為學海/先生洪武初徴拜博士典籖預修大)¶
　(明律令尋致仕歸教授郷里為/文古雅不事雕琢有學海集)朱大中(新城人博學/能文洪武初)¶
　(為國子助教侍從講書多所禆益後致仕歸仍給俸/尋復徴聘而大中已沒詔賜楮幣以营葬官其一子)¶
<pb:KR2k0008_WYG_053-21a>¶
　程新(新城人洪武中由鄉舉歷官勤/慎練逹政務累陞兵部侍郎)李永年(南城人/性敏學)¶
　(慱洪武中入郡庠專業春秋永樂初登進士第為庶/吉士歷遷吏部貟外郎才能茂著官至山東布政司)¶
　(叅/政)鄭誠(南城人永樂間為國子生選擢吏部司務端/慎勤謹歷遷文選貟外郎中掌選精宻宣德)¶
　(初進陞本部右侍郎儀矩修整奏對明/辯事上接下恭而有禮士類咸推重之)饒禮(南城人/自㓜敏)¶
　(學識者知為偉器永樂中為國子生授浙江道監察/御史秉道疾邪得風憲体累遷河南左布政使為政)¶
　(寛恕惠澤及人一/方黎庶咸愛戴之)鄧棨(南城人永樂間進士擢監察/御史舉清軍伍有能聲特遷)¶
　(陜西按察使清譽益彰進陞右副都御史扈/從北征卒于師詔贈右都御史官其一子)程南雲¶
　(南城人永樂間以能書徴起與修永樂大典授/中書舍人累官太常卿尤精篆𨽻為時所尚)甘霖¶
<pb:KR2k0008_WYG_053-21b>¶
　(南豐人永樂丙戌進士為御史執法不阿有黄主事/者鄉人也失律笞殺之不少貸衆愕然曰張鎮周不)¶
　(過如此才敏甚與/李立齊名  省志)趙禮(南豐人永樂壬辰進士嘗校/兩浙士極稱姚䕫既而夔魁)¶
　(南省旋魁天下其明於知人/若此歷官提學副使  省志)李立(南豐人永樂乙未/進士為監察御史)¶
　(亷重剛正不輕許予發姦擿伏風紀肅然貪墨者望/風避去金壇縣民被誣為叛五里餘亷得其情為平)¶
　(反之上目為小李而不/名仕終按察使  省志)頼巽(廣昌人永樂己未進士/為監察御史亷正有威)¶
　(執法不撓官吏敬憚嘗出使廣東待占城使臣私相/語曰此御史嚴肅威斷不可犯累官按察使  省志)¶
　饒晞(南城人由監生歷官工部時营建北京公務繁/劇晞以練歴幹濟事充集署大司馬事得大臣)¶
　(體九載遷廣西恭議自始至終以亷慎持巳以志/剛直臨政及卒衣衾僅以為殮嚢篋蕭然  省)頼瑛¶
<pb:KR2k0008_WYG_053-22a>¶
　(廣昌人永樂戊戌進士為監察御史剛明直亮遇事/敢言激揚善惡允愜輿情憲度肅清獄無寃滯累官)¶
　(至叅政/  省志)何文淵(廣昌人永樂戊戌進士為監察御史/考察四川風紀振肅時久旱輙兩人)¶
　(謂御史雨經貴州楊宣慰謁以銀器文綺笑而却之/嘗有以郷誼遣子間道遺金詞曰行必贐禮也且道)¶
　(逺地僻無知者文淵正色拒之愧而退後名其舘為/却金舘進吏部尚書甄别精當嘉猷讜論布滿朝廷)¶
　(而流被天下真所謂/一代之能臣也省志)掲稽(廣昌人永樂辛丑進士居/䑓官正色立朝介然有守)¶
　(出外治亷恕忠勤赫然有聲海南天妃廟靈應使者/過必祭焉稽當考察時渡此惟投一詩云秉心玉潔)¶
　(與氷清黜陟亷貪佐聖明若載苞苴并土/物任教沉在此滄溟仕至兵部侍郎省志)饒秉鑑(廣/昌)¶
　(人正統中鄉舉状貌古臞若不勝衣然才氣鋭甚於/天下事無不可爲者當官苦心焦思晝夜不息官至)¶
<pb:KR2k0008_WYG_053-22b>¶
　(亷州太守及退休尤惓惓於厚俗濟人又/倡為義倉修水利所著春秋提要  省志)俞泰(南城/人正)¶
　(統中由監生爲御史激濁揚清有聲于時孜孜以正/綱紀去貪□理寃抑是務風紀肅然豪猾不敢肆至)¶
　(於處巳待人斷獄應事皆敬/慎詳宻官至廣西僉事省志)左賛(南城人天順丁丑/進士歴吏部郎中)¶
　(豪邁不覊至其為文謹䋲尺崇禮致讀之温然可愛/尤精於𨽻端重奇古得二蔡筆意爲憲宗所稱善官)¶
　(至右布政使/而卒  省志)黎崇(南城人居父䘮哀毁踰禮啜糜飲/水三日不進塩菜旦夕哭臨不輟)¶
　(及葬結廬墓側三年不櫛沐不留意於家事惟以文/公家禮自䆒終䘮猶縞衣糲食每遇譚日輙嗚咽流)¶
　(涕與同邑潘烈新城余永夀/皆以孝行重於鄉國  省志)何喬新(景泰甲戌進士/歴刑部郎中福)¶
　(建按察副使河南按察使湖廣布政右副都御史廵/撫山西終刑部尚書致仕卒喬新性剛介寡與筮仕)¶
<pb:KR2k0008_WYG_053-23a>¶
　(即誓不营私不阿權貴不以愛憎爲賞罰守其誓終/身不渝掌刑曹屬吏畏其嚴明拒絶請託或脅以禍)¶
　(福皆不顧所著有周禮註觧左傳擷英宋元/史臆見椒丘集贈太子少傅諡文肅  省志)張昇(南/城)¶
　(人成化己丑状元任翰林修撰歴左春坊左賛善左/庶子兼侍講因災異陳言劾奏大學士劉吉詞甚激)¶
　(直左遷南京工部員外郎後以薦復原秩陞少詹事/兼侍講學士尋陞禮部侍郎尚書宦業益懋凡周祀)¶
　(典擇賢才禁奢靡重名器省供應可身任者次第行志/之致仕卒贈太子太傅諡文僖所著有柏崖集  省)¶
　江澂(南城人成化辛丑進士歴知黟建平寜海三縣/所至亷静有聲其行政能以三代井田經界為)¶
　(重奏行親為履畆定賦湮圯者悉罷其征且致麥秀/兩岐之瑞陞松江同知改淮安節愈厲聲愈馳擢四)¶
　(川僉事清理屯田塩法公私/皆便三載墾乞致任  省志)羅玘(南城人少負才氣/成化丁未進士選)¶
<pb:KR2k0008_WYG_053-23b>¶
　(翰林庻吉士進編修陞侍讀與修大明㑹典進南京/太常少卿公直自持人不敢千以私釐正数十年宿)¶
　(弊遷南京吏部右侍郎正體統慎交接署國子監事/以端風化爲本凡陳謨皆大本急務建儲二䟽尤剴)¶
　(切不畏斧鉞竟謝病歸足不履城府逆濠嘗遣内使/餌以金錠織錦覺而逃之深山濠叛時方病亟得知)¶
　(府曽璵約共討賊書猶毅然力疾荅之遂卒謚文/肅賜祭葬䕃叙其子所著有圭峯文集行世省志)夏¶
　泉(南城人任蘇州府通判蒞政亷勤平海冦有功乞/休進階奉訓大夫致仕卒郡表其治状列名宦祠)¶
　(省/志)廖秉綏(廣昌人性友愛五世同堂婦入門無敢言/分異者衣製無專有随便長短服之羅一)¶
　(峯倫髙其誼廼造其廬言于有司旌/其門曰雍睦復為文以揚之  省志)¶
列女侯氏(宋南豐人謝泌妻家貧事姑孝謹盗起逺近/逃避姑疾篤不能去侯號泣姑側盗逼之侯)¶
<pb:KR2k0008_WYG_053-24a>¶
　(寜死不從盗刄之仆溝中賊退漸蘇見一篋在側發/之皆金珠族婦以為己物侯悉歸之後夫與姑俱亡)¶
　(子幼父母欲更嫁之侯不從曰/寜忍貧養子雖餓死亦命也)樂氏二女(宋南豐人/父以鬻果)¶
　(爲業紹定初盗入境其父買舟挈家走建昌/盗掠其舟将逼二女俱不從一赴水一見殺)危氏(南/城)¶
　(人寗顔孫妻稟性貞潔夫亡時年二十七誓不二志/翁姑老而子㓜危氏勤紡績以資養翁姑歿营葬盡)¶
　(禮守莭四十四年而卒洪武/二十四年旌表其門  省志)黄氏(新城人適凃欽登/進士任乳源丞覆)¶
　(舟死黄氏聞訃哀毁骨立誓不改莭教子順登甲申/進士官禮部主事姆儀在人間至今言及之  省志)¶
　劉氏(南城人張孺文妻孺文逝時年二十六婣戚憐/其子㓜家貧咸勸改適劉氏以不活為誓朝夕)¶
　(號泣䘮明守莭三十餘年正統三年旌表其門何文/淵詩云海水隂雲日枯桑嵗晚時四序有推遷寸心)¶
<pb:KR2k0008_WYG_053-24b>¶
　(無改移/  省志)朱氏(南豐人謝勝華妻年二十六而夫卒子/㓜家貧躬織絍以養老姑壬辰兵亂歷)¶
　(艱危不少變姑沒號哭遂䘮志/明正統三年旌表其門  省)劉氏(廣昌人陳希妻夫/亡劉年二十五甘)¶
　(貧守志誓不再適有司以其志/行卓異奏聞旌表其門  省志)劉氏(廣昌人年十九/適張世昌生二)¶
　(子俱亡世昌病二年不起劉侍湯藥不離左右世昌旌/卒劉㧞髪納于棺中誓不改節卒踐其言景泰三年)¶
　(表其門/  省志)聶氏(廣昌人年十六配何本容相守十年生/子三女一而容病連月不起聶買藥刲)¶
　(股救治極力至忘寢食身雖疲而事之尤謹及容卒/聶伏尸以哭聲常哽咽聞者悲哀終身無玷足爲鄉)¶
　(閭之法景泰三年/旌表其門  省志)譚氏(南豐人年十九適傳志華閲/九月而志華卒居孀守莭事)¶
　(舅姑益謹父娶繼母捍戾譛逐諸子譚因規諌憾之/謀奪其志宻聘鄉人威姓者而譚不覺一日誘之歸)¶
<pb:KR2k0008_WYG_053-25a>¶
　(寜見威備粧具請期意必爲已哭謂父曰夫死肉末/寒何忍爲禽獸之行乎事亟遂潜匿樓複壁中水漿)¶
　(不進者累日知府謝/士元爲之傳  省志)掲氏(廣昌人髙宏妻宏以較藝/卒建昌家僮歸之掲迎于)¶
　(邑之東門外哭拜畢遂自肩輿襯若男子素歴者然/既殯朝夕哀哭屢絶而甦越月餘以鎻鑰納兒䄂中)¶
　(誘之出户遂自縊死年二十八邑令/袁士鳯上其事旌表復其家  省志)李氏(廣昌人何/永孚妻嬪)¶
　(時年十四越二年孚卒何弛容釋粧每欲與俱柩前/設一木凳兀坐而哭櫈爲之刓事姑如事母姑病朝)¶
　(夕祝告請以身代姑病勿興李哭曰吾所以不亟死/者爲姑在也姑既逝吾何生爲哀慟嘔血不一月而)¶
　(死志/省)儲氏(南豐人丘宏妻正德間流賊倅至宏方臥/病度不能免自赴水死儲随之牽裳而溺)¶
　(省/志)李氏(廣昌人黄某妻正德辛未流賊破縣李出亡/于牛鼻嘴賊執欲汚之罵曰我儒家婦不幸)¶
<pb:KR2k0008_WYG_053-25b>¶
　(被汝執欲殺即殺豈從汝耶賊復持其子刼之李亦/不顧仆地求死賊遂刄之邑令梁榮作詞哀之遣祭)¶
　(于其墳/  省志)掲氏(廣昌人劉敏妻年十六歸敏閱七月敏/疾革嘱揭改適掲號泣曰脫有不幸當)¶
　(相從于地下但念公姑垂老妾誓死無他敏終毁幾/滅性舅卒夫之姊文黄文顯規謀鬻産之利百計用)¶
　(窘圖改其操掲忿詈欲自經操執益勵縣令江/上其事詔有司旌其門卒年七十有六  省志)何氏¶
　(廣昌人魏寵妻年二十有五䘮所天居孀守節正德/五年流賊猝至家人各奔竄何不知所從乃携㓜孩)¶
　(走伊母家途遇賊掠之行何義不受汚大慟賊奪/子而刄之何遂投水死明旦見其屍若生  省志)¶
仙釋麻姑(王方平之妹修道得仙嘗與方平降吳門蔡/經家麻姑手爪似鳥蔡經見之心中念背癢)¶
　(時好以此爪爬之方平即知乃鞭經曰麻姑神人也/何敢如是宴畢命駕昇天而去後居建昌山中因號)¶
<pb:KR2k0008_WYG_053-26a>¶
　(麻姑山唐開元中立廟壇/側累封虛寂冲應真人)饒廷直(唐南城人第進士/嘗過武昌游黄鶴)¶
　(楼忽遇異人授以祕訣自是不邇妻妾修然端居後/為鄧州通判卒其柩還鄉舁者覺甚輕盖尸觧云)景¶
　祥禪師(南城人少警敏削髮叅禮名師受戒後進明/湘真如法席心法益明四方迎請之書踵至)¶
　(俱辭之㑹泐潭鍾陵帥必欲得之使者三往返不得已/乃行宋宣和中浩然歸老秀峯之下未幾爲范丞相)¶
　(奏居浮山久/之跏趺而逝)行保(南城人㓜慕禪教入慈真院為僧/戒行老成言訥心明洪武中住持)¶
　(演法寺又住持天寜寺大振宗風叢林歸之後舉天/下髙僧十一人行保與焉永樂初無疾端坐而逝)¶
　¶
　¶
<pb:KR2k0008_WYG_053-26b>¶
　¶
　¶
　¶
　¶
　¶
　¶
　¶
　明一統志卷五十三¶
