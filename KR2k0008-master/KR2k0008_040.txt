# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.679061
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十
<pb:KR2k0008_WYG_040-1a>¶
欽定四庫全書¶
　明一統志卷四十¶
　　　　　　　　　　　　明　李賢等　撰¶
　　湖州府(東至直隸蘇州府呉江縣界六十里西至/直隸廣徳州界一百三十里南至杭州府)¶
　　　(仁和縣界一百二十里北至蘇州府呉縣界一/十八里自府治至南京七百二十里至京師四)¶
　　　(千三/百里)¶
　　　(糧四十七/萬石零)¶
建置沿革禹貢揚州之域天文斗牛分野古為防風氏¶
<pb:KR2k0008_WYG_040-1b>¶
　之國春秋時屬呉後屬越戰國時屬楚為菰城秦置¶
　烏程縣介於㑹稽鄣兩郡之間漢初屬荆國景帝時¶
　屬江都國元狩初為㑹稽丹揚二郡地東漢屬呉及¶
　丹揚郡三國呉始分置呉興郡治烏程縣梁兼置震¶
　州陳罷州仍為呉興郡隋初郡廢以其地屬蘇杭二¶
　州仁夀初置湖州取太湖為名大業初州廢復分屬¶
　呉餘杭二郡唐復於烏程置湖州天寳初改呉興郡¶
　乾元初復為湖州屬江南道乾寧中陞忠國軍節度¶
<pb:KR2k0008_WYG_040-2a>¶
　五代呉越奏改宣徳軍宋改昭慶軍又改州曰安吉¶
　屬浙西路元置湖州路本朝改為湖州府領州一縣¶
　六¶
　烏程縣(附郭秦置烏程縣屬㑹稽郡因烏氏程氏善/釀故名漢永建中改屬呉郡孫呉於此置呉)¶
　(興郡隋罷郡以縣屬蘇州尋置湖州宋屬安吉/州元屬湖州路本朝因之編戶二百六十七里)歸安¶
　縣(附郭本烏程縣地宋太平興國中析其東南境置/歸安縣以呉越王歸土故以歸安為名元仍舊本)¶
　(朝因之編戶/三百五里)長興縣(在府城西七十里秦為障郡地/漢為烏程故障縣地晉分置長)¶
　(城縣屬呉興郡隋初省入烏程尋復置屬蘇州大業/中屬呉郡唐初置綏州又改名雉州尋廢州以縣屬)¶
<pb:KR2k0008_WYG_040-2b>¶
　(湖州五代時呉越改為長興縣宋屬安吉州元陞為/長興州本朝改名長安尋復舊洪武二年改為縣編)¶
　(戶二百三/十六里)徳清縣(在府城南九十里本漢烏程縣地/孫呉為永安縣地晉以後為武康)¶
　(縣之東境唐析置武源縣屬湖州景雲初改曰臨溪/天寶初改為徳清縣宋元仍舊本朝因之編戶二百)¶
　(一十/四里)武康縣(在府城南一百七十里本漢烏程縣餘/不郷之地孫呉析置永安縣屬呉興郡)¶
　(晉改武康縣隋初縣罷尋置屬餘杭郡後屬湖州隋/末李子通置安州又改武州唐廢州以縣屬湖州五)¶
　(代時屬杭州宋屬安吉元屬湖/州路本朝因之編戶六十三里)安吉州(在府城西北/一百二十里)¶
　(本漢丹陽郡故鄣縣地東漢析其南境置安吉縣仍/屬丹陽晉屬呉興郡梁陳屬陳留郡隋入綏安縣屬)¶
　(宣州後復置唐初屬桃州尋省入長城復置屬湖州/宋元縣仍舊本朝初因之正徳二年陞為州編戶六)¶
<pb:KR2k0008_WYG_040-3a>¶
　(十七里/領縣一)孝豐縣(在府城西南九十里本安吉縣地𢎞/治元年析置孝豐縣後安吉陞州因)¶
　(屬焉編戶/五十三里)¶
郡名呉興(呉/名)霅川(以川/名)¶
形勝江表大郡呉興為一(唐顧況刺/史㕔璧記)山澤所通舟車所¶
　㑹雄於楚越(同/上)南國之奥(宋張方平/湖州學記)五湖之表(郡國/志)¶
　山水清逺(宋蘇軾墨/妙亭記)江外佳郡(宋司馬光詩江外饒/佳郡呉興天下稀)¶
　州在呉江之南震澤之隂(元/志)蒼峰北峙羣山西迤(元/趙)¶
　(孟頫呉/興賦)¶
<pb:KR2k0008_WYG_040-3b>¶
風俗人性敏柔而慧(三朝國/史志)儒風盛於東南自湖學始¶
　(舊/志)自江左而後清流美士餘風遺韻相續(宋張方平/湖州學記)¶
　其民足於魚稻菱蒲之利寡求而不爭(宋蘇軾墨/妙亭記)其¶
　人夀其風信實(宋李方直/白蘋堂記)土風淳厚習俗歸美(元長/興州)¶
　(志/)家有詩書之聲戶習㢘耻之道(元趙孟頫/呉興賦)¶
山川峴山(在府城西五里本名顯山晉太守殷康建亭/於上名顯亭唐改曰峴山山多石草木疎痩)¶
　(宋蘇軾詩苕水如漢水粼粼鴨頭青呉興勝/襄陽萬瓦浮青㝠我非羊叔子愧比峴山亭)□山(在/府)¶
　(城東北五里東臨大溪/西帶長犢山上有亭)浮玉山(在府城南七里玉湖/中巨石如積坡陀磈)¶
<pb:KR2k0008_WYG_040-4a>¶
　(礧不以水盈縮為髙卑故名此山之南兩小峰參差/曰上下釣魚山元趙孟頫詩玉湖流水清且聞中有)¶
　(浮玉之名山千帆過盡暮/天碧惟見白雲時往還)毘山(在府城東九里山最/近城取毘為名言其)¶
　(近也唐桞渾嘗建亭於上元趙孟/頫記謂逺樹微茫中突若覆釡)仁王山(在府城西/北九里舊)¶
　(名鳯凰山世傳昔人以山有/王氣遂鑿其頸通舟為小河)車蓋山(在府城南九里/上有車蓋亭晉)¶
　(太守殷/康建)何山(在府城南一十里舊名金蓋山晉太守/何楷嘗居此讀書因名宋蘇軾詩今古)¶
　(何山是勝遊亂峰縈轉繞滄洲雲含老樹明還滅/石礙飛泉咽復流元趙孟頫有雪後遊何山詩)道¶
　塲山(在府城南一十二里唐時有僧寓此因名道塲/宋蘇軾詩道塲山頂何山麓汪藻云遊道塲山)¶
　(者如入王侯之家過何山者如造/髙人𨼆士之居元趙孟頫有詩)别鮮山(在府城東/一十三里)¶
<pb:KR2k0008_WYG_040-4b>¶
　(爾雅曰小山别大山鮮註曰不/相連此山孤秀不相連屬故名)西余山(在府城東一/十八里元趙)¶
　(孟頫記越玉湖而東與車蓋對峙者曰上下河口山/又東四小山衡視則散布不屬從視則聯若鱗曰沈)¶
　(長曰西余曰/蜀山曰烏山)衡山(在府城南一十八里左傳襄三年/楚子伐呉克鳩茲至於衡山即此)¶
　(一名横山以其山形横/立故名山舊有項羽祠)法華山(在府城西北一十八/里亦名石斗山晉王)¶
　(羲之嘗/遊此)卞山(在府城北一十八里髙六千丈非晴天/爽月不見其頂山有似玉之石因名亦)¶
　(名弁山其下有玲瓏山石皆嵌空有唐人詩刻又有/别峰號西陵山呉主孫皓葬父處元趙孟頫詩出郭)¶
　(聞鶯語穿林散馬蹄磵松何欝欝春草又萋萋白/石那堪煑丹崖尚可梯平生愛髙興只合此幽棲)昇¶
　山(在府城東二十一里亦名烏山以古烏巾氏所居/一名歐餘山又名歐亭山昔越王無疆之子蹄封)¶
<pb:KR2k0008_WYG_040-5a>¶
　(於歐餘山之陽為歐陽亭侯子孫因以為氏晉太守/王羲之嘗登此山顧謂賔客曰百年之後孰知王逸)¶
　(少與諸卿至此乎/後人因名昇山)西塞山(在府城西二十五里唐張/志和詩西塞山邊白鷺飛)¶
　(桃花流水/鱖魚肥)湖趺山(在府城東南二十五里漢薊子訓/𨼆於餘不卿卒葬於此山側有湖)¶
　(廣二百頃/名湖趺漾)白鸐山(在府城西北二十六里連亘長興/縣東南昔鄉人姚紾化鸐來此後)¶
　(因/名)孺山(在府城東二十八里三呉地記漢徐孺子哭/友人冀州刺史姚元起於此後人慕之因以)¶
　(名/山)杼山(在府城西南三十里陸羽記昔夏后杼/廵狩之所後人因名今山下有夏王村)石城¶
　山(在府城西南三十里昔烏程人嚴白虎於此壘石/為城與吕䝉戰至今山上有弩臺烽樓走馬將臺)¶
　(遺/址)九乳山(在府城西南三十一里/下有九峰其形如乳)黄蘖山(在府城西/南三十五)¶
<pb:KR2k0008_WYG_040-5b>¶
　(里梁光禄卿江/淹賦詩之所)小雷山(在府城北三十六里太湖中/有大雷小雷二山相距六十)¶
　(里小雷乃洞庭東山屬烏程大雷乃/洞庭西山屬長興二山間多出美石)葛仙山(在府城/南五十)¶
　(里晉葛洪嘗𨼆此山職方圖志葛仙煉丹處天下十/有三烏程居其一又有菁山與此相連世傳乃洪種)¶
　(黄菁/之地)東抺山(在府城西南五十四里突兀如在菰/蒲溪泊之中峰巒蓊秀上有浮圖)呉¶
　疁山(在府城西南六十六里疁燒田也/昔有呉氏於此燒山為田因名)三山(在府城/東北七)¶
　(十二里太湖中白波四合三點黛色晉陸雲/贈顧彦先詩我家五湖隂君住三山陽謂此)馬鞍山¶
　(在府城西南七十六里以/形似名連屬武康北境)銅山(在府城西南九十五/里一名銅峴山括地)¶
　(志呉采鄣山之銅即此山之西屬安/吉縣其南屬武康縣前溪發源於此)含山(在府城東/南一百八)¶
<pb:KR2k0008_WYG_040-6a>¶
　(里張𤣥之山墟名云震澤東望蒼/然茭葦烟蔚之中髙丘卓絶謂此)莫干山(在府城西/南一百五)¶
　(十里上有鑄劒池旁有磨/石世傳為呉王鑄劒之所)包山(在烏程縣境呉都賦/指包山而為期謂此)¶
　(或云即古夫椒山史記越王勾/踐棲呉王夫差於夫椒之上)戍山(在長興縣西三/里一名夫㮣山)¶
　(昔呉王夫㮣於此築戍城故名梁呉興太守張嵊與/御史中丞沈俊亦於此築城以捍侯景本朝初元帥)¶
　(耿炳文嘗於此點/軍今為點軍山)雉山(在長興縣北五里梁武帝時/有童謡曰烏山出天子故江)¶
　(左以烏名山者皆鑿之惟此山不/經鑿陳髙祖此處人果應其謡)藝香山(在長興縣/北一十五)¶
　(里相傳為西施種香/之所又名湖陵山)吕山(在長興縣東南二十里呉/將吕䝉屯營於此故名亦)¶
　(名程/山)飛雲山(在長興縣西二十里山南有風穴故雲/霧不得靄鬰於其間劉宋置飛雲寺有)¶
<pb:KR2k0008_WYG_040-6b>¶
　(石泉沙渚/松門竹巖)葅中山(在長興縣西北二十五里忻湖山/墟名云昔呉王於此山取蔬為葅)¶
　(後因/以名)夏駕山(在長興縣東南三十六里夏后杼南/巡至此因名上有石鼓又名石鼓山)方¶
　山(在長興縣西南四十里以其頂方故名昔陳文帝/為信武將軍自長城縣遣二千人夜下方山津即)¶
　(此/地)堯市山(在長興縣西北四十里堯時洪水民避難/於此成市今山上有池廣一畝山下有堯)¶
　(廟/)呉山(在長興縣南四十三里昔呉王送女至此/山梁呉均卜宅於此唐呉筠復居之因名)八¶
　座山(在長興縣西南四十五里唐呉珙呉頊呉崧皮/光業林鼎羅𨼆韓必何肅居此號八友後人因)¶
　(名八/座)西顧山(在長興縣西北四十九里亦名呉望山/昔呉王闔閭嘗登姑蘇望五湖見山因)¶
　(名/)烏瞻山(在長興縣北五十里昔有烏子瞻望此山/上曰可以避難養道為𨼆者所居故名)¶
<pb:KR2k0008_WYG_040-7a>¶
　鳯亭山(在長興縣西北五十里/相傳昔有鳯棲於此)白鹿山(在長興縣西/五十里舊名)¶
　(嵓山呉王闔閭時/有白鹿見此因名)義鄉山(在長興縣北六十里晉太/守周玘舉義兵平石&KR1413;陳)¶
　(敏等賊立義鄉/縣因以名山)西噎山(在長興縣西北六十里有澗/水北流西向峻狭其聲嗚咽)¶
　(因名近此有赭/石懸日二山)青山(在長興縣南六十里山有石竇/通太湖及洞庭山冬月常煖色)¶
　(如黛/青)浮雲山(在長興縣西南六十里上有七/十二墩久旱山頂生浮雲即兩)四安山¶
　(在長興縣西南八十里山四面平廣故名四/安有水流㑹苕溪亦名四安溪又名周瀆)九龍山¶
　(在長興縣西南一百二十里山有隴/悉作龍形因名即石墩山之隂也)呉憾山(在徳清/縣治西)¶
　(南昔呉王憾越王傷父之足進軍征之於此築壘又/唐李光弼偏將辛孜嘗築城於此平朱覃姚廷等賊)¶
<pb:KR2k0008_WYG_040-7b>¶
　(故又名/城山)呉羌山(在徳清縣治東南漢髙士/呉羌避王莽之亂𨼆此)東主山(在/徳)¶
　(清縣東北三里梁侯景圍臺城右將軍沈恪主此山/晝夜拒戰以功封東興侯因名今呼為百僚山山之)¶
　(東有五子石相傳有/仙人嘗弄石於此)徳清山(在徳清縣東四里一名/烏山昔有烏巾者居此)¶
　(山其家能美釀宋鮑照有登/烏山詩唐天寳中改今名)金鵞山(在徳清縣西北/五里後漢海昏)¶
　(侯沈戎葬其上有金鵞飛集三鳴而去/其後沈氏通顯諺云金鵞鳴沈氏興)蠡山(在徳清/縣東北)¶
　(一十五里舊傳有/范蠡故居因名)茅山(在徳清縣東北一十五里/相傳三茅君嘗𨼆此山)葛¶
　山(在徳清縣東北一十八/里上有葛仙翁遣跡)金紫山(在徳清縣北一十/八里郡城丁氏葬)¶
　(此山後贈金紫/光禄大夫因名)敢三山(在徳清縣東北二十一里以/山在敢村南有呉丞相故居)¶
<pb:KR2k0008_WYG_040-8a>¶
　望洛山(在徳清縣南二十九里晉永嘉/中洛人過江多登此山以望洛)囚女山(在徳/清縣)¶
　(北三十里東漢青州刺史姚恢與海昏侯沈戎過江/卜居柯田山恢女密報戎戎先居之恢囚女於此後)¶
　(又因/名)烏囘山(在武康縣北三里平田間突/起一峰古人多登髙於此)石城山(在/武)¶
　(康縣西南三里漢末赤眉之/亂邑人壘石城以禦冦因名)石嶠山(在武康縣西南/四里山頂有石)¶
　(嶠甚峻滑亦/名七里嶠)水安山(在武康縣西五里舊永安/縣以此山名亦名銀山)獨孤¶
　山(在武康縣西北五里唐獨孤及宰是邑作/亭於上因名此山之西有几山形如几案)招賢山¶
　(在武康縣西北七里又縣北十五里/有郭林山相傳皆晉郭文舊𨼆處)響應山(在武康/縣西八)¶
　(里人經此山随語有應聲故/名山下有龍湫號碧玉潭)白鵠山(在武康縣西一/十里亦名鵲山)¶
<pb:KR2k0008_WYG_040-8b>¶
　獅子山(在武康縣東一十餘里首枕大溪盤/跼如狻猊形其東北接歸安縣界)銅官山¶
　(在武康縣西北一十五里唐改名武康山世傳呉王/濞采銅於此山下有二坎號銅井傍有石鷰洞燕之)¶
　(𨼆見以春秋/分與巢鷰同)沈壁山(在武康縣東北一十五里山有/九峰迤邐相接昔沈氏自東陽)¶
　(徙永安居/此故名)仙臺山(在武康縣東北一十八里世傳黄/初平煉丹處山頂有臺臺北有逍)¶
　(遥堂遠望湖杭之境如在目前此山之北有/羊没山即初平叱羊化石處俗呼楊梅山)封山(在/武)¶
　(康縣東一十八里古防風氏封守/之地又名封禺山唐改為防風山)石山(在武康縣北/二十里南齊)¶
　(書記沈道䖍𨼆居/於石山精舍即此)禺山(在武康縣東南二十里古防/風氏所都呉興志云禹十二)¶
　(代孫帝禺/所居故名)金山(在武康縣西南二十里一名金車山/山巖有泉産金色魚相𫝊昔有人夜)¶
<pb:KR2k0008_WYG_040-9a>¶
　(見山頂有火光鑿之/得金數百斤故名)黄隴山(在武康縣東北二十五/里以黄初平得道之所)¶
　(故/名)計峴山(在武康縣西北二十五里山墟名范蠡之/師計然嘗居此因名山與烏程縣分界亦)¶
　(名界/峴)覆舟山(在武康縣西南二十五里相傳邑人數/於山上掘得敗木若船片因名一云山)¶
　(有巨石横/亘如覆舟)獨倉山(在武康縣東北三十里相傳昔郡/造永寧倉嵗有水患有異人曰取)¶
　(此山土築之可無患/如其言後果無患)計籌山(在武康縣東南三十五/里昔越大夫計然嘗籌)¶
　(算於此山下有/計村計族甚盛)天泉山(在武康縣西北三十五里山/有長流水謂之天泉傍多沃)¶
　(壤亦名/唐槐山)箬峴山(在武康縣西南三十五里山墟/名云山中多産箬竹俗呼箬嶺)玉磬¶
　山(在安吉州西北三里相傳昔有僧曇諦居/此山每夜聞有聲尋其地掘之得磬因名)郭公山¶
<pb:KR2k0008_WYG_040-9b>¶
　(在安吉州西北一十里/晉郭文嘗居此山故名)東晉山(在安吉州東北東晉/時欲於此山立城邑)¶
　(後人/因名)白楊山(在安吉州東南二十二里括/地志山峻極於天上有兩穴)邸閣山(在/安)¶
　(吉州東北二十五里郡志呉大帝遣從/弟夐修故鄣邸閣即此下有邸閣池)廩山(在安吉/州東二)¶
　(十五里江表傳呉長沙桓王攻劉繇盡得邸閣糧穀/貯於此山輿地志呉大帝嘗於此山起倉廩後人因)¶
　(名/)鳯凰山(在安吉州東三十里上有呉越王妃許夫/人墳山下有水名玉帶每日早暮有潮又)¶
　(武康縣北五里/亦有鳯凰山)梅溪山(在安吉州東北三十里山根/聳一石髙百餘丈色青而形)¶
　(圓四面斗絶不可登陟上復有盤圓如車蓋遇大風/雨則旋轉俗號為石磨轉疾則年豐遲則嵗歉候之)¶
　(多/驗)五山(在孝豐縣南十五里山有五峰昔鄉人姚紾/於山采樵見二人奕棋觀之稍久二人語曰)¶
<pb:KR2k0008_WYG_040-10a>¶
　(汝可還家今日為汝祥矣紾還家因入甕中隠身謂/家人云可七日勿開未七日家人悞開紾化為白鸐)¶
　(飛向五山故/又名奕山)南嶼山(在孝豐縣東南十七里一名泉/石山山上有湖西施種香之所)¶
　金石山(在孝豐縣西南三十/里此山土石如金色)天目山(在孝豐縣西三/十里跨杭州府)¶
　(界山極髙險嶺有泉水甚美東南有瀑布下注/數里名蛟龍池上有左右兩池為天之目因名)蒼雲¶
　嶺(在長興縣北六十里其山松木鬱蒼狀如蒼雲有/水出此嶺至山半分兩𣲖而下至南復為一名曰)¶
　(合溪嶺之南十餘里/又有啄木池子二嶺)胭脂嶺(在長興縣西南六十里/唐道士呉筠煉丹之處)¶
　(土色如/胭脂)餘英嶺(在武康縣西一十五里岑嶺/之西世傳梁沈民族居於此)純孝嶺¶
　(在安吉州東北三十里唐末黄巢之亂邑/人石昻藏母於此昂性純孝因以名嶺)黄龍洞(在/卞)¶
<pb:KR2k0008_WYG_040-10b>¶
　(山舊名金井洞梁貞明初黄龍見此呉越王因立/祥應宫今有龍祠遇水旱禱焉宋蘇軾碑刻尚存)白¶
　石洞(在八座山側相傳唐仙人韓/湘隠此時有雲霧自洞中出)龍牙洞(在安吉州/西南五十)¶
　(里宋時有僧智光於洞中得龍牙龍骨/遂結菴居之名菴曰不朽洞曰龍牙)磨箭石(在昇/山相)¶
　(傳仙人於此磨/箭其㾗尚存)磨劔石(在長興縣北二十里俗傳陳/武帝微時於此礪劔今有膝)¶
　(跡及植鎗/石穴尚存)玉湖(在府城南三里元趙孟頫記南來之/水出天目之陽至城南三里而近匯)¶
　(為玉湖汪汪且百頃北流入於城中/合苕水於城東北又東北入太湖)太湖(在府城北/一十八里)¶
　(烏程長興之間禹貢曰震澤周職方曰具區縱廣二/百八十三里周三萬六千頃跨湖宣蘇常四郡境中)¶
　(多竒石世/號太湖石)忻湖(在長興縣治東南分溪帶峰茭葦之/下鴛鴻交集可以洗人憂思故名)¶
<pb:KR2k0008_WYG_040-11a>¶
　西湖(在長興縣西南五里一名呉越湖舊記呉王築/呉城輦土於此遂成湖溉田至三千頃後湮廢)¶
　(唐眞元中刺史于/頔復之民頼其利)馬厄湖(在徳清縣治西南乃餘不/溪之支流相傳呉越王乘)¶
　(馬過此而/墮因名)風渚湖(在武康縣東南一十七里其名不/一曰巽湖曰封渚湖曰九里湖曰)¶
　(下渚湖湖中多菱蓴湖傍土/粘埴浙右陶器多出於此)孔姥墩水(在府城西北/三十八里昔)¶
　(有孔氏婦寡居有子八人自訓以義方夜則/讀書畫則力田漢哀帝時俱為郡守故名)董嶺水¶
　(在孝豐縣西三十九里嶺上水源分東/西流東流者入寧國府西流者入本縣)南嶼水(在孝/豐縣)¶
　(東南十七里東北流峻淺不通/舟至下昇館入苕溪亦名白水)苕溪(在府治西溪有/兩源一源發自)¶
　(天目山一源發自獨松嶺合浮玉山水俱至安吉州/合流至府城西又分二𣲖一自清源門入霅溪一至)¶
<pb:KR2k0008_WYG_040-11b>¶
　(臨湖門外合霅溪入於太湖元趙孟頫/詩溪上春風吹桞花溪頭春水凈無沙)霅溪(在府治/南以其)¶
　(合四水為一溪故曰霅四水者舊謂苕溪前溪餘不/溪北流水也又謂四水激射霅然有聲謂之霅溪一)¶
　(名霅/川)寳溪(在府城東南四十五里一名射村溪昔有/漁者每見溪上有光伺之見一大蚌乘風)¶
　(而行光從中/出逐之即沉)施渚溪(在府城西北四十五里源出/上強山㑹北流水一名小溪)潯¶
　溪(在府城東七十二里有水自/徳清來與震澤罌腔湖接)練溪(在府城東南/七十五里)箬¶
　溪(在長興縣西溪皆生箭箬南岸曰上箬北岸曰下/箬士人取下箬水釀酒味極醇美唐白居易詩勞)¶
　(將下箬忘憂物寄/與江城愛酒翁)罨畫溪(在長興縣西八里古木夾/岸叢篠翳其下朱藤蔽其)¶
　(上如是者十里花時遊人競集有罨畫/亭唐鄭谷詩顧渚山邊郡溪將罨畫通)餘甖溪(在長/興縣)¶
<pb:KR2k0008_WYG_040-12a>¶
　(南二十三里傍有餘甖村因名梁武帝時童謡云王/氣在三餘乃於餘干餘姚餘杭為厭勝之法時長興)¶
　(有餘干山餘甖水餘魚/浦而陳武帝實當之)荆溪(在長興縣西南六十一/里源出荆山東流横入)¶
　(大溪即苕/溪之流也)餘不溪(在徳清縣南其水清徹餘溪則不/故名其支流分為内河宋劉一止)¶
　(詩溪面寒無風澄瑩千丈緑/我欲放輕舠霜鏡不可觸)餘英溪(在武康縣治南/其溪每春夾岸)¶
　(花開通夏不/歇因名餘英)前溪(在武康縣治前源出銅峴山晉沈/充家於此樂府有前溪曲充所製)¶
　(者宋少帝續為七曲其一曰憂思出門戶/逢郎前溪度莫作流水心引新都捨故)後溪(在武/康縣)¶
　(治東北源自烏囘衆山流出東注苕溪/宋慶元中邑令募民浚治公私便之)新溪(在武康/縣東北)¶
　(三里自後溪東注於此宋淳熙中知縣蔡霖以砂磧/漲塞自㲼溪口廢舊港徙水道東注五里合長安大)¶
<pb:KR2k0008_WYG_040-12b>¶
　(溪邑人號/為蔡公溪)阮公溪(在武康縣西一十里前溪上流接/餘英溪有餘姚人石靈寶者寓此)¶
　(生女梁天監初選入宫生元帝進號修容賜姓阮拜/其父為朝請時人因以名溪溪中有大青石俗名美)¶
　(人/石)梅溪(在安吉州東北三十里上多生梅每嵗或/開紫花一枝故號紫梅溪其水北入苕溪)蘇¶
　公潭(在府治東南唐開元初蘇頲為烏程尉墜此水/聞有人語云扶出蘇公俄出水上有記𫐠其事)¶
　(後人因/以名潭)金潭(在長興縣西一十里山墟名云金潭金/山金塘金渠皆漢樓船將軍曼倩之居)¶
　(故/名)仙潭(在徳清縣東南四十里晉道士陸修靜嘗自/此潭沒數月乃出後人紀其異遂以名潭)¶
　碧玉潭(在響應山下亦名響潭/過西八里又有石馬潭)孔愉澤(在徳清縣治/西南天寳橋)¶
　(西晉孔愉隠呉盛山經餘不溪上見漁人釣得白龜/買而放之龜於中流左顧數四愉後封餘不亭侯及)¶
<pb:KR2k0008_WYG_040-13a>¶
　(視印龜乃左顧/後人因以名澤)貴涇浦(在霅溪西南岸梁時烏程縣/有蘇氏女於此遇道士遺以)¶
　(五采龜曰汝後當大貴後適章氏/生陳武宣皇后因名其浦曰貴涇)掩浦(在府城東北/二十六里一)¶
　(名項浦昔項羽觀秦始皇輿御曰可取而代/也伯父項梁掩其口即此地後人因以名浦)餘魚浦¶
　(在長興縣東北四十二里周處風土記云即/陽羡之東鄉也魚本作吾呉越之音訛耳)烏程侯¶
　井(在烏程縣治東北呉孫/皓為烏程侯時所鑿)聖井(在長興縣東七里廣/惠寺傍晉永嘉中陳)¶
　(達所鑿陳武帝初生井泉湧出家人汲/以浴之因名又有四井亦當時所鑿)飲馬井(在武/康縣)¶
　(北一十五里相傳呉越王錢鏐微時過此飲/馬坎中水泉迸流里人因浚治之大旱不涸)金沙泉¶
　(在顧渚山此泉不常出唐時將造紫筍茶太守具牲/帛祭之頃之泉發源其夕清溢供御者畢水即微減)¶
<pb:KR2k0008_WYG_040-13b>¶
　(供堂者畢水即減半太守造畢即涸矣元至元間中/書省遣官致祭一夕水溢可溉田千頃賜名瑞應泉)¶
　玉竇泉(在長興縣西南六十五里唐處士鄭遨與道/士李道殷羅隠築室於泉口號三隠宋紹興)¶
　(中侍郎錢/伯言有碑)半月泉(在徳清縣北三里一曰靈泉泉出/石鏬間狀若半月旱澇無盈涸宋)¶
　(蘇軾詩請得一月暇來遊半月/泉何人施大手劈破水中天)放生池(在府城内唐/乾元初詔諸)¶
　(道各置放生池大厯中/池上嘗建顔魯公祠)芙蓉池(在府城東白蘋洲上/其中多千葉違花唐)¶
　(開成中刺史/楊漢公所鑿)磨劔池(在長興縣西南晏子郷相傳昔/齊王磨劔於此其水微赤似鐵)¶
　(汁/)上池(在長興縣西二十五里相傳/為陳武帝别墅今上池村是)相國池(在烏程/縣治唐)¶
　(大厯中李晤官於烏程子紳甫一嵗數墮此池/若有物扶持而出後為相國邑人因以名池)靜蛙¶
<pb:KR2k0008_WYG_040-14a>¶
　池(在安吉州西常樂寺昔肇法師厭蛙/聲聒耳驅而去至今池中不生科斗)硯池(在安吉/州北承)¶
　(恩門外相傳此池/儲邑中文墨之秀)邸閣池(在舊安吉縣東北三十里/唐聖厯初縣令鉗耳置其)¶
　(水流入長/興縣界)白蘋洲(在霅溪東南梁太守桞惲江南曲/有云汀洲採白蘋日暮江南春後)¶
　(人因名/蘋洲)顧渚(在長興縣西北三十里昔呉夫槩顧其/渚次原隰平衍可為都邑傍有二山相)¶
　(對號明/月峽)黄蘗澗(在府城西南二十八里源出黄蘗山/亦名黄浦又名康浦左右有上康下)¶
　(康二/村)紫花澗(在長興縣西北三十里岸皆叢薄朱藤/下垂暮春之月紫花滿澗亦名花瀬澗)¶
　(唐陸龜蒙詩花/瀬濛濛紫氣昏)伏翼澗(在長興縣西三十九/里澗中多産伏翼)佛川(在/長)¶
　(興縣西八十里宋元嘉初有石佛/自川湧出因剏佛寺就名其川)白露湍(在長興縣/東南三里)¶
<pb:KR2k0008_WYG_040-14b>¶
　(亦名小/白瀬)荻塘(在府城南一里晉太守殷康築溉田千/頃隋時有沈恒居此家貧好學然荻照)¶
　(書因以/名塘)蒲㠶塘(在府城北二里唐開成間刺史楊/漢公開開時塘中得蒲㠶因名)柳¶
　塘(在府城北三里呉時開本名青塘/梁太守柳惲重浚後人易今名)謝塘(在府城西/四里晉謝)¶
　(安所築唐刺史裴清/堂於其處起謝塘館)凌波塘(在府城東南二十五里/唐寳厯中刺史崔𤣥亮)¶
　(開/)連雲塘(在府城東南七十五里又曰練/溪即璉市唐刺史崔元亮所築)石塘(在徳/清縣)¶
　(東北一十八里臨大溪即古之武承塘東/岸為東石塘西岸為西石塘聯接數里)蠡塘(在長/興縣)¶
　(東三十五里相傳越相范蠡所築其在縣南者曰孫/塘方塘胥塘官塘荆塘在縣西者曰臯塘乃臯伯通)¶
　(所/築)¶
<pb:KR2k0008_WYG_040-15a>¶
土産銅(武康安吉/長興縣出)錫(安吉/州出)綾　絲　綿(各縣皆出視/他郡甚佳)筆¶
　(歸安縣出視/他處特勝)蓴菜(烏程縣/蘇灣出)茶(長興縣顧/渚中出)菱(歸安縣/菱湖出)鱸¶
　魚(太湖/出)鉗鍋　礦灰(俱長興/縣出)鍾乳石(烏程縣/卞山出)紫英石¶
　(烏程縣/□山出)¶
公署湖州守禦千戶所(在府治東貴涇坊舊為長興衛/在長興縣本朝洪武二年改為)¶
　(守禦千戶所八/年移建於此)¶
學校湖州府學(在府治東北唐時有孔子廟在霅溪南/學附焉宋建學於城西北元正中移建)¶
　(於此本朝洪/武初重建)安吉州學(在州治西舊在洲東/洪武中始遷於此)烏程縣¶
<pb:KR2k0008_WYG_040-15b>¶
　學(在縣治東元/至正中建)歸安縣學(在縣治東元/泰定中建)長興縣學(在/縣)¶
　(治南舊在治東宋南渡後遷於此/以上三學俱本朝洪武中重建)徳清縣學(在縣治/東舊在)¶
　(縣南正統六/年遷於此)武康縣學(在縣治東南宋天聖中/建本朝洪武中重建)孝豐¶
　縣學(在縣治東𢎞/治元年建)¶
書院安定書院(在府治西北宋安定胡瑗嘗教授湖學/淳祐中為建書院本朝宣徳間重修)¶
　東湖書院(在長興縣東北二十五里元/時邑人蔣必勝創詔賜今額)¶
宫室銷暑樓(在府子城東南唐貞元中節度使李詞建/杜牧詩晴日登攀好危樓物象饒一溪通)¶
　(四境萬岫遶層霄鳥翼舒華屋魚鱗棹短橈浪花機/乍織雲葉匠新雕遠吹流松韻殘陽度柳條時陪庾)¶
<pb:KR2k0008_WYG_040-16a>¶
　(公賞還悟/脱煩囂)清風樓(在㑹景樓東唐/刺史王浦建)㑹景樓(在清風樓/西銷暑樓)¶
　(東宋徐仲謨以為髙下/得所景物都㑹故名)管公樓(在歸安縣西南元趙/孟頫妻管氏建為祀)¶
　(先之/所)碧瀾堂(在府子城東南霅溪之西唐刺史杜牧/建有杜𨽻書扁三大字呉越王錢鏐嘗)¶
　(題詩於壁宋陳堯佐詩苕溪清淺霅溪斜碧玉寒/光照萬家誰向月明終夜聽洞庭漁笛隔蘆花)盡¶
　心堂(在武康縣㕔事東又名東堂宋嘉祐/中建紹聖中毛滂新之有園林之勝)六客堂(在/府)¶
　(治圃中宋元祐中知州張詢作六客詩序曰昔李公/擇為此郡張子野劉孝叔在焉而楊元素蘇子瞻陳)¶
　(令舉過之㑹於碧瀾堂子野作六客詞傳於四方今/僕守是邦子瞻與曹子方劉景文蘇伯固張秉道來)¶
　(過與僕為六而向之六客獨子瞻在復繼/前作子野為前六客詞子瞻為後六客詞)四賢堂(在/子)¶
<pb:KR2k0008_WYG_040-16b>¶
　(城東南隅宋淳祐間知州事髙衡孫建以祀王/羲之謝安顔真卿蘇軾本朝張羽有四賢詩)東萊¶
　書堂(在徳清縣北三里月泉之側宋吕祖謙/讀書處嘉熙間邑令章君保扁以東萊)叢桂堂¶
　(在安吉州治東宋朱三思三省兄弟叔/姪一門登科者二十七人後人因名)西亭(在府治/西南下)¶
　(瞰苕溪梁天監中郡守柳惲建唐張籍詩霅水/碧悠悠西亭栁岸頭夕陽生逺岫斜照逐㢠廻流)窪樽¶
　亭(在峴山有石樽可貯斗酒唐别駕李適之嘗飲於/此後顔真卿及門生弟姪多擕壺觴來遊作李相)¶
　(石樽宴集聯句元/至元中建亭其上)白蘋亭(在白蘋洲北唐貞元中建/為一郡勝處刺史楊漢公)¶
　(重修又建集芳三光/朝霞碧波四亭於側)墨妙亭(在府治北宋蘇軾記有/云熙寧四年髙郵孫莘)¶
　(老守呉興明年作墨妙亭於府第之北逍遥堂之東/取凡境内自漢以來古文遺刻以實之是嵗十二月)¶
<pb:KR2k0008_WYG_040-17a>¶
　(余以事至湖而/莘老求文為記)溪光亭(在歸安縣治前宋開禧初知/縣鄭昭先建蘇軾詩决去湖)¶
　(波尚有情却隨初日動簷楹溪光/自古無人畫慿仗新詩與寫成)真賞亭(在安吉州/西三里上)¶
　(方山之麓宋乾道間縣令安鼎夢遊此山後因往上/方寺循行而南經此與昔所夢無異遂建亭名真賞)¶
　(蘇軾詩自昔懐清賞神遊杳靄/間如今不是夢真實是廬山)釣臺(在長興縣西北/三十里石壁屹)¶
　(然陳武帝微時/嘗垂釣於此)愛山臺(在府城内西北宋時築取蘇/軾尚愛此山看不足命名登)¶
　(臺則城外羣山一覽在/目元張世昌碑記尚存)嵗寒臺(在子城東壁傍/有古松因名)霅溪¶
　館(在烏程縣治南本名白蘋館梁太守蕭深建唐刺/史顔真卿改今名杜牧詩萬家相慶喜秋成處處)¶
　(樓臺歌板聲千嵗鶴歸猶有恨一年人住豈無情夜/涼溪館留僧語風定蘇潭看月生景物登臨聞始見)¶
<pb:KR2k0008_WYG_040-17b>¶
　(願為閒客/此間行)松雪齋(在府城内甘棠橋西/元趙孟頫之别第也)¶
關梁駱駞橋(在府治東唐建舊有顔真卿所/書駱駞橋三字後傳刻失其真)儀鳯橋(在/府)¶
　(治西南唐儀/鳯間建故名)望州橋(在府城迎春門内跨/運河視衆橋獨髙)定安橋(在/烏)¶
　(程縣治/南二里)興徳橋(在府城東南九十/里宋建元末重修)三登橋(在徳清縣/東北四十)¶
　(里宋袁説友張巖王大有皆寓/居此相繼登第里人榮之故名)¶
寺觀飛英寺(在府治東北二里唐咸通/中建寺西有舍利石塔)峴山寺(在府城/南二里)¶
　(晉建宋名顯化/本朝改今名)普靜寺(在府城東南九十里梁沈約/先葬父於此嵗時來奠墓後)¶
　(遷葬以/地為寺)道塲寺(在道塲山唐中和間有訥僧辭師出/行師命之曰逢道即止訥經此山遂)¶
<pb:KR2k0008_WYG_040-18a>¶
　(結菴後建為寺/本朝改今額)福田寺(在府城東四十里本謝/靈運故宅唐建為寺)廣惠¶
　寺(在長興縣東九里乃陳髙祖故/宅建為寺號天居宋改今名)大雄寺(舊在長興/縣治西北)¶
　(陳建本朝遷/縣治東南)八聖寺(在徳凊縣東三十六里梁青州/節度使沈子真堂前井起光八)¶
　(道遂捨宅為寺/武帝賜名八聖)常樂寺(在安吉州治西呉時/建㢘外有靜蛙池)𤣥妙觀¶
　(在府治北梁時/建元賜今名)元峰觀(在徳清縣南二/里宋紹興中建)囘仙觀(在安/吉州)¶
　(西南五十里本宋沈東老宅熙寧中/因吕洞賔題詩於壁遂捨宅為觀)佑聖宫(在烏程/縣西北)¶
　(宋時建白玉蟾/嘗題詩於壁)祠山宫(在長興/縣治西)玉樞道院(在安吉州/治西已上)¶
　(宫院俱本朝/洪武中建)¶
<pb:KR2k0008_WYG_040-18b>¶
祠廟防風氏廟(有三一在武康縣治東一在風渚湖上/一在縣東南十八里唐元和中建呉越)¶
　(王錢鏐嘗致禱有應封顯徳王碑/刻尚存防風氏夏禹時諸侯也)呉夫槩廟(有二一/在長興)¶
　(縣東二里一在縣西南七十里祀呉王夫/槩俗稱為都監以其昔曾監築城故也)項王廟(在/烏)¶
　(程縣東北四里唐顔真卿碑述王/與叔父梁避仇呉中蓋今湖州也)呉大帝廟(在府羅/城内呉)¶
　(赤烏五年建有碑/大帝呉主孫權也)徐孺子廟(在孺山下孺子/南州髙士樨也)餘不亭¶
　侯廟(在徳清縣治南晉孔愉以討華軼/功封侯因墓為廟人祀之至今)李衛公祠(有/二)¶
　(一在安吉州西北三里一在烏程縣有呉道/古碑衛公唐李靖嘗擒輔公祐有功是郡)忠烈廟¶
　(在府城内駱駞橋東祀唐顔真卿宋嘉祐中知州張/田移公所書干禄字碑放生池碑項王碑射堂碑列)¶
<pb:KR2k0008_WYG_040-19a>¶
　(於兩廡紹興初用守/臣汪藻請賜額忠烈)貞曜先生祠(在武康縣西一里/貞曜唐孟郊舊居)¶
　(於/此)三功祠(在玉磬山前祀本朝巡按都御史張津巡/按御史解冕金壇縣令劉天和𢎞治間廣)¶
　(苕賊亂三公有收復之/功祠因以名嵗春秋祭)¶
陵墓孫和墓(在府城西陵山號明/陵和呉主孫皓父也)謝安墓(在長興縣南/六十里三鴉)¶
　(村晉謝安初葬建康之梅山後被發其裔孫/長城令夷吾遷葬於此有宋大觀中墓田碑)九女塜¶
　(在長興縣西八十里相傳隋時有人生九女歎曰生/女不生男死誰我瘞後九女裒金厚葬故名人嘗秉)¶
　(燭入塜第見一石室石壁/間隠若有碑刻圖畫之文)胡瑗墓(在何山歐陽/修撰墓表)趙孟¶
　頫墓(在徳清縣北一/十八里東衡村)商彭祖墓(在孝豐縣西南二十/里廣苕鄉彭宅里)¶
<pb:KR2k0008_WYG_040-19b>¶
古蹟防風國(在武康縣東二十里封/禺二山即其所守者)故菰城(在府城南/二十里楚)¶
　(春申君黄歇立菰城起樓連/延十里秦併楚改置烏程縣)晏子城(在長興縣西南/一百二十里齊)¶
　(晏子娶呉/女築此城)三城三圻(在長興縣東臨太湖乃呉王屯/戍之地步騎列於三城水軍列)¶
　(於三圻城與/圻相接畛)呉王城(在長興縣即縣郭也呉王夫槩/所築晉因其城狹而長故取以)¶
　(名縣曰/長城)故鄣城(在長興縣西南一百二十里秦滅楚/置故鄣縣為鄣郡治漢屬丹揚郡王)¶
　(莽改曰候望東漢/復舊晉屬呉興郡)故長州(在長興縣隋大業末/沈法興置此州後廢)故綏¶
　州(在長興縣唐武徳中置因古綏/定縣為名又更名雉州後廢)故安州(在武康縣/唐志云李)¶
　(子通立安州又曰武/州唐初因之尋廢)廢東遷縣(在府城東四十一里/晉太康初分烏程東)¶
<pb:KR2k0008_WYG_040-20a>¶
　(鄉置隋平陳/併入烏程)廢原鄉縣(在長興縣漢中平初分故鄣/縣置晉屬呉興郡後廢唐武)¶
　(徳中復置屬雉/州尋併入長城)廢長城縣(在長興縣東南十八里晉/武帝分烏程西鄉立長城)¶
　(縣於富陂/村即此)廢永縣(在府城西北漢興平初太/守許貢奏分烏程置此縣)伍子胥¶
　宅(在府城西伍林村昔/子胥避難築室於此)謝𤣥宅(在烏程縣亦/名謝車騎宅)王祥宅¶
　(在安吉州東三十里梅溪鄉傍/有卧冰池相傳晉王祥嘗寓此)子昂别業(在徳清縣/元趙孟頫)¶
　(所居有懐徳清别業詩陽林堂下百株梅傲雪凌/寒次第開杖上山禽曉啁哳定應喚我早歸來)南¶
　園(在府城安定門内宋寶元二年知州滕宗諒建五/亭鑿二池慶厯中知州馬尋常宴客於此酒酣賦)¶
　(詩胡瑗作序/刻石於園中)石林(在府城西北二十八里宋尚書左/丞葉夢得居此當時堂亭不一今)¶
<pb:KR2k0008_WYG_040-20b>¶
　(所存者惟/石林精舎)煙霞塢(在武康縣東七里寳溪昔劉頴士/之别墅林麓之勝號洞天中有龜)¶
　(巖巖上有亭曰藏天巖前瀑泉聲激如雷有橋/亭名掛雲最為勝㮣谷口梅花綿亘數十里)孝鵞¶
　塜(在長興縣東蔣灣唐天寳末邑人沈氏畜一母鵞/將死其離悲鳴不復食母死啄敗薦覆之又啣芻)¶
　(草列前若祭奠狀向天悲呌而死沈氏/異之凾二鵞埋此後人因呼為孝鵞塜)¶
名宦三國駱統(呉孫權領㑹稽太守統年二十試為烏/程相民戶過萬咸嗟其惠理權嘉之)¶
　晉周玘(呉興太守有威惠百姓愛之朞年/之間境内寧謐以功封烏程縣侯)賀循(武康/令俗)¶
　(多厚葬及有拘忌停喪不葬者/循皆禁之政教大行風俗丕變)王羲之(呉興太守雅/好養性在郡)¶
　(盡山木之游子獻之/亦嘗為呉興太守)謝安(呉興太守在官無當時譽/去後為人所思弟萬子琰)¶
<pb:KR2k0008_WYG_040-21a>¶
　(皆嘗為呉/興太守)虞&KR1294;(呉興太守王導嘗曰孔愉有公才而/無公望丁潭有公望而無公才兼之)¶
　(者其在卿乎官木/達而喪時人惜之)陸納(呉興太守至郡不受俸禄頃/之召拜左民尚書領州大中)¶
　(正臨發止有被襆/而已餘並封還官)張𤣥之(呉興太守以才學顯與㑹/稽内史謝𤣥齊名時稱為)¶
　(南北/二𤣥)孔愉(呉興太守封餘不亭侯從子坦為呉興内/史以嵗饑運家米以賑貧乏百姓賴之)¶
　謝邈(呉興太守孫恩之亂為賊所執逼令北面邈/厲聲曰我不得罪天子何北面之有遂被害)孔¶
　嚴(愉從子太和中呉興太守善於宰牧甚/得人和又甄賞才能之士論者美馬)殷康(呉興/太守)¶
　(聞荻塘溉/田千餘頃)王藴(呉興太守甚有徳政屬郡饑藴輙開/倉賑恤全活者十七八朝廷以違科)¶
　(免藴官士庻/詣闕訟之)孔靜(呉興太守先是呉興頻喪太守俗/謂項羽神為卞山王居郡㕔事二)¶
<pb:KR2k0008_WYG_040-21b>¶
　(千石常避之靜/居㕔事竟無害)陶囘(呉興太守年饑穀貴三呉尤甚/詔欲聽相鬻賣以拯一時之急)¶
　(囘上疏不待報輙閒倉及割府郡/軍資數萬斛救之由是一境獲全)南北朝禇淵(宋呉/興太)¶
　(守好甄㧞士類嘗謂人曰郡中才/士惟丘靈鞠及沈勁爾遂薦用之)張岱(宋時先為東/遷令後兩為)¶
　(呉興太守晚節/尤以寛恕著名)張永(宋呉興太守顧況湖州刺史㕔/壁記云鴻名大徳在宋則謝莊)¶
　(張/永)朱齡石(宋武康令邑民姚係祖豪横專事刼掠郡/縣不能討齡石至偽與之厚掩殺之㓕其)¶
　(黨屬由是/一郡得清)傅琰(宋武康令涖政明敏邑人/稱為傅聖賜爵新亭侯)張瓌(南齊/呉興)¶
　(太守以既封侯有國秩不取郡俸/髙帝勑上庫别藏俸以表其清)何敬叔(南齊長城/令有能名)¶
　(在縣清㢘不受禮饋夏節至忽牓門受餉數日/中得米二千餘石他物稱是悉以代貧人輸租)袁昂¶
<pb:KR2k0008_WYG_040-22a>¶
　(南齊呉興太守梁武帝起兵州郡望風皆降昂獨拒/境建康平武帝勑曰袁昂世有忠節天下須共容之)¶
　(使者宣㫖昂亦不請降/但撤備而已論者義之)謝覽(梁呉興太守郡境多盜/覽下車肅然強横者不)¶
　(得肆在任/以㢘㓗稱)蕭暎(梁呉興太守郡累嵗不稔大通三年/野穀生武康凡二十二處自是豐稔)¶
　張稷(梁呉興太守下車存問遺老引其子孫置之右/職政稱寛恕子嵊亦呉興太守遇侯景之亂守)¶
　(節不屈闔/門遇害)何逺(梁武康令厲㢘節除淫祀正身率/職雖上官亦無所謟人甚稱之)蔡¶
　撙(梁呉興太守在官惟飲郡井齋/前自種蔬菜為常餌詔褒其清)夏侯亶(梁呉興太/守在郡有)¶
　(惠政吏民圖其/像立碑頌美)殷不佞(梁承聖初為武康令時兵荒/饑饉百姓流移不佞詢撫招)¶
　(集襁負至/者以千數)呉明徹(陳呉興太守文帝謂曰呉興/雖郡帝鄉之重故以相授)陳仲¶
<pb:KR2k0008_WYG_040-22b>¶
　舉(陳長興令政號㢘平/後為尚書右僕射)唐韋承慶(儀鳯中烏程令政/化流行民為刻石)¶
　(頌/徳)顔真卿(湖州刺史招致名儒著韻海鑑源三/百六十卷徳政洽於千里邦人仰之)慶澄¶
　(廣徳初以左兵曹㕘軍兼武康徳清二縣令邑經兵/燹澄於瓦礫荆棘之塲創置宇舍城郭未及期年悉)¶
　(復其舊越嵗/繁庻過半)于頔(貞元中湖州刺史部有湖陂異時/溉田三千頃久廢頔行縣命修復)¶
　(堤塘嵗獲利萬/計民頼以安)杜牧(大中間湖州刺史有惠政/公退之餘登臨賦詠而已)令狐¶
　綯(湖州刺史宣宗間令狐楚有子乎白敏中曰子/綯今守湖州其為人宰相器也召入知制誥)五¶
　代髙彦(仕呉越為湖州刺史居職十/餘年政甚簡便下民愛之)錢偡(呉越湖州/刺史有妖)¶
　(巫登大樹恣為鬼神語州人驚畏偡曰妖由人/興命注弩而射巫果請命因鞭之州人咸服)宋刁¶
<pb:KR2k0008_WYG_040-23a>¶
　衎(太祖時通判湖州上疏請定天下酒稅額修郡縣/城隍條約牧宰除兩浙身丁錢禁汴水流屍凡五)¶
　(事/)許遵(皇祐初知長興縣賑饑民興/水利邑人疏其善政於石)戴融(天聖中知/歸安縣未)¶
　(朞大治先是邑人困於茶賦融乃第戶豐乏而均之/以絶追捕之苦又澤居者不務力穡融教之業農遂)¶
　(有恒産鄉民/立祠祀之)滕宗諒(寶元初知湖州問民疾苦省視/風俗尤屬意學校請胡瑗為教)¶
　(授邦人/徳之)胡瑗(教授湖學四方之士雲集受業設為經/義治事等齋時學者方尚辭章而湖學)¶
　(獨以經義時務聞慶厯中興/太學下湖州取其法著為令)胡宿(康定中知湖州築/石塘百里捍水患)¶
　(民號曰胡公塘又興學校/儒風遂盛學者為生立祠)滕甫(英宗時通判湖州時/孫沔守杭見而異之)¶
　(曰竒才也後當為賢將授以/治劇守邊之畧後又知湖州)孫覺(熙寧中知湖州嵗/饑賑濟甚博沿湖)¶
<pb:KR2k0008_WYG_040-23b>¶
　(隄沒水為民患覺易以石髙/丈餘長百里隄下化為良田)蘇軾(元豐中知湖州以/事不便民者不敢)¶
　(言以詩託諷甫三/月而去郡人懐之)毛滂(元符間知武康縣慈惠及下/政平訟簡時隣邑多歉惟武)¶
　(康豐/稔)林槩(知長興縣闢庠序置生徒躬自誨飭邑人/登第者接踵嵗大饑富人閉糴以邀價槩)¶
　(出俸粟倡率富民輸/數千石以飼饑者)王彀(政和初知徳清縣時括茶/租甚嚴徳清山間茶最盛)¶
　(彀使盡剪伐之自/後徳清茶租遂輕)陳吉老(宣和初知長興縣為政有/風力當方㓂擾攘縣境竊)¶
　(發吉老身任其責誅/鋤強暴民頼以安)俞俟(宣和中知歸安縣凡事處/之以公朱勔請括諸路隠)¶
　(匿田縣獨不與鹽法屢變/私販者罪甚重縣獨寛之)趙嵎(知徳清縣青溪盜起/嵎聚保甲邀擊擒其)¶
　(二將獲兇徒二百/餘人邑頼以安)趙子嶙(建炎初知湖州時金人南/侵子嶙親率將士禦敵人)¶
<pb:KR2k0008_WYG_040-24a>¶
　(皆感勵死守事甫定遽罷去民攀戀/涕泣御史達於上詔還郡後人祠之)葛勝仲(知湖州/時羣盜)¶
　(縱横聲摇諸郡勝仲修城郭作戰艦閲士卒賊知有/備引去嵗大饑發官廩賑之民頼以濟其後子孫遂)¶
　(居湖/州)汪藻(知湖州以顔真卿盡忠唐/室嘗守是邦乞表章之)陳之茂(紹興中/知湖州)¶
　(為政嚴肅時金人㓂邊之茂修城治/器械聚糧食東南士大夫挈家依之)余端禮(孝宗時/知烏程)¶
　(縣民間賦丁絹錢率三氓出一縑不輸絹而折其估/一縑千錢後增至五千民不勝苦端禮以吿於府事)¶
　(得上聞嵗蠲/緡錢六萬)王十朋(乾道中知湖州崇儒重道以教/化為先禁強横恤小民又以已)¶
　(貲營貢院郡/學士人徳之)顔度(乾道中知長興縣聽訟能於純樸/之中時出智巧以探其情由是政)¶
　(稱神/明)楊長孺(嘉定間知湖州夙夜盡瘁清獄訟折強/横境内晏然稱為神明治聲聞於四海)¶
<pb:KR2k0008_WYG_040-24b>¶
　程九萬(知武康縣下車首訪儒術頑民姦宄繩之以/法境内肅清秩滿去任邑人攀餞閭巷為空)¶
　袁甫(通判湖州考常平弊原以增積貯/核隠産增附嬰兒局甚有惠政)趙與懽(嘉定/中知)¶
　(安吉州郡計仰𣙜醋禁綱峻宻與懽首捐以與民設/銅鉦縣門欲愬者擊之寃無不直有富民愬幼子者)¶
　(開以天理遂欣然感悟又嫠媪二子吿以不孝/留之郡㕔日給饌俾親饋未周月母子如初)孫子¶
　秀(浙西提刑冒暑周行郡縣獄為之清安吉州有婦/女愬人殺其夫與二僕逮繋者考掠莫得其實子)¶
　(秀密訪之乃婦女略宗室子殺其夫僕救/之并殺以㓕口一問即伏遠近稱神明)李芾(知徳/清縣)¶
　(屬浙西饑芾置保伍賑民活數萬計縣/有妖人扇亂命芾討之盜聞之立散)趙艮淳(知安/吉州)¶
　(日為守禦備時嵗饑民聚為盜或請以兵擊之良淳/曰時艱故剽掠茍活耳民豈樂為盜哉乃以義諭之)¶
<pb:KR2k0008_WYG_040-25a>¶
　(衆皆散歸及元/兵陷城自經死)元史樞(安吉州安撫使時新附之初/猶依險自保樞以威信招懐)¶
　(之復業者/以千萬計)鄧文原(浙西廉訪僉事呉興民夜歸為巡/邏者所執遁去有追及者刺之仆)¶
　(地比死兄問殺者何人曰白帽青衣長身者兄愬有/司執直初更者使服械繋三年文原行部録之疑焉)¶
　(鞠之果得/真殺人者)曹宗輔(至順中知徳清縣修令示人而人/自避之有仁惠之政愛民如子既)¶
　(去邑人惜之/為立去思碑)沈拱辰(至元間安吉尹抑強鋤暴姦豪/歛迹事至立决吏受成而已)¶
　魏信(歸安尹涖事嚴而有法人莫敢干以/私姦民點吏不敢欺隠民皆悦服)仇治(徳清/尹清)¶
　(獄訟禁冗濫門無/私謁上下肅然)本朝楚岳(洪武初知湖州府有惠/政郡中多所修造題扁)¶
　(尚/存)蘇從善(知長興縣廉介明敏/躬行教化民皆懐之)張桂(知安吉縣居官/廉介所得俸禄)¶
<pb:KR2k0008_WYG_040-25b>¶
　(悉以養親自奉/不過蔬食而已)何淵(洪武中知歸安縣清慎孚於民/同官疾其能以事誣繋御史臺)¶
　(邑民詣闕陳狀願以身代/朝廷即日釋之使復其官)張士良(知安吉縣為人有/氣節臨民有儀凡)¶
　(文廟壇塲/修整一新)髙彬(任歸安縣丞以事連坐耆民詣闕言/彬公廉不擾民民得安業乞加寛宥)¶
　(遂釋/之)梁材(𢎞治末知徳清縣平易正直清介絶俗興/利除弊薄賦輕徭後知嘉興杭州二府在)¶
　(有徳政陞本省叅政轉按察使縛中官録/畢真絶宸濠援應浙人恃以安  名臣)劉天和(正徳/中知)¶
　(湖州府正直忠厚練達精明以古良二千石自/待先時平孝豐湯毛九之亂見三功祠  省志)¶
流寓錢林(本徐州人漢建平中為諫議大夫元始中王/莽専政林遂棄爵來長興隠陂門里不干名)¶
　(利子孫/因家焉)裴子野(河東人好學善屬文仕梁為著作即/寓居呉興著宋畧或問其為文速者)¶
<pb:KR2k0008_WYG_040-26a>¶
　(子野云人皆成於/手我獨成於心)張志和(唐金華人擢明經肅宗時/待詔翰林尋以親喪不復)¶
　(仕自號煙波釣徒顔真卿刺湖州獨重之又號𤣥真/子觀察使表其所居曰𤣥真坊陸羽問孰與往來曰)¶
　(太虚為室明月為燭與四海諸/公共處未嘗少别何有往來)陸羽(唐復州人初未/知生長以易筮)¶
　(之得蹇之漸曰鴻漸于陸其羽可用為儀因曰陸羽/上元初隠苕溪自稱桑苧翁又號竟陵子闔門著書)¶
　(或獨行野中誦詩擊木裴囘不得/意或慟哭而歸羽嗜茶著經三篇)陳舜俞(嘉興人嘗/寓烏程舉)¶
　(進士又舉制科第一宋熙寜初知山隂縣青/苗法行上書力詆其非責監南康軍鹽酒稅)何彦猷¶
　(髙唐人宋紹興中為大理丞時秦檜誣岳飛下獄彦/猷言飛無罪万俟卨劾其撓法罷黜寓徳清餘不溪)¶
　(檜死髙宗欲召/用而彦猷已卒)蔡洸(仙遊人徙居霅川以父伸䕃補/將仕郎又中法科累官户部尚)¶
<pb:KR2k0008_WYG_040-26b>¶
　(書知寧國府去朝之日/囊無餘資人服其清潔)牟子才(井硏人宋嘉定進士/累官權工部侍郎時)¶
　(丁大全與宋臣表裏濁亂朝政子才累疏辭歸以御/史誣劾罷官居安吉州四壁蕭然人知其清弟子方)¶
　(客死公安亦葬安/吉子巘大理少卿)敖繼公(福州人寓居湖州䆳通經/術動循禮法元趙孟頫師)¶
　(事之平章髙顯卿薦於朝授信州/教授命下而卒所著有儀禮集説)¶
人物漢丘滕(烏程人光武朝歴官公卿二千石退居鄉/邑乃於先人故塋與其弟子築室而居)¶
　沈瑜(烏程人與弟儀少有志行瑜十嵗儀九嵗父亡/居喪毁瘠過於成人外祖盛孝章撫慰之曰汝)¶
　(並黄中通爽終成竒器何遽逾制自取滅性耶/瑜早卒儀篤學有雅才以儒素自業守道不移)費汎¶
　(呉興人以孝友聞歴官至蕭令在邑多善政蝗不入/境子鳯言不失典術行不越矩度安帝時舉孝廉拜)¶
<pb:KR2k0008_WYG_040-27a>¶
　(郎中義/行卓然)施延(呉興人歴太尉鴻臚卿魏黄初中詔曰/故漢先賢太尉施延等二十四人並立)¶
　(忠貞之節咸修清白之行邪佞所/䜛禍及其身若有遺嗣宜顯舉之)三國朱治(安吉人/隨孫堅)¶
　(征伐有功歴官都尉孫權建國稱帝封治毘陵侯拜/安國將軍徙封故鄣恩敬極隆治薨子才嗣為人精)¶
　(敏善騎射/權亦異之)朱然(治甥本姓施年十九為山隂令呉吕/䝉病篤大帝問卿如不起誰可代者)¶
　(䝉以然對䝉卒假節鎮江陵蜀漢攻宜都然與陸遜/拒破之後封永安侯子績為建中都尉隨潘濬討五)¶
　(溪以膽力稱/然卒績嗣爵)呉粲(烏程人仕呉為曲阿長治有名迹/黄武初與吕範等拒魏將曹休於)¶
　(河口值天大風諸船綆絶軍多溺水攀粲船請援左/右以為船重必敗粲曰船敗當俱死爾奈何棄之所)¶
　(活甚衆官至/太子太傅)王談(烏程人年十嵗父為隣人竇度所/殺談有復讐志密市利鍤俟度卒)¶
<pb:KR2k0008_WYG_040-27b>¶
　(殺度而歸罪有司太守孔巖義其孝勇列/上宥之呉元興中舉孝廉不應終於家)晉丘昂(呉/興)¶
　(人家貧好學織畚以自給與弟給事中夷/太守矩並以孝行著聞當時謂之三丘)沈勁(呉興/人守)¶
　(洛陽城陷不屈為慕容恪所害神色自若/恪曰今定洛陽而殺沈勁實有愧於四海)施彬(呉興/人歴)¶
　(官尚書左丞信安義興二郡太/守封中蠲侯子平畿官至尚書)潘綜(烏程人孫恩之/亂綜與父驃共)¶
　(走避驃困乏綜迎賊叩頭曰父年老乞賜生命賊斫/驃綜抱驃賊斫綜凡四創有一賊謂曰殺孝子不祥)¶
　(父子俱得免後以薦累官遂昌縣長宋/元嘉中改其里曰純孝蠲租布三世)南北朝沈田¶
　子(武康人宋武帝北伐田子領别軍從武關入屯據/青泥秦姚泓數萬奄至田子所領數百奮擊秦兵)¶
　(大敗斬首萬餘授咸/陽始平二郡太守)沈道䖍(武康人性仁愛好易老/隠居北石山下困不改)¶
<pb:KR2k0008_WYG_040-28a>¶
　(節有人竊其屋後大筍令人止之曰惜此筍欲令成/林乃買大筍送與之盜者慚不取宋文帝徴之不起)¶
　(以琴書自樂子慧鋒/修父業不就州辟)沈慶之(武康人少有智畧躬畊/壟畝年四十未知名宋)¶
　(元嘉中雍州諸蠻大擾以為建武將軍進討威震諸/蠻後贈侍郎司空諡曰襄公子文李寛雅正直由秘)¶
　(書監出為吳興太守風采/稜厲累遷侍中左僕射)沈巑之(吳興人性疎直仕/宋為丹徒令在縣)¶
　(自以清廉不事左右浸潤日至遂鎖繋上方嘆曰一/見天子足矣武帝召問曰復欲何言答曰臣坐清所)¶
　(以獲罪帝問清何以獲罪曰無以承奉要人帝曰要/人為誰巑之以手板四面指後知其無罪重除丹徒)¶
　(令/)沈懐文(武康人少好𤣥學善為文章仕宋歴官至/侍中遇事敢諫犯忤甚多鯁介正直不為)¶
　(謟容有文集弟懷逺撰南越/志子三人淡深沖皆有名譽)沈演之(武康人沈氏家/世為將而演之)¶
<pb:KR2k0008_WYG_040-28b>¶
　(折節好學宋元嘉中累官尚書吏部郎後歴位吏部/尚書領太子右衛率兄子坦之仕南齊至都官郎)¶
　吳逵(宋烏程人嘗值饑荒合門疾疫死者十三人逵/病愈家貧晝則傭賃夜則伐木燒磚為生常夜)¶
　(行遇虎虎輙避之朞年葬十三棺太守/張崇之三加禮命皆不就舉為孝廉)沈憲(宋武康/人少有)¶
　(局幹仕為烏程令甚著政績太守禇淵/嘆美以為方圓可施卒官廣陵太守)沈麟士(武康/人祖)¶
　(膺明晉大中大夫父岳宋樂安令麟士博通經史居/貧織簾誦書不息隠居吳羌山講經教授從學者數)¶
　(百人宋齊梁屢徴不起著周易兩繫莊子内篇訓註/易禮記春秋尚書論語孝經喪服老子要畧數十卷)¶
　丘靈鞠(烏程人少好學善屬文仕齊累官員外郎參/掌詔䇿入梁為東觀祭酒嘗曰人居官願數)¶
　(遷使我終身為祭酒不恨也子遲八歳能屬文官/至中書侍郎從孫仲孚亦好學為山隂令有能聲)丘¶
<pb:KR2k0008_WYG_040-29a>¶
　寂之(宋烏程人年十七為州西曹兼直主簿刺史王/彧行夜還前驅已至而寂之不肯開門待墨㫖)¶
　(然後開彧嘆曰不意郅君章近在閣下即/轉為主簿遷鄣令専以廉潔御下有能名)丘冠先(烏/程)¶
　(人少有節義仕南齊為給事中使蠕蠕國蠕蠕逼令/拜冠先執節不從曰能殺我者蠕蠕也不能以天子)¶
　(使拜夷狄者我也遂見殺武帝以冠/先不辱命賜其子雄錢布雄不受)沈約(武康人博/通羣籍善)¶
　(屬文仕梁累官至中軍將軍丹陽尹尚/書僕射著晉齊梁書及文集數百卷)呉均(呉興故/鄣人文)¶
　(有古氣時謂之呉均體梁天監中自呉興主簿召/入待詔著作累遷奉朝請撰齊春秋註東漢書)太¶
　史叔明(梁烏程人呉太史慈之後少善莊老兼通孝/經論語每講說聽者嘗數百人為國子助教)¶
　(邵陵王好其學及出為江郢州皆攜/叔明之鎮所至輙講授士皆傳其學)沈崇傃(武康人/父懐明)¶
<pb:KR2k0008_WYG_040-29b>¶
　(宋兖州刺史崇傃六嵗喪父哭踊過禮及長事母至/孝母喪既葬廬墓三年梁武帝遣使慰勉令釋服權)¶
　(補太子洗馬/旌表其門)沈文阿(梁武康人父峻好學不輟仕為/國子助教博士文阿少習父業)¶
　(研精章句累官國子博士尋領步兵校尉兼掌儀禮/一時斟酌裁撰禮度皆自已出所撰有儀禮八十餘)¶
　(條及春秋禮記孝/經論語義疏等書)沈浚(武康人少有材幹仕梁累遷/御史中丞侯景逼臺城簡文)¶
　(遣浚詣景景横刄瞋目叱之浚正色曰沈浚/六十之年且天子使也何用見脇徑去不顧)沈重(武/康)¶
　(人専心儒學博覽羣書仕梁為五經博士卒年八十/四隋文帝遣使祭以少牢贈開府儀同三司所著有)¶
　(三禮義毛/詩音等書)沈瑀(武康人仕梁為尚書右丞以母憂去/官後累遷潯陽太守瑀性剛嘗忤刺)¶
　(史蕭穎達在道為人所殺衆謂穎達/害之子續累訟不白布衣蔬食終身)沈洙(武康人父/□梁國子)¶
<pb:KR2k0008_WYG_040-30a>¶
　(博士洙精識強記五經章句諸子史書問無不答仕/梁為尚書祠部郎陳武帝入輔除國子博士累官尚)¶
　(書左/丞)沈烱(武康人少有俊才為時所重仕梁為呉令/侯景之亂呉郡守入援以烱監郡景將據)¶
　(呉興使召烱辭以疾及景東奔至呉郡獲/烱妻子並殺之梁元帝憫之封烱原鄉侯)胡頴(呉興/人偉)¶
　(姿容性寛厚從陳武帝征伐屢建功業/武帝受禪累官呉興太守卒諡曰壯)錢道戢(長城/人父)¶
　(任梁漢夀令道戢少以孝行著聞及長有才幹陳初/從文帝平張虎於㑹稽以功封永安縣侯天嘉初為)¶
　(始興内史以討賊功累官/都督郢州刺史卒諡曰肅)沈恪(武康人深沉有幹局/陳武帝起兵以功封)¶
　(東興侯歴官呉興太守䕶軍將軍/特進金紫光禄大夫卒諡曰光)章昭達(武康人輕/才尚氣少)¶
　(時遇相者曰卿容貌甚善湏小虧則富貴及拒侯景/中流矢𦕈一目陳文帝為呉興太守因委以將帥累)¶
<pb:KR2k0008_WYG_040-30b>¶
　(功除都督江州刺史封/邵陵郡公進位司空)沈君理(呉興人美風儀博涉/有識鑒仕陳為呉興)¶
　(太守以幹理見稱太建中遷吏部/尚書官至侍中右僕射卒諡貞憲)沈不害(武康人博/通經典陳)¶
　(天嘉初為嘉徳殿學士仕梁季喪亂國學未立不/害上書請崇建儒官又表定樂章仕至尚書左丞)陳¶
　仲舉(武康人仕陳以著作郎出為長/興令政號廉平官至尚書僕射)隋姚察(武康人/父僧坦)¶
　(梁大醫政察幼有至性六嵗誦書萬餘言勵精學業/十二能屬文梁文帝在東宫時即引於宣猷堂聽講)¶
　(論難後仕隋為秘書丞修梁陳二史/及刪定朝式子思㢘仕唐為名臣)施世瑛(安吉人/勇斷有)¶
　(才氣大業中天下擾攘乃率宗族鄉隣子弟聚糧自/守聞唐髙祖起兵領衆歸附拜桃州刺史賜賚優厚)¶
　沈光(呉興人少驍捷善戲馬為天下最常慕立功名/煬帝時應徴從攻遼東以衝梯繫城竿長十五)¶
<pb:KR2k0008_WYG_040-31a>¶
　(丈光升其端臨城與賊戰短兵接殺數十人/帝壯異之以為折衝郎將江都之難戰死)呉嶠(霅/溪)¶
　(人精明天文袁天剛師事之煬帝時嘗過鄴中吿其/令曰中星不守太微主君有嫌而王氣流萃於秦地)¶
　(子知之乎令不之信及唐髙/祖即位始知其言之不誣)唐錢九隴(長城人善騎/射累官右武)¶
　(衛將軍從平洛陽佐皇太子建成討劉黒闥/有功封郇國公改巢國卒諡曰勇陪葬獻陵)徐𥅆(長/城)¶
　(人八嵗能文太宗召試賜所佩金削刀累官至西臺/舎人在職多進讜言子堅舉秀才官至集賢院學士)¶
　(孫嶠中書舎人三世相繼/為文翰侍從時人榮之)沈伯儀(呉興人武后時為/太子右諭徳嘗議)¶
　(郊丘配祀禮歴官/祭酒修文館學士)陸龜蒙(長興人嗜茶置園於顧渚/山中有别業在松江時往)¶
　(來耕種自號天/隨子江湖散人)孟郊(武康人少隠嵩山性介少合為/詩有理致最為韓愈所稱登進)¶
<pb:KR2k0008_WYG_040-31b>¶
　(士調溧陽尉後隨鄭餘慶鎮興元/為叅謀卒張籍諡曰貞曜先生)錢起(長興人工於/詩天寳中舉)¶
　(進士與郎士元齊名時語曰前有沈/宋後有錢郎大厯十才子起其一也)沈𫝊師(徳清人/舉進士)¶
　(登制科儒學文藝為一時之/冠仕至翰林學士吏部侍郎)包融(呉興人有才名制/科擢第官至集賢)¶
　(學士子何起居舎/人佶刑部侍郎)沈景筠(烏程人性至孝母懼雷及/卒葬宅西每雷鳴則奔至)¶
　(墓所號哭云某在此/賀知章為撰孝徳傳)沈韜文(呉興人父攸常州刺史/韜文性介潔好學能屬)¶
　(文呉越時為元帥府典謁叅畫軍務有所禆/益後命牧鄉郡以為湖州刺史甚有清名)宋葉參¶
　(烏程人宋初州人業儒者寡㕘卓然自立咸平中登/第累官兵部郎中出守鄉郡子清臣天聖初舉進士)¶
　(踐西掖北門之選詞/章炳蔚馳譽當時)呉可幾(安吉人好右博雅與弟/知幾同登景祐初進士)¶
<pb:KR2k0008_WYG_040-32a>¶
　(可幾仕至太常少卿知幾為郎官守其/父屯田墓三年平地出泉時號孝子泉)張先(烏程人/康定初)¶
　(進士詩格清麗尤長於樂府有雲破月來花弄影浮/萍破處見山影無數楊花過無影之句時號為張三)¶
　(影官至都/官郎中)莫君陳(歸安人少從安定胡瑗學嘉祐間/登第御家嚴整如官府子砥知永)¶
　(嘉民立生祠孫伯虚知/常州有甘露嘉禾之瑞)沈括(湖州人嘉祐中進士累/官太子中允提舉司天)¶
　(監置象器新厯轉太常丞時籍民車禁蜀鹽括論止/之使契丹圖其山川風俗上之拜翰林學士後謫秀)¶
　(州卒括博學無所不通凡/律樂醫卜諸家皆有論著)盧革(徳清人少舉童子年/十六登進士慶厯中)¶
　(知龔州後累官福建湖南轉運使復請外神宗謂其/廉退宜與嘉郡遂為宣州以光禄卿致仕子秉帥渭)¶
　(州乞解官終養/帝數賜詔慰勉)劉述(歸安人舉進士累官為侍御史/熙寧初論新法謫知江州曽孫)¶
<pb:KR2k0008_WYG_040-32b>¶
　(岑倜儻有髙義/官至戶部侍郎)姚祐(長興人元豐末進士徽宗時為/左司諫建議置輔郡以拱大畿)¶
　(歴知江寧府鄭秦州累遷工部尚書加龍圖/閣學士為大名尹進延康殿學士卒諡文僖)俞汝尚¶
　(烏程人為人温温有禮議論不茍澹於勢利聞人善/言善行記之不忘擢進士歴簽書西川判官與蜀守)¶
　(趙抃最相得王安石當國欲薦為御史汝尚力辭得/免以屯田郎中致仕歸優游數年卒孫侔紹興中為)¶
　(敷文閣/直學士)劉誼(長興人為江西提舉熙寧中上疏極論/新法不便坐廢黜後隠於茅山子燾元)¶
　(祐間進士文章典麗尤善書黄庭堅嘗稱之謂羊欣/復生被命修閣帖十卷有遺文五十卷號見南山集)¶
　朱服(烏程人父臨為秘書丞服熙寧進士為監察御/史裏行章惇嘗遣袁黙見服道薦引意服舉劾)¶
　(之紹聖中除禮部侍郎後/坐與蘇軾游貶興國軍)劉珏(長興人崇寧間登第/累官中書舎人陳十)¶
<pb:KR2k0008_WYG_040-33a>¶
　(開端之戒遷吏部尚書建炎中同知三省樞密院事/奏行追復元祐黨人故官及録用子孫未盡者所著)¶
　(有呉興集及/集議若干卷)盧知原(徳清人為梓州轉運副使後改/江西過闕入奏徽宗勉之曰卿)¶
　(在蜀道功效甚休遂賜三品服卒官徽猷閣待制弟/法原自知雍丘縣積官至吏部尚書後為川陜宣撫)¶
　(副/使)賈安宅(烏程人大觀三年狀元累官至戶部侍郎/歴仕三朝屢司文柄其所選掄皆得成材)¶
　(徽宗嘗手/詔奬諭之)莫濛(君陳曾孫兩魁法科累官大理評事/理獄多得其情後遷直寳文閣學士)¶
　(假工部尚書使金賀正旦錫宴濛以本/朝忌日不肯簮花聽樂金人不能奪)施鉅(武康人/政和間)¶
　(登第累官叅知政事清約自/持無聲色之好卒年九十一)史祺孫(安吉人政和間/登第以刑部郎)¶
　(官出典贑興國二郡初秦檜謀誅岳飛命祺孫蒐索/其家交游書劄祺孫悉焚其書曰誣人以求榮吾不)¶
<pb:KR2k0008_WYG_040-33b>¶
　(忍為也遂/引年而歸)沈與求(徳清人政和間進士累官御史中/丞知無不言前後幾四百奏辭皆)¶
　(切直遷吏部尚書兼翰林學士金人入㓂/贊髙宗親征進知樞密院事卒諡忠敏)沈畸(徳清/人第)¶
　(進士累官殿中侍御史時蔡京興蘇州錢獄欲䧟章/綖兄弟白遣畸往代張茂直且啖以美官畸至即釋)¶
　(左證者七百人嘆曰為天子耳目司而可附㑹權要/殺人以茍富貴乎遂閲實平反以聞京大怒削三秩)¶
　(貶信州/監酒)劉一止(述族孫宣和間登第為秘書郎遷給/事中封駁不避權貴紹興中以敷文)¶
　(閣直學士致仕有類藁五十卷從弟寧止亦中第官/至吏部侍郎進徽猷閣學士知秀州論疏多剴切有)¶
　(教忠堂類/藁十卷)沈琯(徳清人仕為燕山府提舉金兵犯邊/為郭藥師所執以河臨之終不能屈)¶
　(遣同李鄴赴闕議和琯首陳虚實乞邀/擊之不用著南歸經世二録以攄忠憤)葉夢得(叅族/人舉)¶
<pb:KR2k0008_WYG_040-34a>¶
　(進士累官翰林學士建炎中遷戶部尚書除左丞以/崇慶軍節度使致仕所著有易書春秋傳及奏議文)¶
　(集/)成無玷(武康人舉進士調江山令宰相李網薦其/文武才畧召對除刪定官紹興初金人犯)¶
　(順吕頥浩復薦守鄂州兼鄂岳安撫使修築城壘教/閲士伍皆祖諸葛亮遺法髙宗兩賜御劄褒美時論)¶
　(多/之)芮曄(烏程人與弟暉力學起家號二芮紹興間同/登進士第曄任國子司業學者稱為得師暉)¶
　(累官兵/部尚書)沈該(歸安人紹興間為禮部侍郎出知䕫府/召還除叅知政事復大拜該䆳於易嘗)¶
　(撰小傳六卷上之髙宗降/詔褒美刻石於其私第)李彦頴(徳清人少端重強/記覽紹興間登第)¶
　(累官叅知政事論事激烈披露忠蓋以/觀文殿學士致仕卒贈少保諡忠文)周淙(長興人/父需由)¶
　(進士官至左中奉大夫淙幼警敏力學累官直龍圖/閣除兩浙轉運副使知臨安府所至有成績封長興)¶
<pb:KR2k0008_WYG_040-34b>¶
　(縣/男)沈樞(安吉人舉進士調彭澤丞用葉義問薦賜對/首論君子小人之辨髙宗嘉之除監察御史)¶
　(坐不附楊邦彦獲譴/貶端州尋起知温州)沈复(徳清人舉進士乾道初為/太常簿賜對稱㫖除宗正)¶
　(丞累遷知樞密院事所著有四益齊集奏議真徳/秀嘗序其文謂其議論不少詘有古大臣之體)趙¶
　彦博(武康人舉進士守郡持節俱以/能稱孝宗朝累官工部侍郎)倪思(歸安人乾/道初進士)¶
　(累遷禮部侍郎論疏剴切悚動人主且屢觸權臣韓/侂胄三黜不變其風槩卒官寳文閣學士歿諡文節)¶
　沈作賔(歸安人為紹興府通判帥守丘崈政尚剛嚴/作賔濟之以寛邦人恱之知平江府得節制)¶
　(之宜海道無警官至權戶部/尚書以顯謨閣學士致仕卒)趙與&KR0696;(太祖十世孫居/湖州嘉定中進)¶
　(士歴知嘉興慶元紹興府後權揚州兩淮/安撫制置使以知平江府致仕特贈少師)葛邲(歸安/人祖)¶
<pb:KR2k0008_WYG_040-35a>¶
　(勝仲知湖州父立方官至侍從邲舉進士累官刑部/尚書紹熙中拜左丞相以少保致仕卒諡文定邲在)¶
　(言路論疏皆切中時弊居相位能守法度/進人才處已以不欺為本有文集二百卷)錢選(烏程/人舉)¶
　(進士善詩畫論者以選畫趙孟/頫字馮應科筆為呉興三絶)魯伯能(安吉人博學/強記九嵗通)¶
　(五經日讀萬言家貧無油夜乘月光誦讀達旦歴官/處州太守生平無所嗜好惟以翰墨自娯有文集三)¶
　(百餘/卷)游汶(徳清人咸淳中歴江西江東福建提刑俱/有能聲賈似道當國汶與論事忠誠懇切)¶
　(國亡隠居元叅政浦大全薦為福建路緫管固辭不/就嘗大書衣背云前宋提刑今為百姓服之以出入)¶
　(焉/)朱泰(武康人家貧鬻薪養母一日入山為虎所攫/暝眩稍醒厲聲曰恨母無托爾虎忽棄泰走)¶
　(不顧如人疾驅狀遂匍匋歸養/母鄉里聞其孝感率金帛遺之)陳存(湖州人累官至/殿中侍御史宋)¶
<pb:KR2k0008_WYG_040-35b>¶
　(亡元遣使七徴不起遂/却醫絶粟旬有四日卒)章鑄(烏程人累官修職郎讜/直敢言宋亡元俾故臣)¶
　(納誥勑鑄終不肯以世食宋禄坐未嘗北向/宋士有仕元者鑄皆深惡絶之人多其節)徐俊(徳/清)¶
　(人太學進士嘗率六館生抗疏乞斬賈似道三上不/報元至元中累徴不起卒於家門人私諡曰安節先)¶
　(生/)元趙孟頫(歸安人宋宗室博通經史工詩能文善/書畫舉進士為潤州録事叅軍國亡家)¶
　(居益力於學至元間以薦入朝世祖見其神采煥發/甚竒之授兵部侍郎累官翰林學士承㫖卒諡文敏)¶
　(追封魏國公夫人管氏亦能書畫子/雍善屬文能書畫仕至海州知州)牟應龍(湖州人/父巘宋)¶
　(大理少卿應龍當補京官盡讓諸從弟擢咸淳進士/對策忤賈似道調定城尉宋亡不仕父子自為師友)¶
　(討論經學於經皆有成說以文/章大家稱於東南號隆山先生)倪淵(烏程人從學於/敖繼公動必以)¶
<pb:KR2k0008_WYG_040-36a>¶
　(禮為湖學教授著/易圖說二十卷)宇文公諒(歸安人通經史百民言/有操行累官國子監丞)¶
　(嶺南㢘訪僉事平居雖暗室必正衣冠端坐晝有所/為夜則書之其不可書即不敢為所著有折桂等集)¶
　(門人私諡曰/純節先生)張復(烏程人為泰州同知與趙孟頫姚/式䡗皆以文學知名當時號為呉)¶
　(興八/俊)沈夢麟(歸安人勤學勵行年十七即以詩鳴為/婺州學正遷武康尹所至有聲入本朝)¶
　(五司閩浙文衡一考㑹試人皆服/其公卒年九十三所著有花溪集)本朝張羽(烏程人/讀書一)¶
　(覽不忘為詩文俊逸典雅洪武初舉明經為郡學訓/導與髙啓楊基徐賁齊名號髙楊張徐歴官翰林待)¶
　(制太常/寺丞)王升(徳清人洪武初坐事繫刑部獄時升子/瑱為平涼知縣升寄瑱書戒以居官廉)¶
　(㓗撫民仁慈報國忠勤處已謙敬買附子川椒經税/而後寄來獄吏捜得其書以聞朝廷嘉歎下詔褒美)¶
<pb:KR2k0008_WYG_040-36b>¶
　(賚白金百兩絹十匹附子五/枚椒五斤免其所坐復其家)嚴震直(烏程人器宇宏/偉洪武初以税)¶
　(戶授布政司叅議累官工部尚書轉右都御史所至/能聲綽著嘗出使安南不辱君命朝廷特加寵眷詔)¶
　(優其家丁役/以旌表之)陳援(烏程人性廉介博學能文洪武間/由長興學訓導遷刑科給事中累)¶
　(官大理寺丞讞獄多所平反嘗陳治/平十疏子寔閩縣主簿贈翰林編修)聞良輔(徳清人/才行超)¶
　(卓洪武中為監察御史累遷大理少/卿出使暹羅國官至廣東按察使)温祥卿(長興人/通隂陽)¶
　(家學洪武中由人材薦累/官兵部尚書四川布政使)潘長夀(長興人恬靜好學/洪武中由人材舉)¶
　(任右僉都御史歴/南雄潯州知府)楊復(長興人刻苦問學為詩文尚/竒古日抄唐韻數過得字義)¶
　(之精永樂初浙江鄉試第一登進士拜監察/御史累遷大理少卿决獄判案人服其能)凌晏如¶
<pb:KR2k0008_WYG_040-37a>¶
　(歸安人精六書之學永樂初以楷書選授/給事中奏對凱切累官至右僉都御史)張翼(歸安/人永)¶
　(樂初第進士歴任福建雲南僉事所/至不失憲度累官至河南左叅政)柴震(烏程人永/樂間由給)¶
　(事中累選大理寺少卿/㢘介有為綽著能聲)¶
列女徐氏(長城人名惠八嵗能文父甞使擬離騷為小/山篇曰仰幽巖而流盻兮撫桂枝以凝想將)¶
　(千齡兮此遇荃何為兮獨往父大驚唐太宗聞之/召為才人太宗討四夷徐上疏極諫後為惠妃)郎¶
　氏(安吉人宋進士朱甲妻甲仕浙東以郎氏從元至/元間朱歿郎䕶喪還至玉山里留居避盜勢家栁)¶
　(氏欲強聘之郎誓不從死拒得免家居事姑甚謹姑/嘗病郎禱天刲股肉進啖而愈後姑喪以哀聞元大)¶
　(徳中旌/其門)沙氏(主事郎理妻安吉人也洪武初從夫官/京師理死沙哭曰夫為忠臣妾獨不得)¶
<pb:KR2k0008_WYG_040-37b>¶
　(為烈婦乎遂自經事聞/賜祭馳驛歸葬  省志)徐氏(烏程人年十六嫁未朞/而夫病篤顧徐曰我母)¶
　(老爾年少奈何徐泣下即引刀斷左小指以/死誓夫死遂布衣長齋卒年七十六  省志)倪氏(歸/安)¶
　(人許聘陳閔八陳從征不返遥以死聞倪守志不嫁/踰五十年而陳歸竟成婚姻之禮俱年六十嵗有竒)¶
　(號白髪新/婚  省志)石門丐烈婦(湖州人莫詳姓氏正徳初湖/饑婦與其夫及姑走崇徳石)¶
　(門市乞食婦有殊色市人欲挑之與之食不顧與之/財亦不顧寓東髙橋上同夫與姑不至及二日聚觀)¶
　(者益衆婦乃從橋躍/入水中以死  省志)王氏(呉忠妻安吉人家甚貧正/徳初夫疫死婦無依有欲)¶
　(收之者婦不應乃為麥飯瘞夫塜前痛哭/良久以草蔶裹身自沉溪而死  省志)¶
仙釋莫月鼎(歸安人名起炎初習舉子業三試有司不/利乃着道士服更號月鼎入青城山見徐)¶
<pb:KR2k0008_WYG_040-38a>¶
　(無極授五雷法用是召雷雨破鬼魅動無不驗雖嬉/笑怒罵皆若有神物從之者元世祖遣御史中丞崔)¶
　(彧求異人於江南得之賞賚優厚/卒年六十九金華宋濂為之傳)沈野雲(本朝烏程/人名道寧)¶
　(幼習外學通列仙傳朝廷累召禱雨皆/驗深悅之賜三品誥封為至道髙士)¶
　¶
　¶
　¶
　¶
　¶
<pb:KR2k0008_WYG_040-38b>¶
　¶
　¶
　¶
　¶
　¶
　¶
　¶
　明一統志卷四十¶
