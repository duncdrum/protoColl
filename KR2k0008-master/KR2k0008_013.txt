# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.893114
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0008_WYG_013-1a>¶
欽定四庫全書¶
　明一統志卷十三¶
　　　　　　　　　　　　明　李賢等　撰¶
　　淮安府(束至海岸二百三十里西至鳯陽府虹縣/界三百一十里南至揚州府寳應縣界六)¶
　　　(十里北至山東青州府营州界四百五十里自/府治至南京五百里至京師三千一十里)¶
　　　(糧四十萬二/千八百石零)¶
建置沿革禹貢揚州之域天文斗牛分野春秋屬吳後¶
　屬越戰國屬楚秦屬九江郡漢屬臨淮郡及廣陵國¶
<pb:KR2k0008_WYG_013-1b>¶
　東漢屬廣陵郡及下邳國三國屬魏為臨淮廣陵二¶
　郡地晉分淮北為北徐州南為徐州又分廣陵置山¶
　陽郡僑立兖州於此劉宋失淮北乃於此立州鎮為¶
　北兖州東魏復為山陽郡隋置楚州大業初併入江¶
　都郡唐為東楚州後改楚州天寶初改淮隂郡乾元¶
　初復為楚州五代時南唐陞順化軍宋仍為楚州建¶
　炎中置楚泗承州漣水軍鎮撫使尋罷紹定初於此¶
　置淮安軍端平初陞為州元陞為淮安路屬河南行¶
<pb:KR2k0008_WYG_013-2a>¶
　省本朝改為淮安府直隸京師領州二縣九¶
　山陽縣(附郭夲漢臨淮郡射陽縣地東漢屬廣陵郡/晉末立山陽郡以境内有地曰山陽故名南)¶
　(齊仍為射陽縣地屬臨淮郡隋置山陽縣為楚州治/宋置淮安軍縣亦改名淮安元以馬羅軍寨置山陽)¶
　(縣後以淮安縣省入夲朝/因之編戸一百十五里)鹽城縣(在府城東南二百/三十里本漢鹽瀆)¶
　(縣屬臨淮郡東漢屬廣陵郡或屬臨淮郡晉因之北/齊置射陽郡陳改為鹽城縣隋屬江都郡後為韋徹)¶
　(所據置射州及射陽新安安樂三縣唐廢射州省三/縣入鹽城縣屬楚州五代時南唐屬泰州宋屬楚州)¶
　(紹興初屬漣水軍元屬淮安/路夲朝因之編户八十九里)清河縣(在府城西五十/里本宋泗州清)¶
　(河口地紹典初屯重兵於此咸淳末始置清河軍及/縣元至元中廢軍以縣屬淮安路本朝因之編戸二)¶
<pb:KR2k0008_WYG_013-2b>¶
　(十/里)安東縣(在府城東北九十里後魏為襄賁縣置東/海郡東魏改曰海安隋初郡廢改為漣水)¶
　(縣唐置漣州貞觀初州廢以縣属泗州宋置漣水軍/尋改為縣属楚州元祐初復為軍紹興中廢為縣没)¶
　(於金歸宋屬寳應州端平初復為漣水軍景定初改/安東州治漣水縣元省縣以州屬淮安路本朝改為)¶
　(縣編戸六/十一里)桃源縣(在府城西北一百六十里本唐宿/遷縣之桃園鎮宋屬淮陽軍後没)¶
　(於金興定初始置淮濵縣屬泗州後廢元初復置桃/園縣属淮安路後訛園為源本朝因之編戸四十八)¶
　(里/)沭陽縣(在府城北一百七十里本漢厚丘縣地劉/宋始置僮縣屬南彭城郡梁屬僮陽郡東)¶
　(魏改為沭陽郡仍於郡東置懐文縣後周改縣曰沭/陽隋屬海州唐總章初屬泗州後復屬海州宋南渡)¶
　(没於金尋復歸宋属海州元仍舊/木朝因之改今属編戸八十一里)海州(在府城北三/百七十里春)¶
<pb:KR2k0008_WYG_013-3a>¶
　(秋時郯子國地秦始置朐縣屬薛郡後分為郯郡漢/為東海郡東漢為東海國三國魏為郯縣劉宋於此)¶
　(僑立青冀二州梁改東海郡為北海郡東魏改青冀/二州為海州北齊徙海州治琅邪隋徙治朐山後改)¶
　(州為東海郡唐改為海寧州天寶初改東海郡乾元/初復為海州宋屬淮東道景定初置西海州元為海)¶
　(州至元中陞海州路未幾改海寧府後復為海寧州/𨽻淮安路本朝仍為海州以朐山縣省入𨽻淮安府)¶
　(編戸六十/里領縣一)贑榆縣(在州城北一百一十里本秦欝洲/地漢置東海縣屬琅邪郡東漢屬)¶
　(東海國魏省晉復置尋省隋復置唐初析置贑榆縣/尋省入東海縣南唐置懐仁縣宋屬海州金復改為)¶
　(贑榆縣金亡宋以縣寓治東海軍後李璮侵海州併/縣入焉元仍置縣屬海寧州夲朝因之編戸五十六)¶
　(里/)邳州(在府城西北四百五十里本夏邳國後屬薛/又為齊所併秦置下邳縣屬郯郡漢屬東海)¶
<pb:KR2k0008_WYG_013-3b>¶
　(郡東漢為下邳國晉宋梁為下邳郡置武州後魏改/州曰東徐後周又改邳州隋為下邳郡唐復置邳州)¶
　(宋置淮陽軍金復改為邳州元屬歸徳府本朝/以下邳縣省入改今屬編戸四十七里領縣二)宿遷¶
　縣(在州城南一百二十里春秋時鍾吾子國亦宿國/所遷地秦置下相縣漢又置&KR2316;猶縣晉省下相置)¶
　(宿豫縣及宿豫郡後魏属南徐州東魏屬東楚州後/周屬泗州隋下邳郡治此唐始改為宿遷縣屬徐州)¶
　(宋屬邳州元省後復置本/朝因之編户五十九里)睢寧縣(在州城南六十里/古睢陵地漢属臨)¶
　(淮郡東漢置睢陵縣晉屬下邳國東魏屬臨潼郡隋廢/金復置改睢寧縣屬泗州尋屬邳州後廢元復置屬)¶
　(邳州本朝因之/編户三十四里)¶
郡名淮隂(古/名)山陽(晉/名)¶
<pb:KR2k0008_WYG_013-4a>¶
形勝水陸交通(晉荀羨北征議水陸交通易以觀釁沃/野有開殖之利方舟漕運亦無他阻)¶
　西至淮畔東届海隅(南齊/志)俯臨淮海控制山東(宋繫/年録)¶
　山陽要地屏蔽淮東(同/上)淮南控扼之地(宋吳表/臣云)連山¶
　阻海(金侯摯奏云海州連山阻海與/沂莒邳密皆邊隅衝要之地)南北襟喉江淮¶
　要衝(元董摶霄/淮安議)大江前流長淮却阻(記室/新書)長淮奥壤¶
　表海名邦(輿地/紀勝)北控齊魯南蔽江淮(海州/圖志)¶
風俗人多勇悍習戰爭(晉伏滔/正淮論)淳實尚義務勤耕耨(圖/經)¶
　俗多輕剽士任氣節(隋/志)書軌新邦英雄舊里(宋蘇軾/淮隂侯)¶
<pb:KR2k0008_WYG_013-4b>¶
　(廟記/銘)漸漬聖化綽有儒風(圖/册)俗尚朴實力農務漁(海/州)¶
　(志/)¶
山川鉢池山(在府城西一十五里形如鉢盂故老云昔/仙人王喬錬丹於此山中一方土赤草木)¶
　(不生是/其驗也)韓山(在沭陽縣東北六十里世傳韓/信追項羽於此南有楚王廟)建陵山¶
　(在沭陽縣西北一百里山形南北/狹長上多陵阜漢立建陵縣取此)白虎山(在海州治/西南形如)¶
　(虎/踞)朐山(在海州城南四里上有雙峯如削俗呼馬耳/峯傍有龍潭水極清冽秦始皇東巡至朐山)¶
　(界即此又有石棚山即朐山東北嶺有巨石覆巖上/其山如棚嶺甚髙峻了無花木宋石曼卿判海州使)¶
　(人以泥裹桃李為彈抛擲其上數年間/花若錦繡又名曰錦巖宋蘇軾有詩)鬱洲山(在朐/山東)¶
<pb:KR2k0008_WYG_013-5a>¶
　(北海中有大洲謂之欝州又名郁洲一名/郁欝山一名蒼梧山或云昔從蒼梧飛來)孔望山(在/海)¶
　(州城東五里輿地要覽孔子問官於郯子嘗/登此山以望東海一名古城山上有龍洞)銀山(在/海)¶
　(州城南石湫鎮東其山近海/多白石日出照耀色如鋪銀)巨平山(在海州城北三/十里一名由吾)¶
　(峯其山南接東海北抵墟溝又有棲雲山/即巨平之東嶺舊有僧結棲雲精舍以居)朱紫山(在/海)¶
　(州城東北四十里山有紅壁丹/崖自相輝暎望之若朱紫然)南墮星山(在海州城/南六十里)¶
　(舊傳商時有星墮此又有/北墮星山在州東五十里)盧石山(在海州城東南六/十里山多黒石漢)¶
　(書韓信為楚王鎮於三/盧即此宋張耒有詩)溪雲山(在海州城東北六十/里其山清幽秀麗雲)¶
　(氣蓊鬱/故名)伊盧山(在海州東南八十二里以境内/有伊盧郷也一名大伊萊山)蠣山¶
<pb:KR2k0008_WYG_013-5b>¶
　(在海州城東南一百里海中四靣/平坦潮上沒其半山多蠣因名)大伊山　小伊山¶
　(俱在海州城南一百里南/北相向相距可二十里)東陬山　西陬山(俱在海/州城外)¶
　(百餘里一在海中一/在海隅東西對峙)嚶㳺山(在海州城東北百餘里/其山周迴浮海中羣鳥)¶
　(翔集嚶嚶然自相/喧聒唐人有詩)北望山(在海州城西南一百六十/里上有二石臼俗傳秦始)¶
　(皇東巡時/洗頭盆)懐仁山(在贑榆縣北四十里/漢立懐仁縣取此)呉山(在贑榆/縣西北)¶
　(四十里昔有吳姓者居此山上有廟廟後/有土阜俗傳為吳山神塜水旱禱之輒應)羽山(在贑/榆縣)¶
　(西北八十里即舜殛鯀處禹貢羽畎夏翟曽氏註云/山雉具五色出於羽山之畎名山曰羽者以此唐崔)¶
　(國輔詩羽山一點青海岸雜花/碎日暮千里帆楚色有微靄)葛嶧山(在邳州城西/北六里古文)¶
<pb:KR2k0008_WYG_013-6a>¶
　(以為嶧山禹貢嶧陽孤桐謂出此山之/南者俗名距山以其與沂水相距也)磬石山(在邳/州城)¶
　(西南八十里與泗水相近山有石其聲清/亮可為磬禹貢泗濵浮磬即此山所出者)黄石山(在/邳)¶
　(州城北百餘里/上有黄石公廟)艾山(在邳州北百餘里接山東沂水/縣界地志云沂水出泰山郡蓋)¶
　(縣艾山/即此)鐡佛山(在邳州城北一百五/十里上有三鐡佛)馬陵山(在宿遷/縣北二)¶
　(里其山髙阜/狀若馬陵)㟃峿山(在宿遷縣北七十里上有石洞/鐫七真像洞口鑿石為螭水自)¶
　(螭口噴出四時不涸宋紹興末/首領張榮屯此山以拒金人)仙掌山(在睢寧縣西/七十里石上)¶
　(有掌跡隠見不/常世傳仙跡云)劉胡山(在睢寧縣西北七十二里父/老相傳昔有劉胡将軍出此)¶
　(故/名)鳯凰山(在睢寧縣西北七/十里形如鳯凰)金牛岡(在山陽縣西北/一十里昔周世)¶
<pb:KR2k0008_WYG_013-6b>¶
　(宗宿兵於此岡上亦時/出甘羅錢如淮隂者)鐡柱岡(在鹽城縣北二里海/岸故老相傳秦王繫)¶
　(馬柱也或云瀕海多蛟/龍龍畏鐵作此鎮之)獅子巖(在海州城北二十五/里舊傳有徐生學道)¶
　(於此一日忽化去葬山中後人見之於泰山下/因付履東歸其徒視之乃𦵏時物人謂之尸解)大小¶
　二島(在海州城東北五十里濵海/海兩山對峙潮生則沒扵)髙公島(在海州城東/八十里舊傳)¶
　(有高公/漁於此)海(在海州城東二十八里南接朐山北接贑/榆西趨州往来所渡廣二十餘里渡此者)¶
　(必擇日致祭非七日内不得渡/若有公務急迫亦豫先祭請)管家湖(在府城望雲/門外宋嘉定)¶
　(間郡守應純之開鑿以/練習舟師為戰守之計)射陽湖(在山陽縣東南七十/里與寶應鹽城分湖)¶
　(為界漢廣陵王胥有罪其/相勝之奏奪王射陂即此)石濩湖(在安東縣治西北/一名灌湖與海州)¶
<pb:KR2k0008_WYG_013-7a>¶
　(贑榆沭陽接境湖靣約/三萬四千五百餘頃)傅湖(在安東縣東北八十里/湖面約一百三十餘頃)¶
　碩項湖(在安東縣西北一百二十里一名大湖西連/桑墟湖東南各有小河逹於淮神異傳秦時)¶
　(童謡云城門有血城當陷沒有一老姆憂懼每旦往/窺門者知其故以血塗門姆見之即走須臾大水至)¶
　(城果陷姆走至伊莱山得免今山有神姆廟髙齊時/湖嘗涸西南隅城址猶存繞城古井數十處乃知城)¶
　(沒非/虛)桑墟湖(在海州城西南九十里/上接沭河下流入海)淮河(在府城北/五里自泗)¶
　(州龜山北流入府界縈迴府城東入于/海周禮職方氏青州其川淮泗謂此)老鸛河(在府城/西周世)¶
　(宗至北神堰齊雲艦大不/能前遂開此以通其道)故沙河(在府城西北一十/里宋轉運使喬惟)¶
　(岳所開以避山陽灣清河口風濤之患後蔣之竒又/開漕渠至洪澤入閘其後㳺塞本朝永樂初平江伯)¶
<pb:KR2k0008_WYG_013-7b>¶
　(陳瑄因其舊渠開河置牐易其名曰清江浦復/於浦旁置倉積粮以備轉運至今公私便利云)新河¶
　(在山陽縣磨盤/口宋乾道中開)清河(在清河縣治西即泗水之下流/也源自泰安州經徐州流至邳)¶
　(州東境曰直河西境曰沙河又南下至縣西/北三汊河口分為大小二清河南逹扵淮)漕河(在/安)¶
　(東縣舊名漕渠南通淮唐/垂拱開以通海沂密等州)沭河(在沭陽縣東南源自/青州西北馬脊固諸)¶
　(澗㑹流至縣界東入桑墟湖周/禮職方氏青州其浸沂沭謂此)舊黄河(在邳州城南/門外上連徐)¶
　(境下入/淮河)沂河(在邳州城西自山東沂州西流/至下邳西南入泗河達於淮)武河(在/邳)¶
　(州城西北二里上/連泇河下入黄河)泇河(在邳州城西北九十里/南流入舊蘭陵縣界)小河¶
　(在睢寧縣治北源自汴水/經宿州入縣界合黄河)漣水(在安東縣自沭水分/流南入縣境在沭陽)¶
<pb:KR2k0008_WYG_013-8a>¶
　(者曰南漣水入安/東者曰北漣水)堯水(在贑榆縣西南八十五里源/自沂州東流經縣界入海)¶
　劔水(在贑榆縣西南八十五里源/自沂州三嶢山東流入縣界)氾水(在宿遷/縣界)泗水¶
　(出山東泗水縣陪尾山源有泉四四泉俱導/因以為名西南過徐州又東南過邳州入淮)濉水(在/睢)¶
　(寧縣西源自靈璧縣東流經縣/界又東北至宿遷縣入泗水)濁水(即古䢴溝南自/寳應縣北流入)¶
　(淮俗謂之山陽濁春秋時吳於䢴溝築城穿溝通射/陽湖至末口入淮以通糧運舊水道屈曲隋大業初)¶
　(發淮南民十萬開䢴溝自/山陽至揚子入江即此)羽潭(在羽山下左傳鯀為/黄能入于羽淵即此)¶
　(又郡國志鍾離昩城南有羽泉亦/謂舜殛鯀處其水常清牛羊不飲)洪澤(在山陽縣界/郡有閘宋隆)¶
　(興中魏勝守海州調發兵糧由/運河至洪澤出閘入淮即此)枸把井(在開元寺内/旁有枸把樹)¶
<pb:KR2k0008_WYG_013-8b>¶
　(唐劉禹鍚詩僧房藥樹依寒井井有香泉樹/有靈枝繁夲是仙人杖根老新成瑞犬形)古井(在/府)¶
　(治西故老云泗州/僧伽降水母之所)丹井(在安東縣治東北神仙傳袁/真人扵漣城得靈泉煉藥功)¶
　(成脫履而去郡人為/之立祠又建迎仙閣)真君井(在桃源縣治南水味極/甘俗傳劉真君所鑿)¶
　項羽井(在邳州北征記下邳西南有/晉石崇碑云項井在下相城)温泉(在海州博/望鎮西五)¶
　(里其水冬/夏常温)棠棃□(在廢淮隂縣九十/五里唐長慶初開)白水塘(在山陽/縣南九)¶
　(十五里魏鄧艾伐/吳時修以灌田)常豐堰(在山陽縣唐大厯中黜/陟使李承置以灌田)捍¶
　海堰(在鹽城縣南接泰州海陵縣宋/天聖中范仲淹建議修築)永安堤(在海州/東二十)¶
　(里北接山環城長七里以捍海/潮唐開元中刺史杜令昭築)于公浦(在海州城北/一十里乃煎)¶
<pb:KR2k0008_WYG_013-9a>¶
　(鹽之所以漢/于公為名)¶
土産鹽　鹽精石　海螵蛸(山陽鹽城/二縣俱出)紫菜(海州/出)¶
公署淮安衛(在府治南即元淮南路總管/府治本朝洪武初改建)大河衛(在府治/東北新)¶
　(城門洪武/二年建)邳州衛(在州治東南洪/武十三年建)守禦海州中前千¶
　户所(在西城内/洪武中建)守禦東海中千戸所(在東城内/洪武中建)守禦¶
　鹽城千戸所(在縣治西南洪武三十年建調揚州衛/中左千戸所守備扵此俱𨽻淮安衛)¶
學校淮安府學(在舊城南門内/宋景祐初建)海州學(在西城内宋建/元皇慶中修二)¶
　(學俱本朝洪/武九年重建)邳州學(在州治東南宋隆興初建本朝/洪武四年重建成化三年重脩)¶
<pb:KR2k0008_WYG_013-9b>¶
　山陽縣學(在縣治後即元䝉古學基本朝/洪武三年重建永樂間重修)鹽城縣學(在/縣)¶
　(治西宋紹興中建夲朝洪武/初重建永樂十八年重修)清河縣學(在縣治東南/即故甘羅城)¶
　(基宋徳祐間建本朝洪武/初重建正綂五年重修)桃源縣學(在縣治東南元/建本朝洪武初)¶
　(重/建)安東縣學(在縣治東南宋建本/朝洪武三年重建)沭陽縣學(在縣治/南元初)¶
　(建本朝洪/武初重建)贑榆縣學(在縣治東元建本/朝洪武初重建)宿遷縣學(在/縣)¶
　(治東南元初建本朝洪武/初重建永樂十二年重脩)睢寧縣學(在縣治東南元建/本朝洪武初重建)¶
書院仰止書院(在舊城東南隅督撫名臣祠内/正徳十一年御史張鰲山建)節孝書¶
　院(在府城東門外三里/嘉靖間御史成英建)¶
<pb:KR2k0008_WYG_013-10a>¶
宫室宴花樓(在府治南唐建趙嘏詩門外烟横載酒船/謝公攜客醉華筵尋花偶坐將軍樹飲酒)¶
　(方重刺史天幾曲艷歌春色裏數行髙鴈暮/雲邉分明聴得行人語願及行春更一年)鎮淮樓¶
　(在府城舊州橋西宋建/相傳乃都綂司酒樓)月波樓(在府治舊/通判㕔)景疎樓(在/海)¶
　(州治東北舊有石刻云宋葉祖洽慕漢人疏廣疏受/之賢遂建此樓金党懐吳詩景疎樓下無邉水暫濯)¶
　(塵纓可/自由)望海樓(在海州城内宋張耒詩城外滄/溟日夜流城南山色對城樓)籌邉¶
　堂(在府之舊治宋建輪/奐壯麗甲於隣郡)志清堂(在山陽縣治北宋/守臣孫虎臣書額)豹¶
　隱堂(在安東縣學/文廟前宋建)湖光亭(在府城門外/放生池上)清淮亭(在府/城朝)¶
　(宗門/外)攬轡亭(在府城望雲/門外杏花村)千金亭(在舊淮隂縣西韓/信微時漁釣漂母)¶
<pb:KR2k0008_WYG_013-10b>¶
　(進以食信既貴報以千金後人因築亭其/地宋楊傑詩恩難忘一飯報肯惜千金)三亭(在舊/淮隂)¶
　(縣有韓信枚皋步隲三亭宋晁端彦名/詩韓枚步隲建三亭故顯當時將相)水教亭(在山陽/縣管家)¶
　(湖上宋郡守應純之鑿湖/以教習舟師因建此亭)漁亭(在邳州城西沂河東/岸晉石崇嘗漁於此)¶
　昇仙亭(在邳州西南相傳郡人劉綱/昇仙之所後人為立亭及祠)緑野亭(在海州/治宋張)¶
　(耒詩渺渺孤亭滄海東天連平野四無/窮少須戸牖毫端上自攬山河眼界中)藏春亭(在贑/榆縣)¶
　(宋張耒/有詩)熈臺(在府子城/上宋築)劉伶臺(在山陽縣治東北邉/淮唐許渾詩劉伶臺)¶
　(下稻花晚韓信/廟前楓葉秋)洪澤館(在府境唐皇甫冉詩底事洪/澤壁空留黄卷詞年年淮水)¶
　(上行客/不勝悲)¶
<pb:KR2k0008_WYG_013-11a>¶
關梁通濟橋(在府城/南門外)章馬橋(在府城/北門内)東義橋(在新城/東門外)西¶
　義橋(在新城西門外舊名西鐡橋往/來商賈雲集其上為貿易之所)胯下橋(在府城/西四十)¶
　(里即韓信為/少年所辱處)髙公橋(在山陽縣/治西北)杜康橋(在劉伶/臺南)昇仙¶
　橋(在山陽縣舊傳昔有姓孫者賣魚/扵此後昇仙因名橋西舊有道堂)鳯凰橋(在鹽城/縣治西)¶
　(南舊傳有鳯/凰来集於此)崇河橋(在桃源縣北四十里相傳晉石/崇嘗立倉扵此因開河以通舟)¶
　(楫後人作/橋於上)化龍橋(在安東縣治東世傳/昔有白鱓化龍扵此)九洪橋(在海/州石)¶
　(湫鎮東北/橋有九洪)紫陽橋(在贑榆縣治西/傍有紫陽觀)江石橋(在邳州城/北一百二)¶
　(十里有石如薑故/名後訛為江云)¶
<pb:KR2k0008_WYG_013-11b>¶
寺觀龍興寺(在府治東晉建唐時泗州僧伽嘗居此/夲朝洪武中重修又邳州亦有龍興寺)開¶
　元寺(在府城西南唐開元/間建内有枸把井)報恩寺(在府城北宋建元廢/本朝洪武初重建)¶
　大寧寺(在府城西四十里内有唐李邕文并書又有/彌勒佛碑宋發運使蔣之奇題于碑隂曰寶)¶
　(積/碑)永寧寺(在鹽城縣治東北宋隆興/中建本朝洪武初重建)興國寺(在清河/縣東南)¶
　(宋建元廢本朝洪武初重/建又桃源縣亦有興國寺)能仁寺(在安東縣治西宋/建本朝洪武初重)¶
　(建/)招徳寺(在沭陽縣東七/里元大徳初建)大悲寺(在海州治西宋嘉/祐初建俱本朝洪)¶
　(武中/重建)重光寺(在贑榆縣治南/宋元祐中建)夀聖寺(在宿遷縣治南/元大徳間建俱)¶
　(本朝洪武/初重建)崇寧寺(在睢寧縣治北/夲朝洪武中建)靈慈宫(在山陽縣/清江浦宣)¶
<pb:KR2k0008_WYG_013-12a>¶
　(徳間平江伯陳瑄建/少師楊上竒為記)𤣥妙觀(在府治西南本唐白鶴/觀基宋改名天慶元改)¶
　(今額本朝洪武初重建又/海州舊城西亦有𤣥妙觀)昭惠觀(在邳州治東南元/至正間建本朝永)¶
　(樂中/重修)祥雲觀(在海州/巨平村)玉虛觀(在宿遷/縣治北)𤣥真觀(在睢寧/縣治北)¶
　(俱洪武/初建)¶
祠廟四賢祠(在府學内舊有宋趙師旦徐積塑像後増/張耒陳瓘兩像東曰忠孝祠西曰文節祠)¶
　威濟祠(宋紹興間金人渝盟李寳自海道禦之至石/臼山禱之俄而風順縱火焚敵舟略盡詔封)¶
　(其神曰祐順侯就/楚州立祠賜今額)恭襄祠(在清江浦正綂間建/祀平江恭襄侯陳瑄)督撫¶
　名臣祠(在府治東南祀總督巡/撫都御史汝陽滕昭等)貞烈祠(在府城西北/正徳四年建)¶
<pb:KR2k0008_WYG_013-12b>¶
　(祀烈女/何氏)英烈王廟(在府城朝宗門外祀伍子胥唐狄/仁傑巡撫江淮毁淫祀千七百所)¶
　(惟留吳太伯季/札子胥三祠)黄石公廟(在邳州黄石山上公即授/張良素書者金趙滋冇詩)¶
　楚元王廟(在府城内元王名交漢髙帝弟廟舊在西/門外宋建炎中賊李成来攻王頗著靈異)¶
　(乃移建/城中)淮隂侯廟(在山陽縣西四十里祀/漢韓信宋蘇軾有廟銘)鍾離相公¶
　廟(在山陽縣南七十里相傳項王將鍾離昧亡/歸韓信捕之急昧自剄土人哀之為立廟)孝婦¶
　廟(在巨平山北前漢書東海有孝婦少寡無子養姑/甚謹姑欲嫁之不肯後姑經死姑女告婦殺之吏)¶
　(捕婦驗治獄成于公以為寃太守不聴竟殺孝婦郡/中枯旱三年後太守至于公曰孝婦不當死咎當在)¶
　(是守祭孝婦塚天/乃大雨因立廟)東海恭王廟(在山陽縣境恭王漢/光武子名彊嘗立為)¶
<pb:KR2k0008_WYG_013-13a>¶
　(皇太子因母郭后廢封東/海王後人為立廟於此)由吾大夫廟(在海州巨平/山南按舊圖)¶
　(經沭陽人由吾道榮精心妙道學窮祕錄且達天人/之機隋文帝徵拜諫議大夫卒𦵏於此後人因立廟)¶
　趙康州廟　　徐夫子廟(俱在山陽縣治東宋郡守苗/仲淵立以祀趙師旦徐積並)¶
　(作詩以美之曰世惟忠與孝訓俗知所止殺身/趙康州錫類徐夫子雖非萃一門死𦵏同閭里)旌武¶
　廟(在府城清風門内祀宋蘄/王韓世忠慶元中賜今額)顯忠廟(在府城清風門/内宋建炎間趙)¶
　(立守楚州力禦金人中砲而死詔贈奉/國軍節度使諡忠烈郡人立廟祀之)褒忠廟(在府/城朝)¶
　(宗門内宋隆興間魏勝自海州移守/於此金人南伐勝死之詔賜諡立廟)淵徳公廟(在邳/州西)¶
　(六里昔淵徳公韓稜為下邳今有/遺愛扵民民立祠祀之迄今不廢)¶
<pb:KR2k0008_WYG_013-13b>¶
陵墓公冶長墓(在府境長/孔子弟子)漂母墓(在府城西四十里舊/淮隂縣北寰宇記信)¶
　(為楚王立塚以報漂母即此唐羅隠詩寂寂荒墳一/水濵蘆州絶島自相親雖然寂寞千秋魄猶是韓侯)¶
　(舊主/人)韓信母墓(在舊淮隂縣北與漂母墓相對俗呼/東西塚按傳信母死貧無以𦵏然行)¶
　(營髙敞地令傍可/置萬家邑即此)枚皋墓(在舊淮隂/縣治南)于定國墓(在東/海舊)¶
　(縣/)程知節墓(在府城東宋韓世忠築城掘地深數丈/見一棺槨得碑云程知節墓知節唐人)¶
　張耒墓(在府城西/舊淮隂縣)趙師旦墓(在山陽縣/三里塘)朱仙墓(在府/城西)¶
　(北湖中相傳昔有道士朱姓者𦵏/此雖湖水大漲不没土人異之)趙立墓(在山陽縣/北神鎮)¶
　沈翼墓(在山陽縣平河/橋東岸四里許)葉淇墓(在移風/閘西岸)葉贄墓(在更字舖/治西十里)¶
<pb:KR2k0008_WYG_013-14a>¶
古蹟田横國(在海州東北八十餘里小髙山壘石為城/山孤峯特秀俯臨深溪惟東隅可通人行)¶
　(漢書漢定天下齊王田横懼誅與其/徒属五百餘人入海居島中即此)市丘城(郡國志/市丘城)¶
　(即古市丘侯/来獻鼎處)祝其成(在贑榆縣西五里即夾谷春秋/定公十年公㑹齊侯于夾谷即)¶
　(此漢為/縣宋省)紀鄣城(在贑榆縣北七十五里春秋齊師/伐莒傳曰莒子奔紀鄣山即此)良¶
　城(在邳州城北六十里春秋時晉侯㑹吳子于良即/此東漢置良城縣属下邳國梁置武初郡隋廢郡)¶
　(改縣曰良/城唐省)丼羅城(在舊淮隂縣治北相傳秦甘羅築/兩後常扵土中得小錢狀如鐘有)¶
　(篆文不可識俗號甘羅錢或/云寳應有甘羅廟此其𦵏處)淮隂城(在府城西四十/里秦置縣水經)¶
　(註淮水東北經淮隂故城即此晉廣陵郡治淮隂東/晉劉隗謝安皆扵此屯兵始為重鎮元併入山陽縣)¶
<pb:KR2k0008_WYG_013-14b>¶
　下相城(在邳州城西南一名項城相傳項羽所生之/處漢末曹操攻徐州屠男女四十萬泗水為)¶
　(之不流/即此)利城(在贑榆縣西四十里後漢扵此立郡/劉宋省唐初置縣尋省入懐仁縣)堎¶
　城(在宿遷縣東南五/十里漢縣晉省)取慮城(在邳州城西南漢志汝/南步游張少孤母因拾)¶
　(麥相失者數年後㳺張為取慮令春月按/行髙年至里中遇病嫗問之乃其母也)下邳城(在/邳)¶
　(州治東魏武征吕布於下邳決泗水以灌其城即此/寰宇記下邳城有三大城中城吕布築小城晉石崇)¶
　(築/)舊贑榆城(在故東海縣北五十里/青山之隂遺址尚存)樊階城(北史孔/伯恭造)¶
　(火車攻宋人沈攸/之退保樊城即此)巢城(在鹽城縣北一百二十里相/傳黄巢將冦廣陵屯兵扵此)¶
　(因築/此城)武陵郡城(在贑榆縣南五十/九里魏置隋廢)沂州城(在贑榆縣/南五十里)¶
<pb:KR2k0008_WYG_013-15a>¶
　(宋泰始間僑/置沂州扵此)厚丘廢縣(在沭陽縣北六十里漢置/宋省唐復置又省入沭陽)東¶
　安廢縣(在海州城西八十/三里漢置東漢省)泗陽廢縣(在宿遷縣東南/漢置東漢省)¶
　睢陵廢縣(在邳州治東南即睢寧舊/縣也漢為睢陵金改今名)隂平廢縣(在沭/陽縣)¶
　(西北六十里/漢置後省)下邳廢縣(在邳州秦置梁改為歸政縣/後魏復曰下邳本朝省入州)¶
　角城廢縣(在宿遷縣東南百/餘里晉置隋省)下城廢縣(在沭陽縣南/三里後魏置)¶
　(尋/省)懐仁廢縣(在海州城西九十里後魏置治密/州莒縣界隋開皇初徙此後廢)歸義¶
　廢縣(在贑榆縣北二十/里後魏置隋省)東海廢縣(在海州治北後魏/置廣饒縣北齊分)¶
　(置東海縣隋初廢後改廣饒曰東海唐属/海州宋端平初海州寓治此元省入朐山)朐山廢縣¶
<pb:KR2k0008_WYG_013-15b>¶
　(在海州本漢朐縣後周改曰朐山宋/海州元海寧州皆治此本朝省入州)新城廢縣(在府/城西)¶
　(三十里宋置為/控扼之所元省)韓王莊(在府城西北四十里/相傳謂韓信始生處)鹽城監¶
　(在鹽城縣南唐志云有鹽亭一百二/十三乃厯代煎鹽之所南唐置監)圯橋(在邳州城/東南隅年)¶
　(乆湮没元和郡誌下邳縣有沂水號為長利池池/上有橋即黄石公授張良素書之所唐梁肅有銘)南¶
　昌亭(在府城西三十五里史記韓信微時從南昌亭/長寄食亭長妻苦之乃晨炊蓐食飡時不為具)¶
　(食竟絶之及信為楚王召亭長/賜百錢曰公小人也為徳不竟)娑羅樹碑(在舊淮隂/縣南唐海)¶
　(州刺史李邕/撰文并書)東海大松(在大海中相傳三代時物/其狀竒異宋張耒有詩)紫¶
　極宫畫(宫在府城内西南隅宋熈寧中楊傑作記云/嘗有神仙来逰題詩於壁筆跡漬入刮之不)¶
<pb:KR2k0008_WYG_013-16a>¶
　(滅又有李公麟畫猴戯馬馬驚而圍人鞭之時稱為/竒筆陳師道詩沭猴自戯馬自驚圉人未解猴馬情)¶
　(猴其天資馬何罪意欲防患猶傷生異類相宜亦相/失同類相傷非所及志行萬里困一蹶吐豆齕荄甘)¶
　(伏/櫪)¶
名宦漢汲黯(後元中為東海太守治尚清淨凡事擇丞/史任之責大指而已卧閤不出郡中大治)¶
　尹翁歸(地節中為東海太守為政精敏吏民賢不肖/及奸邪罪名盡知之每罰一而警百皆改行)¶
　(自新東/海大治)于公(為東海郡決曹決獄平罹文法者于公/所決皆不恨郡中為之生立祠其辨孝)¶
　(婦之寃事/見祠廟)張禹(下邳相北界有蒲陽陂乆湮廢禹為/引水灌溉遂成良田數百頃大收穀)¶
　(實鄰郡貧者/歸之千餘户)黄浮(桓帝時東海相時中官兄子為下/邳令强奪故汝南守女歸舎殺之)¶
<pb:KR2k0008_WYG_013-16b>¶
　(浮收其家屬/按法悉棄市)蘇章(武原令嵗饑開倉賑/濟全活者三千餘戸)鄭𢎞(淮隂太/守消息)¶
　(徭役政不煩苛嵗大旱/𢎞行春雨随車而至)孫堅(熹平間為鹽瀆丞吏民/親附後徙旴𣅿下邳凡)¶
　(三邑所/在有聲)徐璆(獻帝時為東海相威化大行徵詣京師/道為袁術所刼璆守之以死術不敢逼)¶
　晉荀羨(永和中以徐州刺史/鎮淮隂始營立城池)祖逖(建興初屯兵淮隂/嘗誓清中原威著)¶
　(逺/近)南北朝袁粲(宋東海太守清整有風操自/處甚髙嘗著妙徳先生傳)蕭僧珍¶
　(宋元嘉末為山陽太守㑹魏人入冦僧珍蓄陂/水令滿待其至決以灌之魏人至山陽不敢攻)隋髙¶
　勱(楚州刺史民安其政先是城北有子胥廟其俗敬/鬼祈禱者必以牛酒至破産業勱曰子胥賢者豈)¶
　(宜損百姓乎乃告諭所/部自此遂止百姓賴之)張孝徵(東海令嘗築堤捍海/堰自是民免水患)¶
<pb:KR2k0008_WYG_013-17a>¶
　元曖(東海令扵縣境西南接蒼梧山東北至巨平山/築兩堰以捍海潮内以貯山間流水民獲灌溉)¶
　(之/利)唐杜令昭(海州刺史值海漲軍民漂溺令昭築/永安隄以防之民免其患閭里歌之)宋¶
　璟(開元中與姚崇奏請出太平公主以弭國患/出為楚州刺史雖左遷而賢名聞於天下)李聽¶
　(憲宗討李師道以為楚州刺史聴振勵軍士掩賊/不虞遂取海州攻朐山降之懐仁連海望風送款)王¶
　光謙(淮隂令務清淨之化而去其煩苦推誠明/之本而教以亷愧生殖阜滋楚風丕變)薛珏¶
　(楚州刺史初州有營田宰相遥領使而刺史得專達/俸及他給百餘萬珏至悉條去之租入贏富異時觀)¶
　(察使惡其/潔誣以罪)五代張彦能(南唐楚州守將周世宗攻淮/南諸郡皆降獨楚不下圍四)¶
　(旬守益堅城破彦能與其副鄭昭業/戰死所部千餘人皆死誓無降者)何敬洙(南唐楚/州刺史)¶
<pb:KR2k0008_WYG_013-17b>¶
　(常親出巷里察人疾苦有白事者/隨其所言親加剖析無不厭服)宋喬惟岳(雍熈初/為淮南)¶
　(轉運使聞故沙河凡四十里創二斗門于西河設懸/門以蓄洩水利自是漕舟無滯後又權知楚州)蔣¶
　堂(楚州團練推官後又通判是/州遇事毅然不屈有政績)張傅(真宗時知楚州/㑹嵗饑貽書發)¶
　(運使求貸糧不報因歎曰民轉死溝壑矣報可待乎/乃發上供倉粟振貸所活以萬計因拜章待罪詔奬)¶
　(之/)吳中甫(江淮發運使嘗自洪澤鑿渠/六十里以避長淮漕運之險)梁適(知淮陽/軍奏減)¶
　(京東預買紬百三十萬又論景祐/赦書不當録朱梁後仁宗記其名)張奎(知楚州治身/有法度風力)¶
　(精强吏/不敢欺)沈括(沭陽縣主簿縣依沭水括疏水為百/渠九堰以播節原委得工田七十頃)李¶
　清臣(通判海州以儉自持居/官奉法無敢撓以私)王宗望(江淮發運使楚/州沿淮至連州)¶
<pb:KR2k0008_WYG_013-18a>¶
　(風濤險舟多溺宗望開支氏/渠引水入運河為公私利)孫長卿(知楚州糧料院/郡倉積米五十)¶
　(萬陳腐不可食主吏皆懼法無敢輕/去長卿為酌新舊均渫之史罪得免)李宣(知楚州治/官如家有)¶
　(民迫於輸賦殺牛鬻之里胥白於官宣/但令與杖人以其決事明稱為照天燭)張綸(江淮制/置發運)¶
　(副使時鹽課大虧乃奏除楚通㤗三州鹽戸宿負官/助其器用鹽入優與之直由是嵗増課四十萬石)¶
　米芾(知連水軍治民有道不事淫祀時人以龍王誕/日為祭芾止之後任滿歸舟至赤岸風濤大作)¶
　(舟人甚恐芾以詩/投水風濤遂息)孫洙(神宗時知海州免役法行常/平使者欲加斂緡錢洙力爭)¶
　(之方春旱發運使調民濬漕渠洙奏止其役/旱蝗為害致禱朐山徹奠大雨蝗赴海死)劉彛(知/朐)¶
　(山縣治簿書恤孤寡作陂池教種藝平賦役抑姦/猾凡所以惠民者無不至邑人紀其事目曰治範)陳¶
<pb:KR2k0008_WYG_013-18b>¶
　師鍚(元祐中知宿遷縣蘇軾三上章薦其學術淵源/行已潔素議論剛正器識靖深入為校書郎)¶
　石公弼(連水丞供奉髙公備綱舟行淮以溺告公弼/曰數日無風安有是使尉核其所載錢失百)¶
　(萬呼舟人物色之乃公備竊官錢/竊詭為此説即收捕窮治皆伏辜)田畫(徽宗時知淮/陽軍嵗大疫)¶
　(日挾醫問病者藥之後遇/疾卒淮陽人祀以為土神)趙立(建炎中知楚州先是/劉豫遣人賫書来誘)¶
　(立不撤封斬之又遣故人劉偲招立立曰吾知為/國豈問故人趣令焚死市中忠義之聲聞於天下)韓¶
　世忠(紹興中以京東淮東路宣撫處置使屯楚州撫/集流散通商惠工山陽遂為重鎮在楚十餘年)¶
　(金人不/敢犯)李大性(孝宗時知楚州郡守欲撤城移他所/大性謂城實晉時所築最堅持不可)¶
　(後遂/不移)李孟傳(楚州司戸㕘軍單車赴官公退閉戸讀/易郡守部使者不敢待以屬吏加葺境)¶
<pb:KR2k0008_WYG_013-19a>¶
　(内涂積墓脩復陳/公塘有灌溉之利)陳敏(以都統制守楚州建議城楚/州北使過者觀其雉堞堅新)¶
　(號銀鑄城後/再知是州)趙善湘(紹定中為江淮安撫制置使復/㤗州淮安州鹽城淮隂縣四城)¶
　(及䇿應京/湖皆有功)賈涉(知楚州治邉有方金人不犯界/李全畏其威名歸附涉撫綏之)應純¶
　之(知楚州崇儒術興學/校脩城池民賴其徳)趙仲(知楚州脩築城池節制/屯營軍馬州人便之)¶
　黄師雍(寳慶初為楚州官屬出盗賊白刄之衝不畏/不懾李全反狀已露師雍密結忠義圖之謀)¶
　(泄師雍不為動/全亦不加害)余介(淮東提刑兼知淮安州淳/祐初提兵應援安豐有功)耿世¶
　安(淮東副總管初諜報北兵至制置使賈似道調往/漣水軍増成衆方猶豫世安徑迎至漁溝以三百)¶
　(騎鏖擊身被七創猶能追殺潰兵收兵還/至數里沒事聞贈官立廟淮安賜額忠武)侯畐(通判/海州)¶
<pb:KR2k0008_WYG_013-19b>¶
　(李松夀據山東突出漣泗畐鏖戰城下死/之闔門遇害詔即海州立廟賜額旌忠)元許維禎¶
　(至元中為淮安路判官属縣塩城及丁溪場有二虎/為害維禎黙禱於神祠一虎去一虎死祠前境内旱)¶
　(蝗禱而雨/蝗亦息)謝處信(安東知州興學課農存恤/鰥寡嘗作訓詞俾民誦習)沂川(沭/陽)¶
　(尹規制縣治招徠流民教之/樹藝興學崇師民俗以變)本朝陳天瑞(吳元年為/鹽城知縣)¶
　(政清刑簡剏縣治興學校/篤好詩書民迄今思之)汪仁(洪武初為桃源知縣/時縣宇俱燬仁鼎新)¶
　(之及建神祠壇社政/由愷悌民甚懐仰)束贄(洪武初為安東知縣開置/公署分設街巷遷鄉民以)¶
　(實縣治恤孤勸/農俱有條緒)孔克勲(洪武初清河知縣勸農興學/修舉廢墜不勞民不傷財吏)¶
　(民悦/服)黄珏(洪武初為鹽城知縣勸農興學愛養斯民/革夙弊懲貪吏鋤奸抑頑百廢俱舉)¶
<pb:KR2k0008_WYG_013-20a>¶
　馬希顔(洪武八年為沭陽知縣專務徳化/不施威刑學舎壇壝皆其脩葺)趙思本(洪/武)¶
　(末為安東知縣量民産力定賦役等則立籍紀載勸/課農桑優恤貧匱吏事不憚勞勩去任人甚思之)¶
　梁孟嶽(永樂初為宿遷知縣為政有方賦均訟/平使民婚姻死𦵏貧富相恤四民懐之)李信¶
　圭(洪熙改元為清河知縣存心以公勸善懲惡士民/敬服秩滿當代邑民詣京乞留特陞知州攝縣事)¶
　(不替初志民/尤感頌焉)陳瑄(宣徳中以平江伯鎮守淮安總督/漕運開清江浦以利舟楫徃來自)¶
　(淮安至臨清建閘四十餘/所嵗漕恒倍國用以充)彭逺(宣徳中為淮安知府/奉宣徳化不尚威嚴)¶
　(嵗癸丑遭歉饑民四歸擇隙地搆席舍以居之勸殷/民出粟為飦粥人日給二餉賴全活者數十萬計農)¶
　(缺牛具為之借貸教之/以時耕種民受其惠)陳葵(邳州知州興學校勸農/桑有遺愛百姓思之)¶
<pb:KR2k0008_WYG_013-20b>¶
　張端(正統初桃源知縣公平亷/介分毫不苟為  南畿志)王麟(正綂間山陽教/諭言行威儀皆)¶
　(可師法詩文楷書絶妙一時擢/四川山東提學僉事  南畿志)王竑(景泰初以左僉/都御史總督漕)¶
　(運有懋功徐州大饑竑嘗發倉/以賑民至今能道之  南畿志)徐有貞(景㤗間以右/都御史總理)¶
　(漕運有經濟才河決張秋既塞後作/沙灣一路河防功甚偉焉  南畿志)孫忱(景㤗間知/沭陽縣濟)¶
　(寛以猛教民力學務農敦本尚儉/訟簡盜息民賴以安南畿志)楊㫤(安東教諭日/必端坐教授)¶
　(雖祁寒盛暑不廢又捐俸以廣堂/齋不干有司士論偉之  南畿志)楊㫤(天順初知淮/安府政績卓)¶
　(異累為當道旌奬秩滿官民交章乞/留陞河南㕘政仍知府事  南畿志)鄭同(天順間知/安東縣政)¶
　(教兼施徳威並著内艱去民/立一清坊以表之  南畿志)史珎(天順間知宿遷縣/持已嚴御衆寛尤)¶
<pb:KR2k0008_WYG_013-21a>¶
　(作興士類政厯三考如初/民至今傳頌  南畿志)陳濓(成化間副都御史督/漕運嘗治邵伯湖石)¶
　(堤至今無坍漫/之患  南畿志)馬文升(成化間以右都御史總督漕/運門無私謁時漕卒之亡者)¶
　(皆歸焉/南畿志)韓邦問(成化間知淮安府端謹亷平庶事/修舉士民至今稱頌之  南畿志)¶
　郭珏(成化間知邳州亷勤愛/民大興學校  南畿志)郭進(成化間山陽知縣/剛明果斷不避權)¶
　(貴減夫役省公費悉心為民/以疾卒民痛悼之  南畿志)王㒜(成化間鹽城知縣/宅心公恕持已清)¶
　(勤粗衣糲食九年/不變  南畿志)張淮(成化間山陽知縣清介不阿/有十竒惠政民間為歌以思)¶
　(之志南/畿)林瑄(成化間宿遷教諭富於學問教人有/方一時人才多所造就  南畿志)劉¶
　大夏(𢎞治初河決張秋大夏以副都御史往/治之河平改張秋為安平鎮南畿志)邊憲(𢎞/治)¶
<pb:KR2k0008_WYG_013-21b>¶
　(中知淮安府持已嚴肅一言笑/不假於人吏民畏服  南畿志)楊戬(𢎞治中同知淮/安府剛方嚴毅)¶
　(人不敢干以私在任四/年清謹如一  南畿志)姚鵬(淮安府學訓導博學多/才詩文古雅操行不二)¶
　(勤于教人擢監/察御史南畿志)羅循(知淮安府時流賊甫定民厭煩/擾循至沈靜簡黙為政公平吏)¶
　(畏民懐/南畿志)曽鈞(嘉靖中以工部侍郎督治/運河綽有成績  南畿志)¶
流寓張良(本韓人秦滅韓良為韓報讐募得力士為鐡/椎狙擊秦始皇於博浪沙中誤中副車索之)¶
　(急乃亡匿下邳嘗逰圯上有一老父墮履圯下命良/取履良因跪進老父與良期後五日夜半至其所授)¶
　(書一編乃太公兵法後佐髙祖取天下/封留侯因謝病辟榖六嵗薨諡曰文成)陳瓘(南劔人/仕宋為)¶
　(諌官因劾蔡京謫居令浦著尊堯集/益加竄逐最後移楚州卒諡忠肅)¶
<pb:KR2k0008_WYG_013-22a>¶
人物漢韓信(淮隂人少寄食漂母初事項羽羽不能用/乃歸漢拜大將軍定三秦擒魏取代仆趙)¶
　(脅燕破楚下齊立為齊王將兵㑹陔下滅項羽漢取/天下大抵皆信功後徙為楚王高祖偽逰雲夢至楚)¶
　(擒信赦為淮隂侯家/僮上變吕后殺之)枚乘(淮隂人為吳王濞郎中王/有異謀切諫不納去而之)¶
　(梁景帝時拜𢎞農都尉以病免武帝即位以安車蒲/輪徵之道卒子臯亦能文召見詔賦平樂館帝善之)¶
　(拜為郎受詔所/賦凡百二十篇)孟卿(東海人事蕭奮以其業授后倉/倉説禮數萬言以授梁人戴徳)¶
　(戴聖沛人慶普普為東平太傅德號大戴為信都太/傅聖號小戴以博士論石渠由是禮有大戴小戴之)¶
　(學/)嚴延年(東海下邳人少學法律為郡吏舉侍御史/宣帝初即位劾奏霍光擅廢立亡人臣禮)¶
　(朝廷肅然憚之後為涿郡太守務擢折豪強/扶助貧弱令行禁止遷河南太守威震傍郡)嚴彭祖¶
<pb:KR2k0008_WYG_013-22b>¶
　(延年少弟以春秋公羊名家宣帝時為博士厯河南/東郡太守入為左馮翊拜太子太傅亷直不事權貴)¶
　(人或勸其少自勉強彭祖曰凡通經術/固當修行可委曲從俗苟求富貴乎)翼奉(東海下/邳人少)¶
　(篤學不仕治齊詩尤精律厯隂陽之占元帝初以諸/儒薦徵待詔宦者署數言事宴見天子敬焉上封事)¶
　(必採究經史窮極隂陽/官至博士諫議大夫)陳球(下邳人少涉儒學善律/令舉孝亷累官侍御史)¶
　(桂陽李硏聚衆為冦命球為零陵太守朞月盜息遷/南陽太守後為廷尉姪珪少與袁術逰術有異謀遺)¶
　(書與珪珪曰自當戮力漢室營私阿附吾不能/也珪子元龍忠亮有大略時稱為湖海豪士)周紆¶
　(下邳人少好韓非之術永平中補行唐長遷洛陽令/下車先問大姓吏數閭里豪強以對紆厲聲曰夲問)¶
　(貴戚爾豈能知此賣菜傭乎後免/官又徵為御史中丞終將作大匠)臧旻(廣陵射陽人/有才幹厯任)¶
<pb:KR2k0008_WYG_013-23a>¶
　(揚州刺史太尉袁逢見其文奇之嘆曰雖班固作西/域傳何以加此子洪舉孝亷補即丘長倡義誅董卓)¶
　(與術紹結好紹憚其能以/為東郡太守後為紹所害)陳容(射陽人隨臧洪為東/都丞洪被執於袁紹)¶
　(將死容曰將軍舉大事而先殺忠義可乎紹慙使人/牽出容顧曰仁義豈有恒所蹈之則君子背之則小)¶
　(人今日寧與臧洪同死/不與將軍同生遂見殺)陳琳(射陽人博學能文長於/書檄曹操嘗苦頭風一)¶
　(日疾作讀琳所作檄草/起而嘆曰此愈我病)麋竺(東海朐人世貨殖貲産/巨萬吕布襲下邳擄先)¶
　(主妻困匱日甚竺進妹為夫人奴客二十金銀貨幣/以給軍資賴以復振後益州平拜安漢將軍竺雍容)¶
　(敦雅而幹翮非其所長故先主/待之雖厚而未嘗有所統御)三國步隲(淮隂人避/難江東種)¶
　(𤓰自給孫權為討虜將軍召為主記權稱尊號累遷/驃騎將軍領冀州牧前後薦達屈滯救解患難多所)¶
<pb:KR2k0008_WYG_013-23b>¶
　(濟益後為丞相被/服居處如書生時)南北朝王諶(東海人宋明帝時為/司徒參軍兼中書舎)¶
　(人有學義甚見親遇帝所行慘/僻屢諫止之後拜中書侍郎)鮑泉(東海人博涉史/傳有文筆少事)¶
　(梁元帝為國常侍後為通/直侍郎累遷信州刺史)隋包愷(東海人兄愉明五/經愷悉傳其業大)¶
　(業中為國子博士於史記漢書尤稱精究學者以/為宗教授嘗數千人及卒門人為起墳立碣焉)唐¶
　王義方(泗州漣水人事母謹淹究經術性謇特不肯/造請貴勢太宗時補晉王府㕘軍魏徵欲妻)¶
　(以妻之姪辭及徵卒乃娶人問故曰初附宰相今感/知己故也高宗時擢侍御史後以論李義府貶官)¶
　徐有功(東海人武后時為司刑卿累斷大獄全活者/甚衆起居舍人盧若虛曰當雷霆之震能全)¶
　(仁恕千載/未見其儔)吳通𤣥(海州人與弟通微皆博學善文章/始通𤣥舉神童又擢文詞清麗科)¶
<pb:KR2k0008_WYG_013-24a>¶
　(徳宗立弟兄踵召為/翰林學士並知制誥)徐温(海州朐山人剛毅寡言唐/末從楊行密起兵以功封)¶
　(齊國公鎮潤州温客嚴可求善籌畫駱知祥知財利/温信任之及吳建國拜温大丞相都督中外諸軍事)¶
　(封東海/郡王)孫魴(淮人性聰敏好學善吟詩楊吳㩀有江/淮文雅之士駢集魴遂與沈彬李建勲)¶
　(為詩社仕為宗正/郎卒有詩百篇)五代沈斌(下邳人仕晉為祁州刺/史契丹犯祁以兵邀擊)¶
　(之不利虜將趙延夀招斌/降斌罵不屈城陷死之)劉崇俊(楚州山陽人祖全/父仁規相繼為濠)¶
　(州刺史有能名崇俊仕南唐亦為濠州刺史有仁惠/南唐陞濠州為定逺軍就以崇俊為節度使移夀州)¶
　(卒贈太尉/諡曰威)魚崇諒(楚州山陽人徙陜州幼能屬文仕/晉漢至周時為翰林學士書詔繁)¶
　(委皆崇諒為之後表陳母病歸陜州就養宋太/祖朝不起太宗即位授尚書兵部侍郎致仕)宋劉¶
<pb:KR2k0008_WYG_013-24b>¶
　福(徐州下邳人魁岸有膂力以功累官雄州防禦使/福至部按行城壘調鎮兵以給繕完出私錢以資)¶
　(宴犒冦雖大至恃以無恐淳化初遷涼州觀察使/福雖不學而御下有方略為政簡易人甚徳之)趙¶
　師旦(山陽人皇祐初知康州時儂智高反攻康州力/不能敵左右咸請避之師旦曰走將安之血戰)¶
　(而死詔贈/光禄卿)張耒(淮隂人十二嵗能文弱冠第進士厯/官太學録遷史館檢討顧義自守澹)¶
　(如也紹聖初以直龍圖閣知潤州坐黨謫官徽宗召/為太常少卿復出知潁汝二州又坐黨籍落職耒有)¶
　(雄才筆力絶徤誨人作文以理為主謂六/經諸子百氏皆寓理之具學者以為至言)徐積(山陽/人三)¶
　(嵗父殁事母至孝以父名石終身不用石器母亡廬/墓三年雪夜伏墓側哭不絶聲時甘露降木成連理)¶
　(積初從胡瑗學惡衣惡食不以為恥應舉入都載母/以從比登第同年共致百金為夀却之後廷臣薦其)¶
<pb:KR2k0008_WYG_013-25a>¶
　(孝亷為楚州教/授卒諡節孝)王資深(山陽人第進士累官尚書郎/初擢御史首論在廷大臣草)¶
　(具將上蔡京遣所親謂曰慎勿言當以此位相處不/答翌日出知揚州尋改明州嘗著周書及方言子洋)¶
　(中甲科累官直徽猷閣厯三/郡有異政所著有東年集)胡松年(海州懐仁人政/和初上舎釋褐)¶
　(累遷中書舍人在朝毎有所言皆切時政髙宗時拜/吏部尚書後權㕘知政事所薦引一以至公權勢莫)¶
　(能奪以疾提/舉洞霄宫)孫傅(海州人登進士中詞學兼茂科厯/監察御史欽宗即位拜尚書右丞)¶
　(俄同知樞密院金人圍都城欽宗詣金營以傅輔太/子留守及金邀太子去傅願以死從金人召之去死)¶
　(于朔庭紹興中/贈官諡忠定)魏勝(宿遷人多智勇善騎射紹興末/金人南侵勝聚義士取漣水軍)¶
　(及海州廣募兵以圖收復與金人戰俘馘甚衆或當/危廹中輒叱曰魏勝在此人皆辟易嘗冒圍突出人)¶
<pb:KR2k0008_WYG_013-25b>¶
　(不能近又嘗造如意車行則載輜重止則為營金人/来犯極力禦之援兵不至墜馬死事聞贈保寧節度)¶
　(使諡/忠壯)扈再興(淮人有膂力善機變每戰被髪肉袒徒/跣揮雙刃奮呼入陣人馬辟易金人犯)¶
　(棗陽設伏掩擊金人大敗授神勁綂制繼是接戰屢/㨗斬其將從義又獲其副統軍納塔達以病卒子世)¶
　(達亦以名將稱/官至都統制)米立(淮人三世為將從陳奕守黄州/奕降元立潰圍出江西制置使)¶
　(黄萬石署為帳前都統制元兵畧江西立迎戰被執/不降遣萬石諭之立曰侍郎國家大臣立一小卒爾)¶
　(何足道但三世食趙氏禄趙/亡何以生為竟不屈遂遇害)陸秀夫(楚州鹽城人景/定初進士李庭)¶
　(芝鎮淮南辟置幕中每宴集坐尊俎間矜莊終日不/未嘗少有希合徳佑初以禮部侍郎使軍前議和)¶
　(就二主走温州秀夫追從之益王立于福州進端明/學士僉書樞密院事時君臣播越海濵每朝㑹秀夫)¶
<pb:KR2k0008_WYG_013-26a>¶
　(儼然正笏立如治朝王殂又立衛王以秀夫為左丞/相至元中崖山破秀夫驅妻子入海中尋負王赴海)¶
　(死/)張孝忠(淮人徳佑初呂文煥導元兵東下吕師䕫/與武萬戸分定江東地知信州謝枋得走)¶
　(入安仁調孝忠逆戰團湖坪矢盡揮雙刀擊殺百餘/人前軍稍却後軍繞出孝忠後衆驚潰孝忠中流矢)¶
　(死/)黄文政(淮人戍蜀軍潰間道走靜江馬塈邀與同/守城破文政被執大呼不屈元軍斷其舌)¶
　(以次劓刵之文政含/糊叱咄比死不絶聲)元杜祐(邳州人河南行省署為/三义水馬站提領父成)¶
　(病于家祐忽心驚舉體沾汗即棄職歸父病始三日/遂禱求代且嘗糞以驗疾父卒廬墓盡哀有馴兎之)¶
　(瑞/)史彦斌(邳州人嗜學有孝行至正中河溢鄰邑墳/墓多壊彦斌母卒葬時嘗為厚棺刻銘其)¶
　(上及墓為水漂彦斌縛草人浮水中仰天呼曰母棺/不知其䖏願天矜憐假此芻靈指示所在乃乗舟隨)¶
<pb:KR2k0008_WYG_013-26b>¶
　(草人所之行三百/里果得母柩歸𦵏)本朝倪寛(邳州人精武藝丙午年/收集民兵歸附本朝累)¶
　(立戰功進陞後/府都督僉事)陳政(邳州人洪武初集兵從征驍勇/過人所向有功累陞中府都督)¶
　劉江(桃源人洪武中任燕山中護衛百戸後/從兵靖内難累立戰功進陞中府都督)楊靖(山/陽)¶
　(人洪武乙丑進士才識出衆累官户/部左侍郎陞刑部尚書轉左都御史)李&KR0697;(山陽人由/國子生任)¶
　(考功監令有幹濟才/洪武中陞兵部尚書)楊㤗(山陽人洪武間擢給事中/尋遷北平按察司僉事永)¶
　(樂中召為通政司左通政/進刑部右侍郎卒于官)張士彬(山陽人洪武中以/才行車異薦授江)¶
　(寧知縣尋遷江西道監察御史有直/氣特陞河南按察使在任風紀振揚)劉榮(宿遷人勇/畧過人襲)¶
　(父職永樂中以從征靖難有功累贈禄/秩進封廣寧伯卒追封侯爵諡忠武)錢貴(海州人/洪武中)¶
<pb:KR2k0008_WYG_013-27a>¶
　(父祖以戰功累陞府軍右衛指揮使永樂中貴襲職/謀畧過人宣徳中陞都指揮僉事委管京營操練有)¶
　(法士卒悦服正綂中以外戚陞中軍都督府都督/同知為人謙恭小心不以富貴驕人卒賜𦵏祭)成¶
　均(鹽城人永樂中由國子生授監察御史端厚勤慎/陞江西按察副使再陞南京刑部右侍郎轉户部)¶
　(右侍/郎)金濓(山陽人永樂中由進士任御史有風裁陞/陕西按察副使轉右僉都御史分鎮寧夏)¶
　(尋陞副都御史召拜刑部尚書時閩中盜起命將討/之濓㕘賛軍務竣事進太子太保兼户部尚書卒追)¶
　(封沭陽伯諡榮襄濓嚴明剛果/獄無淹囚善於籌筞國計以充)羅銓(山陽人宣徳中/由進士拜監察)¶
　(御史才能著稱進陞湖廣按/察使克振風紀未幾卒於官)沈翼(山陽人宣徳中舉/進士厯户部主事)¶
　(郎中陞戸部右侍郎再陞南京户部尚書致仕卒翼/有心計持已清介蒞政慎勤屬官懼其威無敢廢事)¶
<pb:KR2k0008_WYG_013-27b>¶
　(者子瑶舉進士官/至太僕寺少卿)丁㤗(海州人舉鄉貢授户部主事/立朝以剛正自持人呼為鐡)¶
　(面丁後謫判興化清慎愛民賑嵗饑弭/虎患綽有善政莆民到今思之  畿志)葉淇(山陽人/舉進士)¶
　(厯官廣西按察僉事奉勅襄定土官莫必勝陞陕西/副使遏岷州胡寇擊殺二賊首繼平洮州進僉都御)¶
　(史巡撫山西修築城堡罷土兵戍邉之不便者拜户/部尚書沮内竪莊田之請終太子太保從子贄登進)¶
　(士第厯官刑部/侍郎  畿志)李瓉(山陽人進士改庶吉士任吏科/給事中封駁彈劾不避權貴時)¶
　(負剛直之稱以浙江/布政使致仕  畿志)陳讓(山陽人累官杭州知府海近/寧海内徙人甚危之讓請)¶
　(城開河築堤以捍海果徙至堤外止居民徳之/為立生祠然剛正疾惡卒以此去位  畿志)宫安¶
　(山陽人累官廣東按察司僉事持憲嚴明致仕歸囊/槖蕭然家居十餘年不入城府都御史王竑雅重之)¶
<pb:KR2k0008_WYG_013-28a>¶
　(畿/志)楊理(山陽人由進士厯官大理少卿進副都御/史巡撫河南值嵗歉河決乃増築汴堤水)¶
　(不為害又以民流入永寧者甚多不俟奏發/倉賑之汴賴以安拜工部侍郎卒  畿志)張素(山/陽)¶
　(人授河隂令五年有清操致政/歸民思之為立遺愛碑  畿志)陳秉彛(沭陽人進士/任四川忠州)¶
　(知州厲操愛民吏民畏服及卒/忠人特祀於陸宣公祠  畿志)岑義(邳州人事父母/自幼以孝聞問)¶
　(安必拜跪飲食湯藥必親調母肓義朝夕餂之目復/明父母卒義苫塊幾毁及𦵏負土成墳廬墓三年甘)¶
　(露降墓樹有司上其/事旌其門閭  畿志)張崙(宿遷人八世同居成化七/年有司上其事詔旌之逮)¶
　(今同居十餘世二/百餘口  畿志)蘇勤(安東人六世同居宗族和睦/成化間有司上其事以聞)¶
　(畿/志)沈麒(沭陽生員正綂中山東盜起掠至淮安郡守/被執至沭陽民皆逃匿麒以母病不去俄聞)¶
<pb:KR2k0008_WYG_013-28b>¶
　(守見執徑趍賊壘諭以大義賊感動既釋郡守復贈/麒米肉而歸之御史張惟恕大書忠義表其閭焉)¶
　(畿/志)孫清(睢寧縣學生少孤事母正徳七年母卒時流/賊入境清守柩不移賊竟不入其門隣亦賴)¶
　(以不擾事聞立/石褒之  畿志)¶
列女嚴延年母(下邳人延年為河南太守母從東海来/臘到雒陽適見報囚母大驚止都亭不)¶
　(肯入府因數責延年延年因頓首謝迎母歸府舍母/又謂曰天道神明人不可獨殺我不意當老見壯子)¶
　(被刑戮也遂去歸郡後嵗餘/果敗東海莫不賢智其母)北神烈婦(少有美色夫/為小商載之)¶
　(同行夫死貧無以殮同行富商為畢其喪事自恃有/徳日逼欲亂之既𦵏歸婦抱其嬰兒呼天號慟赴淮)¶
　(死宋徐積嘗記其事復作詩哀之曰海水猶可汎君/身不可犯淮水猶可瀦君身不可汚鸞鳯猶可馴君)¶
<pb:KR2k0008_WYG_013-29a>¶
　(身不可親不是雲/間月即是月邉雲)陳公緒妻(海州朐山人姓劉氏宋/紹興末金人犯山東公)¶
　(緒倡義歸宋偶劉歸寧不得與偕惟挈其子以行宋/授以官劉留北方音問不通或勸之改適劉曰吾知)¶
　(守吾志而已遑恤乎他公緒亦不他娶子庚浸長輒/思念涕泣後迎母以歸劉在北二十五年嘗緯蕭以)¶
　(自/給)趙氏(張禮妻沭陽人洪武初禮任廣州同知卒於/官未殮趙自經死事聞官為歸葬  畿志)¶
　韓氏(山陽人名惟秀耶律養正妻養正為元鹽司令/卒於官韓無子終喪還父母家適其弟敏與妻)¶
　(繼卒獨居養父母初弟生二子曰肅曰寛肅娶楊氏/蚤卒楊年十九守節寛官戸部侍郎晚娶丁氏寛卒)¶
　(丁年三十生子立與楊同節立娶金氏亦蚤卒金年/二十四亦守節一家四節婦實由韓氏作法於前也)¶
　(各旌表/  畿志)韓寧妻孫氏(山陽人嫁僅八月夫亡撫植遺/腹子守節終身宣徳間旌表)¶
<pb:KR2k0008_WYG_013-29b>¶
　(畿/志)胡氏(鹽城人顔遂妻年二十一夫亡舅姑為其貧/而無子潛以許人聘禮至門悲號幾絶其夜)¶
　(遂縊死/  畿志)顧剛妻周氏(清河人剛鐵工家貧無資周處/之裕如年二十夫死號慟幾絶)¶
　(俟家人就寢遂自縊/死因合𦵏焉  畿志)范氏(清河李政繼室政知胙城/及子元夫婦相繼死遺孫)¶
　(男女俱在襁褓時范年十八杜門紡績撫養二孤有/求娶者厲聲叱之曰汝勿為我少變其所守何以見)¶
　(夫扵地下有司/上其事  畿志)莊尚妻胡氏(桃源人年二十九夫亡/撫棺號哭絶而復甦乆)¶
　(之自縊而/死  畿志)孫氏(海州人潘裕妻年二十有八夫喪越/月始生一子養老守孤守節四十餘)¶
　(年𢎞治中旌/表之  畿志)樊氏(宿遷人髙暹妻夫亡時年二十有/七養成遺腹男堅守志節𢎞治末)¶
　(旌表/畿志)孝子劉烱女(贑榆人許嫁邑人張森未行而森/卒女告父母欲往送𦵏許之至期)¶
<pb:KR2k0008_WYG_013-30a>¶
　(衰麻往哭守節終身/正徳間旌表  畿志)邵氏(安東人蘇正二妻夫卒邵/年二十有二兄欲奪其志)¶
　(不從守節終/其身  畿志)州判徐儀女(睢寧人名雪梅年十五為/流賊所執義不受辱罵賊)¶
　(死事聞旌/表  畿志)何氏(泗川人年十五父没母病娼家誘買/為子婦後徙居淮逼使為娼何遂自)¶
　(刎是年旱甚或言何寃郡佐求其屍刲塚設祭天果/大雨具奏建祠墓側賜額貞烈併祀徐氏更名雙節)¶
　(畿/志)王氏(鹽城人劉存仁妻存仁苦學成疾比殆王謂/姑曰夫病無妨姑信之為就寢存仁命終王)¶
　(遂自縊嘉靖初/旌表  畿志)展濬妻索氏(邳州人年十九其夫病/劇索知其必不可生遂)¶
　(先自縊嘉靖十三年/事聞旌表  畿志)¶
仙釋孫賣魚(不知其名嘗賣魚楚州市極暑中遇一道/士謂曰汝魚餒矣能飲我可使魚活遂飲)¶
<pb:KR2k0008_WYG_013-30b>¶
　(以斗酒因與談論自是言禍福輒應宋宣和中召至/京師賜號塵隠處士復還楚州靖康初嘗扵亳州太)¶
　(清宫號咷大哭而去人莫之喻有記其/時日者乃汴京䧟之日也後不知所在)莎衣道人(淮/陽)¶
　(軍朐山人姓何祖執禮仕至朝議大夫道人避亂渡/江嘗舉進士不中紹興末来平江身衣白襴乆之衣)¶
　(益敝緝以莎嘗臨池見影豁然大悟人無貴賤問休/咎罔不竒中㑹有瘵者乞醫命持一草去旬日而愈)¶
　(求而不得者或遂不起逺近異之孝宗連召/不至賜號通神先生賜衣數襲皆不受)聖僧(宋/人)¶
　(往来乞食海州人有疾呪之即愈事多前知時安撫/使丁公守城僧一日左持斧右持丁行擊扵市大呼)¶
　(曰丁壊我斧人無解者踰數日丁果叛僧/示寂州人𦵏之成一髙阜水旱禱之感應)婁道者(漣/水)¶
　(軍人生有異相掌中一目中指七節長為承天寺僧/有大智慧能逆知吉㓙宋真宗嘗召問禁中事仁宗)¶
<pb:KR2k0008_WYG_013-31a>¶
　(初生晝夜啼不止道者摩其頂曰莫呌莫呌何似當/初莫笑啼遂止後歸鄉有新知軍雅不喜道者遂告)¶
　(祴徒曰縁盡當滅乾興元年正月右脇側卧而化知/軍疑其詐死命焚之凡三日衣械不動忽雷雨驟作)¶
　(薪火皆㓕口中出白烟自焚立盡獨留目睛與舌/根不壊舎利無數邦人𦵏之淮岸賜號證因大師)¶
　¶
　¶
　¶
　¶
　¶
<pb:KR2k0008_WYG_013-31b>¶
　¶
　¶
　¶
　¶
　¶
　¶
　¶
　明一統志卷十三¶
