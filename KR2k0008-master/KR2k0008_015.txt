# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.947990
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十五
<pb:KR2k0008_WYG_015-1a>¶
欽定四庫全書¶
　明一統志卷十五¶
　　　　　　　　　　　　明　李賢等　撰¶
　　太平府(東至應天府溧水縣界一百一十里西/至和州界三十里南至寧國府宣城縣)¶
　　　(界七十里北至應天府江寧縣界五十里自/府治至南京一百五十里至京師三千五百)¶
　　　(九十/里)¶
　　　(糧四萬九/千石零)¶
建置沿革禹貢揚州之域天文斗分野春秋時呉地後¶
<pb:KR2k0008_WYG_015-1b>¶
　屬越戰國時屬楚秦屬鄣郡漢為丹陽郡地晉屬丹¶
　陽宣城二郡成帝時僑立淮南郡及當塗縣治於湖¶
　後又僑立豫州治蕪湖劉宋以來或治姑孰或徙於¶
　湖又併淮南入宣城郡亦治於湖隋省蕪湖等縣以¶
　當塗屬蔣州唐以當塗置南豫州尋廢州以縣屬宣¶
　州五代時南唐於當塗立新和州後改雄逺軍宋改¶
　為平南軍後陞為太平州元陞為太平路屬江浙行¶
　省本朝改為府直𨽻京師領縣三¶
<pb:KR2k0008_WYG_015-2a>¶
　當塗縣(附郭本漢丹陽縣地晉分丹陽置于湖縣東于/晉成帝時以江北當塗流民南渡者衆乃於)¶
　(湖僑立當塗縣及淮南郡隋初罷淮南郡徙當塗於/姑熟属丹陽郡唐初於縣置南豫州尋廢州以縣属)¶
　(宣州後以丹陽縣省入属昇州尋復舊南唐属雄逺/軍宋属太平州元仍舊本朝因之編户一百三十九)¶
　(里/)蕪湖縣(在府城西南六十五里本吳鳩茲邑漢置/蕪湖縣属丹陽郡以其地卑蓄水而生蕪)¶
　(藻因名晉於蕪湖僑立豫州又分立逡遒縣興寧初/以宣城郡移治蕪湖後還治宛陵寧康初又於蕪湖)¶
　(僑立上黨郡及襄垣縣後省蕪湖入襄垣隋初省襄/垣入當塗唐以蕪湖為當塗属鎮南唐復置蕪湖縣)¶
　(属昇州宋初属宣州後属太平州/元仍舊本朝因之編户三十三里)繁昌縣(在府城西/南一百六)¶
　(十五里本漢春榖縣地属丹陽郡晉属宣城郡東晉/僑立襄城郡繁昌縣後罷郡以縣属淮南郡陳属北)¶
<pb:KR2k0008_WYG_015-2b>¶
　(江州隋以繁昌併入當塗南唐復析置繁昌縣属昇/州宋初属宣州後属太平州元仍舊本朝因之編户)¶
　(一十/二里)¶
郡名姑孰(古/名)當塗(晉/名)¶
形勝姑孰衝要密邇京畿(南齊/詔)龍山南指牛渚北臨(陳/宣)¶
　(帝/詔)江山之勝天下之竒處(宋曽/鞏記)左天門右牛渚鐵甕¶
　直其東石頭枕其北(宋洪遵/壁記)采石之險甲於東南(姑/孰)¶
　(志/序)¶
風俗士質而靜民儉且淳(宋牟子才作七先生祠記其/士質而靜既少馳騖之觀其)¶
<pb:KR2k0008_WYG_015-3a>¶
　(民儉且淳又無華麗之/悦純一平實易以理曉)其民安其物阜(郡國/志)千里風¶
　煙同樂國萬家歌吹共春臺(宋楊/灝詩)民尚敦龎士知勤¶
　學(郡/志)¶
山川白紵山(在府城東五里本名楚山晉桓温攜妓遊/山奏樂好為白紵歌因名山椒舊有四望)¶
　(齊雲二亭王安石詩白紵衆山頂江湖下縈帶浮/雲卷晴明可見九州外登臨信地險俯仰知天大)黄¶
　山(在府城西北五里世傳浮丘翁牧雞於此亦名浮/丘山山上舊有宋離宫及凌歊臺懷古臺誓清堂)¶
　(并浮圗/在焉)金山(在府城北一十里山出銅與金類古所/謂丹陽銅是也又繁昌縣西南五十里)¶
　(有銅山/亦出銅)龍山(在府城南一十里舊經載孟嘉落㡌事/按龍山當在江陵而郡志云桓温嘗以)¶
<pb:KR2k0008_WYG_015-3b>¶
　(重九日與僚佐登此疑/必温移鎮姑孰時事也)九井山(在府城南一十里山/有九井世傳晉桓温)¶
　(所鑿元和志殷仲文九月九日嘗從温登九井賦詩/即此王安石詩沿崖涉澗三十里高下犖确無人耕)¶
　(捫蘿挽蔦到巖趾/仰見吹瀉何崢嶸)花山(在府城東/南一十里)相山(在府城東/十七里)鍾¶
　山(在府城南/十八里)石城山(在府城東二十里有石環繞如/城唐羅泰有石城記周成王時)¶
　(楚熊繹受封於此上有八角井飲馬池駕鼓/臺按楚封丹陽在歸州謂封於此者非是)采石山¶
　(在府城北二十五里牛渚北昔人於此取石因名臨/江有磯曰采石唐李白嘗乗月與崔宗之自采石至)¶
　(金陵著宫錦袍/坐舟中即此)寳積山(在采石山北山有古取銅/坑一所寳積之名取此)連¶
　磯山(在當塗邉大江磯石相/連晉謝眺嘗於此賦詩)牛渚山(在府城北二十/五里下有磯曰)¶
<pb:KR2k0008_WYG_015-4a>¶
　(牛渚去采石磯僅一里舊有險要備禦之地亦名然/犀浦世傳下多怪物晉温嶠燃犀照之須臾見水族)¶
　(覆火竒形異狀或乗馬車著赤衣幘其夜夢人謂曰/與君幽明道别何意相照即此李白詩絶壁臨巨川)¶
　(連峯勢相向亂石流洑澗迴波自成浪但驚羣/木秀莫測精靈狀更聴猿夜啼憂心醉江上)青山¶
　(在府城東南三十里齊宣城太守謝朓嘗築室於山/南又名謝公山宋郭祥正詩三峯連延一峯尊龍山)¶
　(白紵如兒孫重岡複嶺控官道北往金陵真國門石/崩廢井謝公宅龜仆斷碣長庚墳斯人白骨已化土)¶
　(英氣往往/成煙雲)甑山(在府城東三十里上有龍窟遇嵗旱/人多焚此窟以起龍往往得雨)¶
　天門山(在府城西南三十里二山夾大江東曰博望/西曰梁山對峙如門亦名峩眉山又名東梁)¶
　(山西梁山李白詩天門中斷楚江開碧水東流/至此迴兩岸青山相對出孤帆一片日邉來)褐山¶
<pb:KR2k0008_WYG_015-4b>¶
　(在府城西南三十五里臨大江五代史楊行密攻趙/鍠戰於褐山大敗之又九國志田頵與馮𢎞鐸帥舟)¶
　(師戰於褐山皆此/也宋梅堯臣有詩)靈墟山(在府城東北三十五里世/傳丁令威學道飛昇於此)¶
　(山椒壇址猶存山有洞後有井大旱不竭李白詩丁/令辭人世拂衣向仙路伏煉九丹成方隨五雲去)¶
　翰辟山(在府城東北四十里梁大同起居/注云九年往姑孰翰辟山採石墨)馬鞍山(在/府)¶
　(城西北四十里慈湖港口舊/有神祠吳赤烏二年所建)琵琶山(在府城東北四/十里以形似名)¶
　望夫山(在府城北四十里昔人往楚累歳不還其妻/登此山望之乃化為石唐王建詩望夫處江)¶
　(悠悠化為石不回頭山頭日/日風和雨行人歸來石應語)葛陽山(在府城北四十/三里上有石洞)¶
　(藤蘿蔽隠洞前有方石/相傳為葛仙翁棊局)慈姥山(在府城西北四十五/里出竹堪為簫管厯)¶
<pb:KR2k0008_WYG_015-5a>¶
　(代嘗取以給樂/府亦名鼓吹山)横望山(在府城東北六十里即春秋/楚子重伐吳所至之地其山)¶
　(四望皆/横故名)靈山(在蕪湖縣西南五里大江中舊名孤圻/山亦曰戰□山晉桓温城赭圻宿鳥驚)¶
　(啼温謂官軍/至一時驚潰)赭山(在蕪湖縣東北五里江南志漢丹/陽郡北有赭山丹赤故郡名丹陽)¶
　驛山(在蕪湖縣北八里臨大江南唐/時設館驛列市肆於此故名)赤鑄山(在蕪湖縣/東北八里)¶
　(舊經云楚干/將鑄劔之地)神仙山(在蕪湖縣北九里上有磨/劔池砥石人足膝遺跡)荆山¶
　(在蕪湖縣東一十六里東南麓有大石下有一穴上/有龜紋相傳古有龜穴此而出又一石相對有古僊)¶
　(鶴足/跡)白馬山(在蕪湖縣南三十里上有石洞冬間有/燕集洞中至春初不見俗稱為燕洞山)¶
　(下有白/馬廟)公孫山(在繁昌縣治西世傳公孫捷所/居舊有廟今廢下有公孫橋)磕山¶
<pb:KR2k0008_WYG_015-5b>¶
　(在繁昌縣南一十里/上有龍池流泉不竭)覆釡山(在繁昌縣南一十五里/山頂如平掌有古廟址)¶
　(井泉冬/夏不竭)鳯凰山(在繁昌縣西南二十里上舊有延禧/觀宋郭祥正有寄鳯凰山張居士詩)¶
　老山(在繁昌縣東北三十里山有三峯曰老子/方大有石室案几洞門石上有拄杖跡)浮丘¶
　山(在繁昌縣亦名隠玉山有二峯第/二峯有石壇亦鄉民祈禱之所)馬仁山(在繁昌/縣東南)¶
　(六十里舊經云山石類人馬狀舊名馬人唐時有石/馬妖鳴命斷其首改今名山有五峯曰韜玉龍首馬)¶
　(人羅漢雙柱有石庵觀音巖/雙猫石唐處士王冲霄處此)隠靜山(在繁昌縣東南/七十里相傳為)¶
　(晉杯渡師道塲山有五峯曰碧雲桂月/鳴磬紫氣行道又有宿猿巖噴雲泉)蟂磯(在蕪湖/縣西南)¶
　(七里大江中蟂老蛟也今磯南有一石穴廣一丈深/叵測盖蟂所居宋黄庭堅書蟂磯云蟂似蛇四足能)¶
<pb:KR2k0008_WYG_015-6a>¶
　(害人漢賈生所謂偭/蟂獺以隠處者也)七磯(在蕪湖縣西北一十五里/又名磧磯陳周文育襲盆)¶
　(城徐嗣徽引齊人渡江據蕪湖列艦/於青墩至七磯以斷文育歸路即此)三山磯(在繁昌/縣東北)¶
　(四十里宋陳堯佐嘗泊舟磯下有老叟曰來日午有/大風宜避之堯佐信其言至期果大風暴至行舟皆)¶
　(溺堯佐獨免又見前叟曰某江之逰奕/將也以公他日當位宰相故相告耳)慈姥磯(在繁/昌縣)¶
　(西北四十里磯上刻界碑二字註云北/潤州上元界南宣州當塗界乃唐刻也)大江(在府城/西北五)¶
　(里/)魯明江(在蕪湖縣西南三十餘里與繁昌縣分界/舊經魯仲明居此至今稱魯港按十國紀)¶
　(年孫孺與楊行密戰行密將臺濛於魯/江作五堰以輕舟給楊行密軍食即此)丹陽湖(在府/城東)¶
　(南七十里亦名路西湖周匝百餘里當塗與溧水以湖/中為界李白詩湖與元氣連風波浩難止天外賈客)¶
<pb:KR2k0008_WYG_015-6b>¶
　(歸雲間片㠶起龜遊蓮葉上鳥宿/蘆花裏少女棹輕舟歌聲逐流水)天城湖(在當塗縣/又名天聖)¶
　(湖/)大信河(在府城西南二十五里江自天門山南驪/為夾河曰大信下達采石入大江宋徐俯)¶
　(詩便風擊鼔大平州斜/日落帆大信口即此)新河(在采石東牛渚磯屹然/控江流之衝水勢湍激)¶
　(大為舟楫害宋慶厯初命開新河於磯/後南接夾河北達大江舟行遂獲安濟)黄池河(在府/城南)¶
　(六十里東接固城河西接蕪湖縣河/入大江南至黄池鎮北至宣城縣界)姑孰溪(在府城/南二里)¶
　(一名姑浦有港舊經城中宋建炎中郡守郭偉始築/新城限溪流於外西入大江李白詩愛此溪水閒乗)¶
　(流興無極漾楫怕鷗驚垂竿待魚食波翻曉/霞影岸疊青山色何處浣紗人紅顔未相識)白壁水¶
　(在府城北三十里唐李/白有過白壁水翫月詩)慈湖水(在府城北六十五里/吳將笮融於此屯兵)¶
<pb:KR2k0008_WYG_015-7a>¶
　(晉陶侃與蘇峻戰於慈湖又侯景/之亂兵至慈湖梁人大恐皆此)蕪湖水(在府城西/南八十里)¶
　(源出丹陽湖西北流入大/江漢末嘗於湖側置縣)鼉浦(在府城南李聿任歙/州刺史經此浦有鼉)¶
　(魅幽聿於潭中領聿妻子就任凡三年聿從潭中出/往尋妻子妻子不識聿學法斬鼉魅妻子始識之)¶
　泥浦(在繁昌縣東一十五/里宋楊萬里有詩)鳩慈港(在蕪湖縣東四十/里左傳吳伐楚克)¶
　(鳩茲即此地輿/地志以為臯慈)狄港(在繁昌縣西南二十里與赭圻/城相属西對無為州乃江流險)¶
　(要處楊萬/里有詩)桓公井(在白紵山晉桓温所鑿李白詩桓/公名已古廢井曽未竭石甃冷蒼)¶
　(苔寒泉/湛孤月)謝公井(在青山路側山嶺又有謝公池齊宣/城太守謝眺所鑿李白詩青山日將)¶
　(暝寂寞謝公宅竹□無人聲池中空月色荒亭/衰草徧廢井蒼苔積唯有清風聞時時起泉石)白雲¶
<pb:KR2k0008_WYG_015-7b>¶
　泉(在青山白雲寺味甚甘/大旱不竭俗名虎跑泉)龍泉(在龍山俗傳晉杯渡/禪師登山渇甚羅浮)¶
　(尊者為卓錫/於山泉湧出)西湖池(在蕪湖縣/治西北)青堆沙(在府城南二/十里周文育)¶
　(克徐嗣/徽於此)虎檻洲(在繁昌縣東五十里宋沈攸之王休/仁屯軍於此以破孫冲之於赭圻又)¶
　(陳侯瑱進軍虎檻洲與/齊王琳合戰亦此地)¶
土産蓴菜(各縣/出)鰣魚(大江/出)烏昧草(宋范仲淹以太平州/所食烏昧草進呈乞)¶
　(宣示六宫戚/里用抑奢侈)¶
公署建陽衛(在府治西南洪/武三十五年建)¶
學校太平府學(在府治西宋紹興間/建本朝洪武間重修)當塗縣學(在縣治/東舊在)¶
<pb:KR2k0008_WYG_015-8a>¶
　(萬夀寺西正統/六年改建於此)蕪湖縣學(在縣治東舊在東南宋元/符間建本朝洪武間重修)¶
　(萬厯十三年改建/於城隍廟故基)繁昌縣學(在縣治西宋建於舊縣/南再遷東北元燬本朝)¶
　(洪武初重建天順元年徙縣治/因徙治東成化間再遷於此)¶
書院天門書院(在天門山宋郡守陳塏奏建理宗書額/内有周濓溪程明道伊川張横渠朱晦)¶
　(庵張南軒吕東萊/七賢祠牟子才記)采石書院(在采石山宋嘉定間郡/守賈實建為士子講學)¶
　(之地本朝宣/徳間重修)丹陽書院(在當塗縣南黄池八/十里元至大間建)于湖書¶
　院(在蕪湖縣昇平橋西狀元坊内即/張孝祥讀書處正徳間建畿志)¶
宫室謫僊樓(在采石瀕江正統五/年巡撫侍郎周忱建)清輝閣(在蕪湖縣/承天院後)卧¶
<pb:KR2k0008_WYG_015-8b>¶
　治堂(在府治道院南宋建道院亦名宴堂/舊在後㕔西北太守吴芾所名也)姑孰堂(在府/城清)¶
　(和門外下臨姑溪宋嘉祐中朱從道建郭祥正詩誰謂/江南地偏小姑孰之堂天下少丹湖千里浸城東蒲葦)¶
　(藏煙春/渺渺)蛾眉亭(在采石山宋郡守張環建前有□望梁/山夾大江對峙如眉因名沈栝詩雙峯)¶
　(秀出兩眉灣翠黛依然鑑影間終日含顰縁底事秖應/長對望夫山申錫詩一島雲霞幹怒流燃犀捉月總悠)¶
　(悠脩眉中劃三千丈不著人間/半點愁元同知趙景文重修)絳雪亭(在府治圃中舊/名杏花村宋郡)¶
　(守楊倓/改今名)清風亭(在府子城上唐時建李白詩閒居清風/亭左右清風來當暑隂廣殿太陽為徘)¶
　(徊宋郡守/楊倓重建)碧雲亭(在府子城上宋/郡守何昌言建)十詠亭(在府城東李/白有姑孰十)¶
　(詠詩後人因以名亭盖姑孰溪丹陽湖謝公宅凌歊臺/桓公井慈姥竹望夫山牛渚磯靈虚山天門山是也)¶
<pb:KR2k0008_WYG_015-9a>¶
　捉月亭(在采石山世傳李白過采石酒狂水中捉月/後人因以名亭宋梅堯臣詩采石月下逢謫)¶
　(仙夜被錦袍坐釣船醉中愛/月江底縣以手弄月身翻然)賞詠亭(在牛渚晉謝尚/鎮牛渚嘗秋月)¶
　(乗月泛江㑹袁宏在肪中諷詠尚傾聴率/有勝致遂迎升州與談論達旦亭名以此)呉波亭(在/蕪)¶
　(湖縣西瀕江宋隆興/間建張孝祥書匾)夢日亭(在故王敦城上宋僧藴/緗建按晉明帝聞王敦)¶
　(將舉兵微行至湖隂察之敦晝夢日環其城驚起使/五騎追帝帝馳去見逆旅賣食嫗以七寳鞭與之曰)¶
　(後有騎來以此示之嫗如其言五騎傳翫稽留帝僅/獲免亭因以夢日名又有翫鞭亭在蕪湖縣北二十)¶
　(里楊萬里詩老賊平欺晉鼎輕一輪日色夢/中驚寳鞭脱急非無策何似休將日繞營)翠雲亭¶
　(在繁昌/縣圍内)凌歊臺(在府城北黄山之巔劉宋孝武帝南/逰登此臺建離宫李白詩曠望登古)¶
<pb:KR2k0008_WYG_015-9b>¶
　(臺臺高極人目疊嶂列逺空雜花間平陸欲覽碑上/文苔侵豈堪讀許渾詩宋祖凌歊樂未回三千歌舞)¶
　(宿層臺湘潭雲盡暮山出巴蜀雪消春水來行殿有/基荒薺合寢園無主野棠開百年便作萬年計巖畔)¶
　(古碑空/緑苔)縹緲臺(在繁昌縣治後山絶頂下瞰大江/對濡須津茂林脩竹隠映左右)姑¶
　溪館(在姑孰/門外)覽秀館(在多寳/院西偏)滴翠軒(在蕪湖縣廣濟/院舊名檜軒宋)¶
　(黄庭堅讀書其間郭祥正詩青幢碧盖儼天成濕翠/濛濛滴畫楹禪客自培千嵗老逰人時把一樽傾)¶
闗梁浴沂橋(在府/學前)寳城橋(在府治西宋/寳慶間建)憧憧橋(在府/治西)上¶
　浮橋(在上南門外一名南濟又有下浮橋/在下南門外一名彩虹俱洪武初建)通濟橋(在/蕪)¶
　(湖縣治南/永樂初建)冨民橋(在蕪湖縣西/南大江口)和豐橋(在繁昌/縣治西)聚春¶
<pb:KR2k0008_WYG_015-10a>¶
　橋(在繁昌/縣治南)楊家渡(在府城東南二十五里楊萬里詩/春跡無痕可得尋不將詩眼看春)¶
　(心鶯邉楊栁溪邉草/一日青來一日深)石硊渡(在蕪湖縣南四十里楊/萬里詩峩橋小渡十里)¶
　(長石硊十渡五里强斜風細/雨寒蘆裏下有深潭黒無底)¶
寺觀萬壽寺(在府治東舊名化城宋紹興/間自府治東南徙建於此)報恩寺(在府/治南)¶
　(晉建宋名天寧/紹興間改今名)白雲寺(在青山舊名南峯晉建宋/改今名本朝永樂間重修)澄¶
　心寺(在横望山宋建内/有陶𢎞景書堂)廣濟寺(在采石山下吳赤烏/間建本朝洪武初重)¶
　(修/)隠靜寺(在隠靜山舊名普惠寺北/有噴雲泉東有通海洞)吉祥寺(在蕪湖/縣西五)¶
　(里晉建南唐改名永/夀本朝洪武初重修)神霄宫(在府城北采石鎮宋嘉/泰間建本朝永樂初重)¶
<pb:KR2k0008_WYG_015-10b>¶
　(修/)承天觀(在采石山下晉建宋郭祥正詩江水流還/合山形到此孤突然樓閣聳疑有鬼神扶)¶
　希夷觀(在府城内宋紹興間/建本朝宣徳間重修)𤣥妙觀(在府城西門外/宋紹興間建本)¶
　(朝永樂/間重修)寧淵觀(在蟂磯山宋建元燬/本朝永樂間重建)昇仙庵(在當塗/縣薛鎮)¶
　(景泰/中建)¶
祠廟水府祠(在采石山南唐封其神為王舟人將過者/必具牲幣以禱宋紹興末以敗完顔亮為)¶
　(神之隂助加封顯靈/順聖忠祐平江王)先賢祠(在府學祀唐李白宋牟/子才趙汝愚吳柔勝江)¶
　(萬/里)虞允文祠(在采石山下宋紹興末金主亮入寇欲/由采石渡江允文督統制官時俊等以)¶
　(海鰍船逆擊之金人大敗遂不能濟嘉定間郡守滕/宗卿為建祠立碑廣濟寺中寳祐間郡人請别立廟)¶
<pb:KR2k0008_WYG_015-11a>¶
　(江上因賜額英烈本/朝景泰三年重建)李白祠(在采石山萬厯初御史/蔡夢説建匾曰唐李翰)¶
　(林/祠)忠臣祠(在建陽衛西本朝初知府許瑗與行樞密/院判王鼎共守太平寇至城陷瑗鼎被執)¶
　(罵賊而死踰月城復朝延/加封其官立祠祀之)陶學士祠(在府城東街希夷/觀左祀本朝學士)¶
　(陶/安)靈澤祠(在蕪湖縣江中&KR2998;/磯山祀靈澤夫人)思賢祠(在繁昌縣治東/祀知縣林有年)¶
　袁雙廟(在府城東十五里雙晉人為桓温所殺後有/虎齧者其家輒夢雙因立祠虎暴遂息俗以)¶
　(二月晦祭之/是日多風雨)丁蘭廟(在慈姥廟上有古神祠相傳/為丁蘭廟其東有丁母潭)登¶
　勇廟(在府城南門内祀宋修武郎馬俊俊慈湖砦兵/也紹興初砦軍陸徳周青等據州叛俊得其謀)¶
　(隂結其徒十人殺賊伺青出上馬斫中頰俊與其/妻孫皆遇害未幾賊黨伏誅贈俊官立廟號登勇)¶
<pb:KR2k0008_WYG_015-11b>¶
陵墓吳景帝陵(在府城東二十五里景帝諱休/吳孫權第六子也殂葬於此)齊和帝¶
　陵(在府城北黄山和帝諱寳融明帝第八子後/禪位於梁世傳嶽廟行宫之基即其陵也)楚干¶
　將墓(在赤鑄山楚干將鏌鎁之子死𦵏宜春縣/即今蕪湖也九域志楚干將墳在太平州)畢卓¶
　墓(在龍山東晉/吏部侍郎)桓温墓(在府境温晉哀帝時鎮姑孰/卒葬焉俗謂之司馬陵又府)¶
　(城南有/温女塜)楊亮墓(在府城東南一十五里亮𢎞農人漢/楊震九世孫晉桓温破姚襄杖策來)¶
　(歸後為雍州刺史卒墓舊有二碑碑隂各有巴蜀/故吏姓名合五百人宋郡守楊倓徙置郡學)李白¶
　墓(在府城東青山之北白嘗依族人當塗令李陽冰/悦謝家青山欲終焉及卒𦵏采石僊龍山後改𦵏)¶
　(青山宋郡守趙松年為建祠給田付僧㸔䕶唐白居/易詩采石江邉李白墳遶田無限草連雲可憐荒壠)¶
<pb:KR2k0008_WYG_015-12a>¶
　(窮泉骨曽有/驚天動地文)賈島墓(在府城西二里墓碣刻云有唐/水部員外郎賈君墓誌鄭谷弔)¶
　(賈水部詩幽魂應/自慰李白墓相連)陶安墓(在府城北大神山下/學士宋濓撰墓誌銘)嚴升¶
　墓(在繁昌縣延載鄉升官都/御史祭酒陳敬宗撰誌銘)¶
古蹟蕪湖故城(在蕪湖縣界方輿記云吴黄/武初徙治蕪湖此城遂廢)王敦城(在/蕪)¶
　(湖縣治東晉王敦/鎮姑孰築城於此)南豫州城(在蕪湖縣東北姑孰志/晉成帝時僑立豫州治)¶
　(蕪湖宋文帝時南豫州徙治姑孰其/後又治宣城唐初南豫州治當塗)上黨郡城(在蕪/湖縣)¶
　(西南五里晉孝武時上黨百姓南渡即/蕪湖地僑立上黨郡及襄垣縣以處之)赭圻城(在繁/昌縣)¶
　(西南十里晉哀帝召桓温入朝至赭圻有詔止温温/遂築城居此梁南陵縣嘗治赭圻隋唐為鎮戍上俗)¶
<pb:KR2k0008_WYG_015-12b>¶
　(至今猶稱/故縣城)襄城郡(晉元帝時流民從帝渡江即春穀/地僑立襄城郡及繁昌縣以處之)¶
　淮南郡(晉成帝時百姓南渡乃/於于湖僑立淮南郡)于湖廢縣(晉太康中/分丹陽縣)¶
　(之南/境置)春糓廢縣(在蕪湖晉元帝因流民之寓春糓者/僑立繁昌縣孝武改春糓曰陽糓安)¶
　(帝時併陽/糓入蕪湖)謝公宅(在青山齊宣城太守謝眺築室山/南人呼為謝公宅唐李白討宅近)¶
　(青山同/謝眺)李翰林宅(在青山翰林謂李白也裴敬碑云/余過當塗訪李翰林舊宅即此)¶
　昭明太子書堂(在府城東南五十里淨居院昭/明梁太子蕭統嘗讀書於此)郭祥¶
　正書堂(在府城東二十里石城/山宋郭功父讀書之所)浮丘仙壇(在繁昌縣/東五十里)¶
　(仙人浮丘/翁隠居)赤烏鐵䃍(在府城東浮橋岸下有古鐡䃍/如碇石狀大數尺許上有赤烏)¶
<pb:KR2k0008_WYG_015-13a>¶
　(字乃呉年號/也水落則見)¶
名宦三國周瑜(吴孫策時領春/糓長有治績)陸遜(仕吳鎮姑孰意思/深長才堪任重雖)¶
　(身在外而/心於國)晉謝尚(以衛將軍/鎮牛渚)庾亮(平蘇峻之亂後求/外鎮自効假節豫)¶
　(州刺史領宣城内史鎮蕪湖率/軍㑹陶侃討破郭黙不受爵賞)胡母輔之(繁昌令輔/之少擅髙)¶
　(名性嗜酒及至縣遂/節酒自勵甚有能聲)桓冲(自京口遷鎮姑孰謙/虛愛士尤有武幹)南北¶
　朝蕭鏗(齊南豫州刺史鎮姑孰時人發桓温女冢得/金巾箱織金篾為匳器又有金蠶銀繭等物)¶
　(甚多鏗自往修復纎/毫無犯輿論賢之)唐李陽冰(當塗令善古書法李/白以其族人往依之)¶
　宋宋準(開寶中知平南軍㑹改軍為州就命/知州事涖官有治聲尤以文章著名)馬亮(知/蕪)¶
<pb:KR2k0008_WYG_015-13b>¶
　(湖縣在任/有政績)宋敏求(知太平州歐陽修司馬/光諸公皆有送行詩)曽鞏(嘉祐/初為)¶
　(太平州司法㕘軍/以能文名聞四方)夏希道(慶厯間知繁昌縣初縣甚/陋而民貧自希道至有善)¶
　(政民戸日臻田利之入倍他壤昔之/疵者日以減去而索寞者日以冨繁)黄庭堅(知太平/州以徳)¶
　(化民不事箠楚豪猾/者訊之如法不少貸)吕希哲(知太平州有政聲/民仰之若神明)徐勣¶
　(大觀中知太平州召入覲極論茶鹽為民病且言生/財有道理財有義用財有法徽宗曰不見卿乆矣今)¶
　(日乃聞/嘉言)郭偉(知太平州建炎初金兵攻采石及蕪湖/偉率將士敗之其後水賊邵青薄城下)¶
　(偉募死士夜焚其攻具又決姑/溪水灌其營賊勢窮蹙乃遁)劉光世(江東宣撫使/守太平州先)¶
　(是光世為制置使水賊邵青有戰船三/千餘艘抵州光世率兵圍之賊遂降)周葵(紹興間/知太平)¶
<pb:KR2k0008_WYG_015-14a>¶
　(州時水壊圩隄葵悉繕完傍郡圩皆没惟當塗嵗熟/市河乆湮葵令城中家出一夫官給之食併力浚導)¶
　(公私/便之)趙汝勣(慶元初當塗令時嵗饑穀貴乃開倉散/米萬斛一邑獲全事聞詔他郡依汝勣)¶
　(賑恤/法)虞允文(紹興末金主亮以大軍臨采石而别以/兵爭𤓰州允文奉詔往蕪湖趣李顯忠)¶
　(交王權軍且犒師時敵騎充斥允文命諸將列大陣/不動分戈船為五督時俊與戰亮兵大敗不得渡孝)¶
　(宗嘉嘆命/知太平州)洪邁(淳熈中知大平州政尚寛簡民皆向/化郊産異麻狀若靈芝人以為祥)¶
　吴芾(知太平州造舟以梁姑溪厯陽築者乆役潰歸/聲言欲趨郡境芾呼至城下厚犒遣之而密捕)¶
　(倡亂者繫獄以/聞詔褒諭之)李椿(知太平州力圖上流之備請選/將練習緩急列艦上可以援東)¶
　(闗濡須下可/以應采石)趙汝愚(知太平州/有政績)張運(知太平州當兵/饑疾癘之餘殫)¶
<pb:KR2k0008_WYG_015-14b>¶
　(勞徠安輯之方嚴斥堠攻守之備理財/賦造戰艦繕甲兵申禁令民賴以安)呉柔勝(知太/平州)¶
　(有惠政二子淵潛又相/繼來守是邦人以為榮)牟子才(知太平州首教民孝/弟以前慈竹義木二)¶
　(詩刻而頒之間詣郡學講四端推明性情體用之/㫖前政負上供綱及總所綱七十萬緡悉為補之)呉¶
　淵(知太平州兼江東轉運使時兩淮民流徙入境者四/十餘萬淵極加慰撫而賙濟之使其什伍令土著)¶
　(人無相犯旁郡流民焚劫/無虛日獨太平境内肅然)吴潛(知太平州在郡上言/和戰成敗大計又貽)¶
　(書執政論京西既失當招收/京淮丁壯為精兵以保江南)馬光祖(寳慶中知太平/州兼提領茶鹽)¶
　(寛養民力興廢/起壊知無不為)江萬里(知太平州/有治聲)陳塏(知太平州兼/江東轉運副)¶
　(使奏蠲諸郡灾傷發公帑代三縣/輪折絲帛錢五十萬治聲赫然)王居安(知太平州/當邉遽甫)¶
<pb:KR2k0008_WYG_015-15a>¶
　(定嵗儉汰去軍羣盜寇攘居/安威惠流行晏然若無事時)元暢師文(太平路總管/時大旱師文)¶
　(捐俸致禱不數日澍雨大降遂為豐年公田米積之/盈屋曰我家幾人能盡食此乎呼貧士及細民恣其)¶
　(取去在任未/乆境内晏然)歐陽𤣥(蕪湖縣尹縣多疑獄乆不決𤣥/察其情皆為平反徵賦及時民)¶
　(樂趨事教化大行/飛蝗獨不入境)本朝許瑗(為太平知府陳友諒来/攻勢急瑗與院判花雲)¶
　(王鼎堅壁拒戰兵少無援城陷俱被執不屈死之/追封瑗高陽郡侯雲東丘郡侯鼎招毅大將軍)范¶
　常(洪武初為太平知府時陳友諒来寇軍/民困甚常撫恤安全賜宅一區為家)黄朝弼(洪/武)¶
　(初蕪湖知縣為人清慎公務雖繁退必讀書去任/惟將原帶書一籠易鈔為路費邑人至今惜之)楊¶
　偁(洪武初蕪湖知縣詢民疾苦撫摩凋瘵/民有遇以義責之不施鞭杖境内大治)李習(洪武/初大)¶
<pb:KR2k0008_WYG_015-15b>¶
　(平知府亷能公勤識達治體均/平徭役民受其惠吏不敢欺)吳聰(洪武初蕪湖縣/丞性至孝畫海)¶
　(雲南望圖懸於壁以思親民有不敬父母者必痛治/之復泣曰吾以不得侍親為憂汝幸得生膝下何為)¶
　(不孝民/皆感化)徐敬(永樂中太平知府不寛不猛均徭役崇/教化鋤豪强恤寡弱民有訟諭之以理)¶
　(自服凡遇水/旱禱之輒應)劉有年(知太平府以儒飭吏抑豪横去/淫祠令行禁止秩滿去任民甚)¶
　(懐之/畿志)周鳯(成化中知太平府悃幅儉素不以家室隨/自奉如寒士推誠愛民秩滿解任老稚遮)¶
　(道挽泣/畿志)徐節(𢎞治初太平知府端本崇/化有政聲賜誥旌寵畿志)唐詔(成化間/同知太)¶
　(平府端方清謹吏民敬服卒於官/啓其笈笥惟書數卷而已畿志)徐禮(成化中知繁/昌縣持身端)¶
　(潔豪右畏懾弊蠧悉/除拜陞御史畿志)包犧民(成化末知繁昌縣有豈/弟風民甚愛之以憂去)¶
<pb:KR2k0008_WYG_015-16a>¶
　(畿/志)汪本(正徳間以進士知蕪湖縣蒞政明決人不敢/犯時流寇猖獗三過江上不敢延佇於渚民)¶
　(實頼之/畿志)¶
流寓謝朓(南齊陽夏人好學有美名属文清麗長於五/言詩善草𨽻好奬人材嘗守宣城愛當塗青)¶
　(山之勝遂築室其/南以觴詠自適)李白(蜀人唐𤣥宗時天才英特詩/思飄適𤣥宗擢為翰林供奉)¶
　(以高力士譛不得用居匡廬坐永王璘事長流夜郎/㑹赦還依族人當塗令李陽冰卒葬青山東麓元和)¶
　(末觀察使范傅正訪白後惟二孫女為民妻傅/正欲改適士族女曰孤窮失身命也不願更嫁)石待¶
　問(眉州人宋舉進士及制科進諫史百卷真宗大悦/後諫營昭應宫坐謫滁州仁宗即位召見知階州)¶
　(引年致仕卜居蕪/湖縣卒因𦵏焉)李之義(滄州人登第幾三十年乃/從蘇軾於定州幕府厯樞)¶
<pb:KR2k0008_WYG_015-16b>¶
　(密院編修官徽宗初提舉河東常平坐為范純仁遺/表作行狀編管太平自號姑溪居士所著有姑溪集)¶
　張瑁(宋以御史知雜知宣州因家繁昌千口同居内/外肅然楊傑書義居二字遺之孫崇熈寧三年)¶
　(進士官至/太常丞)陸同(厯陽人建炎間父有常知臨淄抗敵/死節同以知望江縣轉廬江條上中)¶
　(原形勢遷兩京轉運判官卜居蕪湖/而歸老焉子世良官至廣東提刑)楊宏中(福州人/宋國子)¶
　(生寧宗時趙汝愚竄永州祭酒李祥等連疏救爭俱/被斥宏中曰師儒能辨大臣之寃而諸生不能留師)¶
　(儒之去於誼安乎與杜仲麟等五人上書韓侂胄大/怒將竄之嶺南以右丞相余端禮救送太平州編管)¶
　趙時賞(宋宗室居太平州知旌徳縣元兵至捍戰有功/從二王入閩擢知邵武軍尋罷文天祥開府)¶
　(南劔以為江西招討副使/空坑之敗被執不屈死之)張鐩(本東平人為太平路/總管治中秩滿因家)¶
<pb:KR2k0008_WYG_015-17a>¶
　(當塗事母至孝母卒廬墓三年有紅蓮變白/之異郡立孝蓮坊事聞大徳二年旌表畿志)李永(本/吉)¶
　(水人因祖教授蕪湖遂居焉以嵗貢授諸暨縣學訓/導講授不倦警輕濟乏諸士尊信之卒於官士皆冒)¶
　(雪負木以殮祀之學宫二子贊貢同舉進士贊官至/浙江布政使貢至兵部侍郎皆忤逆瑾致仕並有時)¶
　(譽畿/志)¶
人物漢陶謙(丹陽人以諸生四遷為司馬西討邉章尋/刺徐州擊黄巾大破之境内晏然時董卓)¶
　(雖誅而闗中未平四方斷絶謙每遣使間行/奉貢西京遷徐州牧加安東將軍封溧陽侯)晉陶基¶
　(謙從子初仕吳為交州刺史子璜亦刺交州晉平吳復/其本職封毘陵侯改為冠軍將軍在交州三十年威)¶
　(恩著於殊俗及卒舉/州號哭如喪慈親)陶回(祖基父抗皆仕吳回仕晉/王導引為從事中郎嘗收)¶
<pb:KR2k0008_WYG_015-17b>¶
　(義兵與陶侃等併力攻蘇峻又破韓晃以功封康樂/伯性雅正不畏强禦丹陽尹桓景佞事王導㑹熒惑)¶
　(守斗南經旬回語導曰公以明徳作相當親忠貞逺/邪佞而與桓景造膝熒惑何由退舍導深愧之)¶
　薛兼(丹陽人祖綜孫吳選曹尚書父瑩領少傅撰吳/書後仕晉為散騎常侍兼清素有器宇與紀曕)¶
　(閔鴻顧榮賀循齊名號為五儁初入洛張華見而竒/之曰皆南金也累官太子少傅加散騎常侍卒贈光)¶
　(禄大/夫)張闓(丹陽人薛兼薦之於元帝言其才幹貞固/當今良器以佐翼功賜爵丹陽縣侯蘇峻)¶
　(之亂闓與王導俱入宫侍衛密謀/討峻峻平以尚書加散騎常侍)樂道融(丹陽人少/有大志好)¶
　(學務周人急有國士之風嘗為王敦㕘軍敦以討劉/隗為名遣道融召甘卓道融忿敦之逆因説卓襲敦)¶
　(卓大然之既而卓納敦和將旋/軍道融晝夜泣諫憂憤而死)何琦(陽穀人好古博/學事母至孝患)¶
<pb:KR2k0008_WYG_015-18a>¶
　(供養不給為涇縣令母亡哀毁幾絶服闋嘆曰所以/仕者實利徼禄以供親耳遂養志衡門累召不起桓)¶
　(温過其山曰此中/有人嘗著三國論)王諒(丹陽人交州刺史時梁碩專/威交土諒謀誅之不克碩遂)¶
　(圍諒於龍編敗之逼諒奪其節諒固執不與遂斷諒/右臂諒正色曰死且不畏斷臂何有十餘日憤恚而)¶
　(死/)南北朝周興嗣(世居姑孰善属文嘗投宿逆旅有/人謂曰子才學邁世當被知英主)¶
　(言訖不知所之梁天監初奏休平賦累遷散騎侍郎/法書中有王羲之草書千字患其不倫命典嗣以韻)¶
　(属之一夕成文鬚髮為白遷給/事中佐撰國史有文集百餘卷)唐陶大舉(當塗人武/后時為宣)¶
　(州刺史徐敬業反大舉與戰敗之轉/懐州刺史吏民思之為立徳政碑)張惟儉(當塗人/和州刺)¶
　(史與栁鎮友栁宗元曰先君之所與友凡天下之士/舉集馬信讓而大顯道博而無雜今世言交者以為)¶
<pb:KR2k0008_WYG_015-18b>¶
　(端其見/重如此)陳商(徳宗時與王冲霄同隠馬仁山江/表從學者衆後應詔射策仕至卿)王居¶
　巖(當塗人為驍衛長史遭亂棄官歸居青山楊行密/據淮南以兵迫起之居巖散遣其家人而以一身)¶
　(歸行密授湖州别駕一日行密大㑹失居巖亟使人/掩其家無一人在者後有人於嵩山見空石室詢其)¶
　(旁或云有道人王居巖/居此室而莫知所終)宋王逢(居巖四世孫教授蘇/州學者常數百人晚)¶
　(始登第累官至國子直講駙馬李瑋嘗從學後為逢求/遷官逢不受乆之以太常博士通判徐州逢與胡瑗)¶
　(最善喜著書有易傳十卷乾/徳指説一卷復書七卷存)羅彦輔(當塗人嘉祐進/士厯江都湖口)¶
　(令皆以亷稱後知池州属嵗旱以荒政從事奏課第/一嘗誡子曰我以清白遺爾曹萬一至饘粥不給亦)¶
　(不可少屈人以姑溪水況其清徳及卒人過溪上/者嘆曰羅公何在溪水如故相與躊躇不忍去)郭¶
<pb:KR2k0008_WYG_015-19a>¶
　祥正(當塗人母夢李白而生少有詩名梅堯臣一見/嘆曰真太白後身也舉進士知武岡縣以殿中)¶
　(丞致仕後復出通判汀州知端州又棄去隠於青山/所居有醉吟庵蘇軾為作像贊有詩文三十卷號青)¶
　(山/集)韋許(蕪湖人從李之儀學不事科舉築室榜曰獨/樂陳了翁為作堂記元祐間諸公遭貶逐雖)¶
　(素所親宻亦畏禍不敢相聞許遇有過江上者必/欵接且周其急朱文公每稱之自號湖隂居士)唐¶
　敏求(當塗人宣和中進士調徳化主簿盜起敏求挺/身率衆捍賊度力不能支諭以禍福賊憤詆觸)¶
　(譟而前遂遇害事聞贈/官補其子楠將仕郎)陶居仁(蕪湖人以行羲聞州/里仕為鎮江録事㕘)¶
　(軍元兵攻鎮江統制官舉城降居仁被執抑使降居/仁曰得以死報朝廷夫何憾竟不屈為所殺大軍至)¶
　(聞其死時語歎嘖之為棺使人䕶以還其家泝/流數百里不時頃至人皆異之鄉人為立祠)吕武¶
<pb:KR2k0008_WYG_015-19b>¶
　(太平州步卒也文天祥出使武應募從行及偕脫鎮江/之難走海道賴武力為多天祥開府南劔武以武功)¶
　(補官遣結州縣起兵相應道阻復﨑嶇數千里即天/祥於汀梅挺身患難化賊為兵其忠梗出天性云後)¶
　(出江西死/於横逆)元胡光逺(太平路人母喪廬墓一夕夢母/欲食魚晨起號天將求魚以祭)¶
　(忽見生魚五尾列墓前俱有囓痕鄰里驚異方共聚/觀有獺出草中浮水去衆知是獺所獻以狀聞表其)¶
　(閭/)本朝王愷(當塗人幼讀書有大志天兵取太平以/愷居幕府既克衢州命兼總制衢州軍)¶
　(民戍守有方謀慮深逺及胡大海為行省㕘政愷為/郎中吳將吕珍侵諸暨堰水灌城大海奪堰水灌珍)¶
　(珍勢盛誓解兵愷曰彼狡謀勿聴大海不忍食言竟/引還珍果敗盟大海及愷俱被害追封愷當塗縣男)¶
　陶安(當塗人幼敏悟有大志元至正間授明道書院/山長洪武初以迎車駕授左司員外郎陞翰林)¶
<pb:KR2k0008_WYG_015-20a>¶
　(學士又陞江西行中書省㕘政臨終條陳二十事/上之朝廷遣使祭於家子晟官至浙江按察使)潘¶
　庭堅(當塗人洪武初以奉迎車駕授/太平教授累官至翰林學士)杜智(蕪湖人洪/武間擢隨)¶
　(州知州有治聲遷河南左/布政使官至右都御史)李衡(當塗人永樂初登進/士第選為翰林庶吉)¶
　(士厯遷户部員外郎湖廣布/政司㕘政官至兵部右侍郎)吳庸(蕪湖人讀書知大/義襲父職為燕山)¶
　(護衛百户永樂初以智勇從征/靖難累功至後軍都督僉事)後敏(當塗人永樂初/登進士第擢為)¶
　(行人出使有勞績遷工部員/外郎官至陜西布政司㕘議)謝孚(當塗人為監察御/史論功陞福建按)¶
　(察副使改陜西嘗不屈中貴䝉附石以剛直見憚子/騫為御史終㕘政亦有聲騫子理登進士稱步武云)¶
　(畿/志)鍾城(當塗人少穎敏苦志積學登景泰進士厯官/大理寺正著明允聲門舍蕭然一寒士也擢)¶
<pb:KR2k0008_WYG_015-20b>¶
　(福建僉事江西副使兩督學政士經品題者多為令器/晩歸鄉里門下執經問難者踵接卒年八十餘畿志)¶
　楊璧(當塗人為給事中以章疏太峻上忤㫖外補有/風雹之變復官陕西㕘議黜為平涼守鑿延安)¶
　(河晚歸不入公府貴顯/過訪並以疾辭焉畿志)端宏(當塗人為御史巡按雲/南河南廣西咸有風裁)¶
　(後長浙藩以亷稱謝事/歸足跡不至公府畿志)吳琛(繁昌人拜監察御史以/劾奏權要外補忽天變)¶
　(雨雹還臺遷大理寺丞疑獄多所平反轉遷都御史/巡撫甘肅檢括隠占屯糧斬獲虜首一千三百餘級)¶
　(後進總督兩廣軍務經畧益著年/五十一而卒有奏議若干卷畿志)夏祚(為兵科給事/中有鯁直風)¶
　(厯㕘政終福建右布政使/有平易之政致仕卒畿志)汪宗器(與兄宗禮先後舉/進士拜御史時稱)¶
　(二龍宗禮早卒宗器窮經博籍臺中多/所論列官至大理少卿卒於家畿志)邢珣(當塗人/𢎞治癸)¶
<pb:KR2k0008_WYG_015-21a>¶
　(丑進士授南京戸部主事出知贑州府論討宸/濠功擢江西㕘政以布政致仕卒於家畿志)胡爟¶
　(蕪湖人九嵗能詩翰家世農□從諸弟躬耕盛暑中/亦攜書隨暇則坐茂樹開卷朗誦暮歸仍檢閲不厭)¶
　(舉進士改庶吉士授户部主事所司錢穀出入惟謹/嘗抗疏論列戚畹閹宦方士夷狄等事詞甚剴切僚)¶
　(友皆危之未幾宦/者果以贓敗畿志)濮詔(當塗人未冠即以文名領解/順天登進士授翰林院編修)¶
　(奔父喪歸以病卒母鄒氏通/經善詩亦多内訓焉畿志)¶
列女聶氏(南唐當塗人年十三隨母採薪母為虎攫去/女從後持刀跳虎背抱虎項刺殺之收母屍)¶
　(歸/𦵏)詹氏女(蕪湖人少失母事父孝宋紹興初淮冦破縣/女年十七嘆曰今父子無俱全理我計決矣)¶
　(賊至欲殺其父兄女趨而前曰妾願事將軍以贖父/兄命不然併命無益也賊從之釋其縛女麾使父兄)¶
<pb:KR2k0008_WYG_015-21b>¶
　(亟去遂隨賊行數里過市東橋/躍水而死賊相顧駭嘆而去)周氏(繁昌縣丞之女/徐俊妻俊卒無)¶
　(子周為守節成化初/以事聞旌表之畿志)王氏(當塗人錢均用妻夫亡守/節有司上其事詔旌表之)¶
　(畿/志)張玘女(名仙貞繁昌人正徳七年流賊剽掠仙貞/年十七以護母病不欲走羣盜刧之去至)¶
　(江滸抱樹哭義不受辱賊/不能奪乃衆磔之畿志)¶
仙釋丁令威(本遼東人學道於靈墟山後化鶴歸遼集/華表柱云有鳥有鳥丁令威去家千年今)¶
　(始歸城郭如故人民/非何不學仙塜纍纍)趙自然(繁昌人家以鬻茗為業/年十三疾甚父抱詣清)¶
　(華觀許為道士後夢一人姓隂引之登山啗以柏枝幣/及覺遂不食神氣清爽宋太宗兩召至闕賜衣服銅)¶
　(遣往清華觀以/母老求歸侍養)梁杯渡師(嘗乗木杯渡水故名蔣之/竒為傳云杯渡自建康往)¶
<pb:KR2k0008_WYG_015-22a>¶
　(南州依陳氏繼聞違康復有一杯渡陳氏父子五人/往觀果有之乃留二人守三人還南州驗之杯渡乃)¶
　(在其/家)¶
　　寧國府(東至廣徳州建平縣界六十里西至池州/府青陽縣界一百六十里南至徽州府績)¶
　　　(溪縣界二百二十里北至太平府當塗縣界一/百五十里自府治至南京四百二十里至京師)¶
　　　(四千一/十五里)¶
　　　(糧十萬三千/三百石零)¶
建置沿革禹貢揚州之域天文斗分野春秋屬吳戰國¶
　屬越後屬楚秦為鄣郡地漢置丹陽郡治宛陵東漢¶
<pb:KR2k0008_WYG_015-22b>¶
　永和間析置宣城郡桓帝時省宣城復為丹陽郡三¶
　國屬吳晉復置宣城郡治宛陵宋析置淮南郡尋又¶
　置南豫州治宣城陳改南豫州為宣州隋初郡廢州¶
　存大業初復改為宣城郡唐置宣州天寳初改宣城¶
　郡乾元初復為宣州昭宗時陞寧國軍節度宋仍為¶
　宣州屬江南東路乾道初陞寧國府元改為寧國路¶
　屬江浙行省本朝改為寧國府直𨽻京師領縣六¶
　宣城縣(附郭本漢丹陽郡宛陵縣地順帝置宣城縣/隋宣州治此唐初析置懐安縣尋省宋元仍)¶
<pb:KR2k0008_WYG_015-23a>¶
　(舊本朝因之編户/二百一十七里)寧國縣(在府城東南一百五里本/漢宛陵縣地三國吳分置)¶
　(寧國縣晉属宣城郡隋省入宣城縣唐復置属宣州/尋罷天寳中復置宋元仍舊本朝因之編户五十六)¶
　(里/)涇縣(在府城南一百五里本漢舊縣属丹陽郡因/涇水為名晉属宣城郡隋属宣州唐置南徐)¶
　(州改猷州後州廢縣存宋元仍/舊本朝因之編户六十四里)太平縣(在府城西南/二百四十里)¶
　(本漢涇縣地唐析當塗涇縣地置太平縣大厯初省/永泰初復置宋元仍舊本朝因之編户一十九里)¶
　旌徳縣(在府城南二百四十五里本唐太平縣地寳/應二年析置旌徳縣属宣州宋元仍舊本朝)¶
　(因之編户/四十里)南陵縣(在府城西一百五里本漢丹陽郡/春穀縣地晉属宣城郡孝武時改)¶
　(為陽穀縣後併入蕪湖梁武帝始置南陵縣及南陵/郡陳又置北江州隋初州郡俱廢以縣属宣州唐初)¶
<pb:KR2k0008_WYG_015-23b>¶
　(属池州尋還舊属宋元縣仍/舊本朝因之編户八十五里)¶
郡名丹陽(漢/名)宣城(晉/名)¶
形勝阻以重山縁以大江(唐陳簡甫/良吏記)名山勝川為江南¶
　之甲(崇慶/寺記)土控呉兼越州連歙與池(唐白居/易詩)作藩南¶
　夏據吳上游(陳勢大寧塔記作藩南夏據吴上游/地産氣序之平夷江漢岡巒之濵帶)¶
風俗風俗和柔(唐尉遲樞新安禪院記舟車/繁㑹之鄉風俗和柔之境)其土樂其¶
　民安其俗阜(唐盧肇新/興寺記)庶民囂豪風俗詭浮(唐韋瓘/南陵大)¶
　(農陂/記)¶
<pb:KR2k0008_WYG_015-24a>¶
山川陵陽山(在府城内岡巒盤屈孤峯秀拔為一郡之/鎮宋郭祥正詩陵陽三峯壓千里百尺危)¶
　(樓勢/相倚)響山(在府城南五里下俯宛溪有響潭唐李白/詩築土接響山俯臨宛水湄權徳輿記響)¶
　(山兩岸聳峙/蒼翠對起)雙羊山(在府城南五里有雙石羊宋梅/堯臣詩風雪雙羊路梅花山下)¶
　(村/)敬亭山(在府城北一十里山有萬松亭虎窺泉劉/宋謝靈運詩茲山亘百里合沓與雲齊隠)¶
　(淪既已託靈異居然栖上干蔽白日下属帶回溪交/藤荒且蔓樛枝聳復低獨鶴方朝唳饑鼯此夜啼渫)¶
　(雲已漫漫多雨亦淒淒我/行雖紆組兼得尋幽蹊)嶧山(在府城南三十里有/項羽廟俗傳羽兵嘗)¶
　(敗於/此)麻姑山(在府城東三十五里昔麻姑修/道於此飇舉僊壇丹竈尚存)行廊山¶
　(在府城西五十里南有二峯對峙環抱若行廊/然上有盤石巨人跡相傳梁杯渡師之遺跡)洪公¶
<pb:KR2k0008_WYG_015-24b>¶
　山(在寧國縣東北四里昔/有名士洪伯禮𨼆此)雞山(在寧國縣南五里峯/巒秀拔縣治之鎮山)¶
　(也/)西山(在寧國縣西五里昔虞蟠隠/此有花石松竹亭榭今廢)文脊山(在寧國/縣西三)¶
　(十里有山門漣漪紫雲朝陽夕陽碧雲六/洞宋梅堯臣張獻民同逰留題石刻尚存)鴉山(在寧/國縣)¶
　(西北三十里宋梅詢詩茶煑鴉山/雪滿甌梅堯臣詩茶試鴉山佳)銀山(在寧國縣東/六十里寰宇)¶
　(記舊有銀冶十道志/亦載属宣州冶乆廢)石鼓山(在寧國縣南八十五里/有石如鼓天雨則鳴亦)¶
　(名擊/鼓山)水西山(在涇縣西五里下臨賞溪唐宣宗嘗遊/此有詩長安若問江南事報道風光在)¶
　(水/西)鳯山(在涇縣西一十里相傳/成周時有鳯翔於此)琴高山(在涇縣東二/十里旁有臺)¶
　(相傳琴高控/鯉上昇之所)金壺山(在涇縣東二十里石/壁峭峻下有平臺)石牌山(在/涇)¶
<pb:KR2k0008_WYG_015-25a>¶
　(縣西二十里/四面皆美石)北衝山(在涇縣東三十里兩小山對峙/其中怪石嵳峩環以清溪特為)¶
　(勝/㮣)承流山(在涇縣西南四十里相傳竇子明/棄官隠此其醮星壇鍊丹竈尚存)硃砂山¶
　(在涇縣東五十里山石竅/中紅色發現其大如月)東流山(在涇縣南五十里/昔有逸士隠此稱)¶
　(東流府/君故名)文殊山(在涇縣東六十里相/傳昔文殊曽見此山)大城山(在涇縣/西北七)¶
　(十里晉郭璞嘗鑿泉眼於此椒以視/潮候今人以潮之大小為雨𤾉之占)魚礲山(在涇縣/西北七)¶
　(十餘里下有一窟濶踰三尺脈通/江海時有湧泉則魚隨波而出)黄山(在太平縣南/三十里昔黄)¶
　(帝與浮丘仙人煉丹於此山當宣徽二州界有三十/二峯三十六源二十四溪十八洞八大嵓唐李白詩)¶
　(云黄山四千仞三十二蓮峯丹崖夾石桂菡萏金芙/蓉伊昔陞絶頂俯窺天目松仙人鍊玉處羽化留餘)¶
<pb:KR2k0008_WYG_015-25b>¶
　(蹤又云去去陵陽東行行芳桂/叢回溪十六渡碧嶂盡晴空)龍門山(在太平縣西/四十里林麓)¶
　(幽深産/百藥)華容山(在旌徳縣東北/三里形似蓮花)棲真山(在旌徳縣西/五里昔竇子)¶
　(明隠/此)鳬山(在旌徳縣東二十里山有巨人跡馬蹄石/搗藥臼俗傳竇子明二女化青鳬隨父仙)¶
　(去/)石壁山(在旌徳縣北二十里峯巒/對起清溪中流最為竒絶)天井山(在旌徳/縣西三)¶
　(十里有飛/泉激湍)柵山(在旌徳縣西南三十里一峯孤秀可/愛俗傳吕氏女結庵學道於此後仙)¶
　(去梅堯臣詩百尺危峯絶頂觀萬山周匝翠/屏環仙姑已作飛龍去留得佳名滿世間)大幕山¶
　(在旌徳縣西三十里形如/蓮幕傍起一峯謂之小幕)石柱山(在旌徳縣西六十/里相傳梁程靈洗)¶
　(柚矢射山有雙石挺然獨立而/一巨石承之乃靈洗立幟之所)籍山(在南陵縣治東/北為邑之鎮山)¶
<pb:KR2k0008_WYG_015-26a>¶
　朗陵山(在南陵縣西三十里相傳唐朗陵/公居此辟穀煉丹今丹井尚存)射的山(在/南)¶
　(陵縣西三十里寰宇記山有玉在石壁内昔有/取之者遇風雨而止人望之頗似射侯因名)藍山¶
　(在南陵縣南五十里高千仞李/白詩藍岑聳天壁突兀如鯨額)吕山(在南陵縣南六/十里有石室舊)¶
　(傳孔子嘗㳺後/人置書堂於此)工山(在南陵縣西三十里與朗陵山/接即顯貺侯何𤦺棲隠之地)¶
　魁峯(在涇縣南七十里峯/巒聳秀迥出羣山)貂蟬峯(在涇縣東六十里/高百丈以形似名)¶
　麈嶺(在寧國縣西七/十里嶺多麈鹿)千秋峯(在寧國縣東南一百五/里唐羅隠詩想望千秋)¶
　(嶺上/雲)清弋江(在府城西五十里源出涇縣及池州石/埭合衆流出蕪湖入于江唐咸通中引)¶
　(流水置/永豐陂)北﨑湖(在府城北四十/里崖有古楚城)五湖(在寧國縣北四/里源出千秋嶺)¶
<pb:KR2k0008_WYG_015-26b>¶
　(北流入寧國縣/溪至宣城入江)麻川水(源出黄山之麓下流至太平/縣東南麻陂又流至旌徳涇)¶
　(縣入/江)磻石水(在太平縣西五十四里/源出黄山其流入江)徽水(在旌徳縣/南一十里)¶
　(源出徽嶺南入於/縣市北㑹於三溪)雙溪(在府城下二水合流宋楊萬/里詩敬亭宛水故依然疊嶂)¶
　(雙溪阿那邉謝守不生梅/老死倩誰海内掌風煙)宛溪(在府城東源出嶧陽/山其流清澈李白詩)¶
　(吾憐宛溪水/百尺照心明)句溪(在府城東五里源出歙之叢山東/北流二百餘里合衆水入江李白)¶
　(詩洗心/句溪月)綏溪(在府城北一百里一名白沙源出廣徳/之建平入北漪湖合句溪入江春秋楚)¶
　(子伐吳至/桐汭即此)賞溪(在涇縣治西一名涇溪源出石埭攴/流出太平縣流至涇縣南陵宣城逾)¶
　(蕪湖入/於江)琴溪(在涇縣東北二里溪側有石臺相傳琴/高控鯉之所李定詩芳草茸茸襯馬蹄)¶
<pb:KR2k0008_WYG_015-27a>¶
　(兩陪憲節/過琴溪)麻溪(在涇縣西一百里源出池州府石埭/縣厯太平達賞溪唐杜荀鶴詩麻溪)¶
　(清澈底似入武陵溪兩/岸山相向三春鳥亂啼)舒溪(在太平縣西六十里源/出徽之黟縣厯涇縣入)¶
　(江/)梅溪(在旌徳縣東三十里源出鳬山/北流二十餘里入寧國縣界)漳淮(在南陵/縣南六)¶
　(十里源出吕山至縣東溪與中港西港之水/相合流入小淮河至石硊西山魯港達大江)敬亭潭¶
　(在府城北一十里源出句宛/二溪嵗旱攪潭則有雲出)桃花潭(在涇縣西南一/百里深不可測)¶
　(李白詩李白乗舟將欲行忽聞岸上踏歌/聲桃花潭水深千丈不及汪倫送我情)中港(在南/陵縣)¶
　(西南七里其流過籍山橋下/合西港及漳淮水入小淮河)涩灘(在涇縣西九十五/里怪石峻列如虎)¶
　(伏龍蟠李白詩涩灘鳴嘈嘈兩山走猿猱白波/若捲雲側石不容舠舟人與漁人撑折萬張篙)涼泉¶
<pb:KR2k0008_WYG_015-27b>¶
　(在府城南三十/里一名寒泉)鹿飲泉(在旌徳縣西/烹茶味極美)九曲池(在府城/北三里)¶
　(唐裴休知宣城/縣時植蓮於内)龍湫池(在工山上每嵗旱/請池水禱雨有驗)孔子井(在/寧)¶
　(國縣南一百一十里相/傳孔子逰吳時所鑿)葛洪井(在涇縣西寳勝寺側/相傳此井乃洪煉丹)¶
　(取汲/之處)裴公井(在府城北水甘美異於/他井相傳唐裴休所鑿)石井(在涇縣南/六十里其)¶
　(泉清澈甘冷昔有仙人/過飲石上馬跡尚存)徳政陂(在府城東十六里唐/大歴初觀察使陳少)¶
　(逰置引渠溉/田二百頃)大農陂(在南陵縣積水溉田千頃廢而/不治唐寧國縣令李順陽攝縣)¶
　(事修復之/韋瓘有記)南香澗(在涇縣西/五十里)蒲橋港(在南陵縣東/二十五里)¶
土産銀(寧國/縣出)銅　鐵(南陵/縣出)木𤓰　雪棃　栗　薑　茶¶
<pb:KR2k0008_WYG_015-28a>¶
　(俱宣城/縣出)白术(涇縣/出)黄連(太平/縣出)筆(各縣/出)桐油　玉面貍¶
　　香貍(府境/出)¶
公署宣州衛(在府治西洪武十九年改/元寧國路總管府舊址建)¶
學校寧國府學(在府治東南隅本朝洪/武間建正統間重修)宣城縣學(在府/治南)¶
　(舊在縣東南正統/七年徙建於此)寧國縣學(在縣西門外宋建於東/門外本朝洪武中徙於)¶
　(此/)涇縣學(在縣/治北)太平縣學(在縣治東南俱宋建/本朝正統中重建)旌徳¶
　縣學(在縣治東/北宋建)南陵縣學(在縣治東元燬俱/本朝洪武間重修)¶
書院宛陵書院(在府治西/正統間建)鳯山書院(在寧國縣儒學傍/正徳中知縣王時)¶
<pb:KR2k0008_WYG_015-28b>¶
　(建/)¶
宫室北樓(在府治北南齊守謝眺建唐李白詩江城如/畫裏山曉望晴空兩水夾明鏡雙橋落彩虹)¶
　(人煙寒橘柚秋色老梧桐誰念北樓上臨風懐/謝公咸通中刺史獨孤霖改名疊嶂樓自為記)賞溪¶
　樓(在涇縣/治前)雙溪閣(在府治後宋治平中刁約建近疊/嶂樓取宛句二溪水為名宋蘇轍)¶
　(詩仰攀疊嶂高/俯閲雙溪美)露香閣(在府治下臨東池舊名/凌虚宋紹興中改今名)宛陵¶
　堂(在府治内宋吕居仁詩疊嶂樓/前納涼處宛陵堂下探梅時)陵峯堂(在府治内/宋皇祐初)¶
　(建舊名重梅梅/堯臣所名也)謝公亭(在府治北即齊謝眺送范雲/之零陵處李白詩謝公離别)¶
　(䖏風景/一生愁)沃洲亭(在府治東李白詩五松何清幽/勝境美沃洲好事者以名亭)澄江¶
<pb:KR2k0008_WYG_015-29a>¶
　亭(在府治北三里宋紹興大守秦梓/取謝眺詩澄江淨如練之句而名)敬亭(在敬亭山/李白詩敬)¶
　(亭一回首目盡天南端僊者五六人嘗聞此㳺盤溪/流琴高水石聳麻姑壇白龍降陵陽黄鶴呼子安羽)¶
　(化騎日月雲行異鴛鸞下視宇宙間四溟皆波瀾汰/絶目下事從之復何難百嵗落半途前期浩漫漫强)¶
　(食不成味清晨起長嘆願/隨子明去煉火燒金丹)蒸霞亭(在涇縣北亭傍植/桃唐韓愈詩有種)¶
　(桃處處惟開花川原逺近蒸/紅霞之句後人取以名亭)六勸亭(在太平縣東南/五里宋治平初)¶
　(邑令周景賢建作文□民其條有六行孝/悌務農桑向儒學興亷遜崇信行近醫藥)化洽亭(在/寧)¶
　(國縣東南唐乾寧中縣令建沈顔記云前有淺山屹/然如屏後有界嶺繚然如城跨池左右足以建亭斯)¶
　(亭何名化/洽而成)嚴公臺(在府城西南四里相傳漢嚴子陵/嘗垂釣於此宋梅堯臣詩上過桓)¶
<pb:KR2k0008_WYG_015-29b>¶
　(彛宅下經/嚴子臺)遺民釣臺(在涇縣西三里遺民姓劉東晉/高士與逺公結白蓮社嘗為柴)¶
　(桑令棄官/来隠於此)歃血臺(在旌徳縣西六十里梁程靈/洗討侯景誓師于此因名)望霞¶
　臺(在寧國縣西五/里唐貞觀初建)高爽榭(在南陵縣圃登之/可見四面山因名)¶
闗梁鳯凰橋(在府城東南泰和門外隋開皇中建後更/名上浮橋為霖潦所廢本朝正統中重建)¶
　(復舊/名)濟川橋(在府城東陽徳門外隋開皇中/建舊名永安本朝正統中重修)宛水橋¶
　(在府城東南二/里正統間建)響山橋(在涇縣西北七里正/統十三年因舊重修)仙源橋¶
　(在太平縣南舊名冨溪宋紹/興間建本朝正統初重修)駕虹橋(在旌徳縣治東/舊名平政跨徽)¶
　(水本朝重/建改今名)仙人橋(在旌徳縣西四十里俗傳嘗有/仙人過此橋石上有二巨人跡)籍¶
<pb:KR2k0008_WYG_015-30a>¶
　山橋(在南陵縣治/東跨中港水)金鷄橋(在涇縣南/六十里)長楓橋(在寧國/縣北一)¶
　(十里洪/武中建)¶
寺觀景徳寺(在府城内本晉永安寺/唐改開元宋又改今名)永慶寺(在府城東/舊名寳夀)¶
　(唐建宋改今名本/朝正統初重建)重興寺(在太平縣治北舊名/碧雲庵宋改今名)翠微¶
　寺(在太平縣西南六十/里麻衣禪僧道塲)護國寺(在旌徳縣/東二里)瑞蓮寺(在/旌)¶
　(徳縣南二十里唐乾符/中建池生碧蓮故名)寳勝寺(在涇縣西五里舊名/水西本朝洪武初重)¶
　(建/)大寧寺(在涇縣西/南四十里)教忠寺(在寧國/縣西北)崇教寺(在南陵/縣治東)¶
　𤣥妙觀(在府城東南唐名紫極宫元/改今名本朝正統中重修)九龍觀(在太平/縣西南)¶
<pb:KR2k0008_WYG_015-30b>¶
　(六十里舊傳漢永平中/地湧九泉因穿九井)青華觀(在寧國縣/西三里)宣陽觀(在/涇)¶
　(縣治/東)崇真觀(在旌徳縣/治西南)承天觀(在南陵縣/治東南)冲妙觀(在/麻)¶
　(姑山西唐名洞仙宋/改今額本朝重建)¶
祠廟靈惠廟(在涇縣西五里祀/晉宣城内史桓彛)俞將軍廟(在旌徳縣北/五十里祀晉)¶
　(將軍/俞縱)廣惠廟(在南陵縣西二十里晉時何姓者隠居/於此修真鍊形後人立廟祀之本朝正)¶
　(統中/重修)梅知巖廟(在府城南六十里知巖當隋末冦亂/率衆捍禦後封於魯邑人立廟祀之)¶
　義烈廟(在府城北門外宋建炎中潰寇戚方圍宣城/赤心隊將劉晏徃援單騎與戰為賊所害事)¶
　(聞贈龍圖閣待制於死所立廟曰義/烈嵗時祀之元燬本朝洪武初重修)襃烈廟(在府城/西門内)¶
<pb:KR2k0008_WYG_015-31a>¶
　(祀宋宣州守李光元□/本朝洪武二年重建)香心廟(在涇縣西南六十里/唐末黄巢之亂邑人)¶
　(馮可妻梅氏為冦所掠欲汙之梅毅然不從死之里/人以其心香不朽稱為香心五娘即其死所立廟嵗)¶
　(時祀/之)陳靖獻公祠(在府學東祀國朝禮部/尚書陳迪嵗春秋致祭)¶
陵墓桓彛墓(在府城北/四十里)蔣華墓(在敬亭山華唐人嘗與/李白㳺白詩曰敬亭山)¶
　(下墓知是/蔣徴君)左難當墓(在太平縣西七十/里石獸石碑尚存)羅𨼆墓(在涇/縣東)¶
　(七十里隠/唐末詩人)梅堯臣墓(在府城南宋/歐陽修撰碑)汪澥墓(在涇/縣西)陳迪¶
　墓(在碧泉山/之石塘中)¶
古蹟楚王城(在府城北一百里相/傳吴楚相拒築此城)丼羅城(在南陵縣北/七里一名甘)¶
<pb:KR2k0008_WYG_015-31b>¶
　(公城甃甓甚工繚以漳水中可/容數千人四旁門址畧有存者)春榖城(在南陵縣西/一百五十里)¶
　(本漢縣晉改/曰陽穀乆廢)懐安城(在寧國縣南四十里吳孫權分/北陵置懐安縣晉属宣城郡隋)¶
　(省/)桓公城(在旌徳縣北五十里地名蘭石晉内史桓/彛當蘇峻之亂進屯涇縣遣俞縱守蘭石)¶
　(即/此)逡遒城(在府城北六十里晉末僑/立此縣隋省入宣城縣)安吳城(在旌徳/縣西十)¶
　(五里俗稱為沙城本晉縣属宣城/郡隋省安吴及南陽二縣入涇縣)赭圻城(在南陵縣/北一百三)¶
　(十里西臨大江吴所置赭圻屯所也/晉桓温入朝詔止之遂城赭圻鎮焉)猷州城(在涇縣/西三十)¶
　(里唐初以縣置南徐州更名猷/州尋廢今大寧寺前即其地)温城(在府城東二十/里唐刺史温璋)¶
　(所/築)薛公堰(在府城北一百一十里/唐觀察使薛邕所創)鐵牛門(在府治東/北雙牛鐵)¶
<pb:KR2k0008_WYG_015-32a>¶
　(鑄五代林仁肇更築羅城/舊門闗皆改革惟存鐵牛)南水門(在府城南後廢/存斗門以洩水)磨¶
　崖碑(在涇縣西石豅洪頭/山唐天寳中所刻者)¶
名宦漢張竦(丹陽太守博學通治體以/亷儉自持後封淑徳侯)李忠(丹陽太守/時海内初)¶
　(定南方多擁兵據土忠招懐降附旬月皆平乃起學/校習禮容春秋鄉飲選用明經之士郡人嚮慕墾田)¶
　(増多流民爭赴者五萬/餘口奏課為天下第一)法雄(宣城令善政事能發/奸擿伏民甚畏之)晉¶
　桓彛(宣城内史蘇峻之亂彛/起兵拒賊城陷死之)陶汪(宣城内史招隠逸/聞學校民知向方)¶
　南北朝范曄(宋宣城太守不得志乃剛衆家後漢書成/一家之作至於屈伸榮辱之際未嘗不致)¶
　(意/焉)江淹(南齊宣城太守/有善政能文章)王志(南齊宣城内史清謹有/恩惠郡人有爭田累年)¶
<pb:KR2k0008_WYG_015-32b>¶
　(不決父老相謂曰王府君有徳政吾鄉里之人/乃如此訟者相攜請罪遂以所爭之地為聞田)謝朓¶
　(南齊宣城太守善草𨽻五言詩/沈約嘗日三百年来無此作矣)何逺(梁宣城太守性/耿介無私曲視)¶
　(貧細如子弟疾强富如仇讐/豪右畏憚清公為當時第一)唐裴耀卿(宣城太守首/務教化為治)¶
　(尚寛厚號/為良吏)班景倩(宣州刺史有風力逾/年黜免貪吏百數)崔惇(宣州刺/史為治)¶
　(務大體不苛/細號為良吏)顔真卿(宣潤等州節度觀察使劉/展反預飭戰備人賴以安)盧坦¶
　(宣州刺史有善政旱嵗増米價以来商旅/民賴以生又辟致校書郎李翺於幕下)栁鎮(宣城/令政)¶
　(教大行吏人懐/服立石頌徳)崔羣(宣州幕府韓愈稱其賢遺書曰/如公賢宜在髙位托於幕府不)¶
　(得其/所)杜牧(宣州團練判官/剛直有竒節)王質(宣州刺史清白畏慎/為政必先究風俗所)¶
<pb:KR2k0008_WYG_015-33a>¶
　(至有/惠愛)路應(宣歙池觀察使出倉米下其估半以廩饑/民置鄉兵萬二千人作響山營軍於左右)¶
　(宰相權徳輿善之/鑱其説於響山石)高元裕(宣歙觀察使通經術諳吏/事巖巖風采推重當時)¶
　杜荀鶴(田碩守宣城延致幕下少有才藻嘗賦詩有/風煖鳥聲碎日高花影重之句時人稱之)¶
　宋賈黄中(知宣州嵗饑民多為盜黄中出已俸造糜/粥賴全活者以千數仍設法弭盜因悉解)¶
　(去/)胡宿(通判宣州/能辨疑獄)吕誨(旌徳縣簿為小官不肯附/官長人以是知其逺到)彭¶
　思永(知宣州修政事撫凋瘵/活饑民課為諸郡之最)余靖(調宣州司理㕘軍/書判拔萃改將作)¶
　(監/丞)孫覺(知太平縣原道徳性命之説著十述仁/宗擇名士編校昭文書籍覺首與選)李光¶
　(知宣州建炎初建康失守潰寇戚方攻城圍乆不解/光堅壁拒守二十八日卒全其城後州人立廟祀之)¶
<pb:KR2k0008_WYG_015-33b>¶
　王遂(知寧國府以所學及民又能折服/豪强儉於用度及受代人有去思)杜範(知寧國/府適大)¶
　(旱便宜發常平粟又勸寓公富人有積粟者發/之民賴以安郡人語曰為我父母前王後杜)李椿¶
　年(寧國軍節度推官治豪民偽券還陳/氏田吏才精强人稱之後復為知府)李堅(知宣城/縣縣鄙)¶
　(南水泉委匯每暑雨流潦輒傷大田堅/乃峻為之防使民就安利稼以嵗登)趙時賞(知旌/徳縣)¶
　(徳祐初元兵至境時賞擁民/兵捍戰有功陞直寳章閣)元蘇濟(涇縣尹諳練政/務奉公恤民有)¶
　(徳政碑民謡曰四民藝業通縣官有蘇公又/曰三嵗民無憂賴有蘇汝舟汝舟濟字也)劉性(旌/徳)¶
　(縣尹明果亷能興廢補/敝百姓愛之如父母)吕良佐(涇縣尹仁慈亷幹忠上/信民後累官至亷訪使)¶
　本朝陳灌(洪武初知寧國府清介有守剛斷有為下車/之初首詢民隠興利除害増修學校士習一)¶
<pb:KR2k0008_WYG_015-34a>¶
　(新後以滿代百姓無/少長皆攀轅泣留)宋獻(永樂初知寧□府亷謹有/設施門無私謁始終如一)¶
　(後陞廣東㕘政/民到今頌之)梁徳逺(永樂間知太平縣亷能公恕/深察民隠積年逋賦徳逺設)¶
　(法完足民感其/徳塑像祀之)舒謨(宣徳中旌徳知縣慈祥亷敏不/事刑罰百姓愛慕擢為御史而)¶
　(卒/)況子玉(正統間知宣城縣剛斷敏給嵗/饑多方賑捄民賴以全畿志)强珍(正統/間知)¶
　(涇縣亷謹不受私謁有應變才屢決疑獄復屯兵侵/田定兩里凋耗之税言賢令者以珍為稱首畿志)¶
　馮本(正統間旌徳知縣在官奉職亷惠蒞/政有方凡諸建作俱可垂範畿志)王弁(天順/間涇)¶
　(縣知縣慈祥豈弟有古循良風值/嵗大侵為請躅貸民賴之畿志)凃觀(成化間来知/寧國府為政)¶
　(寛平鎮靜號稱長者時有天/降凃来解倒懸之謡畿志)李延壽(成化間以御史/謫宣城主簿遷)¶
<pb:KR2k0008_WYG_015-34b>¶
　(知縣亷靜簡易庶事/畢集吏民宜之畿志)姜綰(以御史同知寧國府在郡/摧豪右惠小民杜□謁剔)¶
　(奸蠧庶務具舉鄰境訟乆不決者必請折政務沓至/鮮不稱服有姜老愈辣之謡擢慶逺知府宣人立碑)¶
　(志思/畿志)顔禄壽(𢎞治中寧國通判以亷能稱擢/安慶府同知有去思碑畿志)李文(𢎞/治)¶
　(末任宣城縣主簿持亷奉公嘗鬻其家騾車十餘兩/得直盡以築雙溪橋宣人徳之初文廟以附府輟祀)¶
　(文始於春秋二仲修行/釋奠儀迄今因之畿志)張瀚(𢎞治中知太平縣亷謹/聰察不畏强禦典補滯)¶
　(敝邑政大新數十年間稱/治績者必曰張君畿志)胡文靜(正徳中知南陵縣/為人簡恕應務無)¶
　(滯加意士習裁冗費嵗大侵/多方賑捄後擢御史去畿志)¶
人物三國紀亮(丹陽人與子騭俱仕吳亮為尚書令騭/為中書令每朝㑹以雲母屛風隔坐)¶
<pb:KR2k0008_WYG_015-35a>¶
　晉丼卓(丹陽人仕為厯陽内史外柔内剛為政簡要/嘗以梁州刺史鎮襄陽善於綏撫西土稱其)¶
　(徳政累爵/至都亭侯)瞿硎先生(逸姓氏晉太和末居宣城文脊/山山中有瞿硎因以為號桓温)¶
　(嘗造之見先生披鹿裘坐石室神色無忤温及僚/佐十數人莫測乃命伏淊為之銘賛終隠於山中)何¶
　琦(宣城人事母孝母喪未𦵏火起撫棺號慟/俄而火息嘗以述作為事著三國評論)俞縱(宣/城)¶
　(人成帝時桓彛為宣城内史蘇峻之亂彛遣縱守蘭/石與峻將力戰將敗左右勸其退守縦不從曰吾之)¶
　(不負桓侯猶桓侯不負國也卒/死於難寇平追封興古大守)唐左難當(涇縣人隋/末亂率衆)¶
　(保鄉井武徳中授猷/州刺史後封戴國公)石仲覽(宣城人踈財結客士多/依之仕為駕部郎中御)¶
　(史中/丞)王炎(宣城人與李白為友嘗逰蜀及死白/詩輓之云王公希世寳棄世亦何早)劉太¶
<pb:KR2k0008_WYG_015-35b>¶
　真(宣城人天寳中舉進士官至刑部侍郎徳/宗宴曲江為詩羣臣皆和第太真詩為首)羅立言¶
　(宣州人貞元末進士為陽武令以治劇遷河隂立言/始築城郭地所當者皆富人大賈所占下令使自築)¶
　(民憚其嚴數旬畢設鎖絶汴流姦盜屏息/後由廬州刺史召為司農卿擢京兆少尹)方元蕩(旌/徳)¶
　(人永貞初授冠軍大將軍元和中進御史大夫/封河南義成郡王以兵從征吴元濟有詔嘉之)汪遵¶
　(宣城人幼為吏善絶句詩後辭役就貢涇人許棠遇/於途問之遵曰就貢棠怒曰小吏無禮比遵成名五)¶
　(年棠始/登第)五代邵拙(宣城人孤峭不撓博通經史飲酒/常至百盃偶沈酗遂絶飲有詩百)¶
　(篇南唐尚書郎孫邁為之序命曰廬/嶽集又有手抄史傳文集三百卷)宋舒雅(旌徳人/好學善)¶
　(属文南唐時舉進士第一歸宋為將作監丞充秘閣/校理嘗編纂文苑英華校史記前後漢紀及周禮禮)¶
<pb:KR2k0008_WYG_015-36a>¶
　(記公羊穀梁等疏後出知/舒州請祠加至直昭文館)蒯鼇(宣城人少孤貧篤志/於學善属文以亷直)¶
　(自勵一介不干於人太宗時擢進士第/厯茶陵令以殿中丞致仕隠於廬山)丘旭(宣城人/少以畜)¶
　(産為事弱冠始讀書學為辭南唐時凡九舉不第而/自勵彌篤及再試遂第一江南平歸宋時吕䝉判銓)¶
　(聞其名甚重薦遷京秩卒於衡州旭嘗纂自古/賢俊遺言為賔朋宴語其詞賦後人以為法)李含¶
　章(宣城人少好學攻文辭太宗時舉進士授屯田/都官員外郎累遷至太常少卿封潘原縣男)凌¶
　策(涇縣人幼孤勵志好學雍熈初進士累官至御史/中丞為時名臣真宗嘗言策治蜀敏而有斷王旦)¶
　(對曰策性質淳和臨/事强濟真宗深然之)梅詢(宣城人舉進士博學有辭/辯初為利豐監判官真宗)¶
　(竒其占對召試直集賢院屢/言邉事官至翰林侍讀學士)汪文諒(旌徳人家饒餘/財與兄文政俱)¶
<pb:KR2k0008_WYG_015-36b>¶
　(尚義輕利聚族千三百口天禧中旌表其門後以里/物獻京師詔賜白金文諒請以賜金易國子監書歸)¶
　(訓子詔/從之)梅堯臣(詢從子工為詩歐陽修以為詩友初/以䕃為河南主簿厯鎮安判官仁宗)¶
　(召試賜進士出身為國子監直講遷都官員外郎卒/堯臣家貧喜飲酒與物無忤賢士大夫多従之游嘗)¶
　(註孫子選唐戴記及/有宛陵集四十卷)趙&KR0876;(宣城人舉進士真宗時累/官右諫議大夫集賢院學)¶
　(士為人寛厚博學官至樞密/副使卒贈太子太保諡僖質)許元(宣城人初以父䕃/入官累遷國子博)¶
　(士范仲淹以元長於理財薦擢江淮發運判官尋為/發運使發千艘浮江而上京師足食遷户部郎中天)¶
　(章閣/待制)楊佐(宣州人進士及第為陵州推官累遷江淮/發運使天章閣待制判都水監皆有能名)¶
　(英宗時使契丹卒於道詔/護喪歸賻以黄金恤其家)劉𤦺(涇縣人博學强記立/志峻潔慶厯中進士)¶
<pb:KR2k0008_WYG_015-37a>¶
　(通判歙州召為侍御史嘗上疏劾王/安石貶監處州酒税後通判鄧州)汪澥(旌徳人少從/胡瑗學易又)¶
　(學於王安石元豐中進士累官國子祭酒改大司成/以議學政不合出知婺州澥自布衣為學録學正司)¶
　(業祭酒司成官以/儒名者三十年)許遂(宣城人夙喪父事母以孝聞/里人毎勵其子輒曰汝獨不)¶
　(慚許伯通乎伯通遂字也弟逖官至/員外郎子俞知大冶縣民甚徳之)楊璵(宣城人少/篤學天聖)¶
　(中進士累官至光/禄卿封源武縣男)王相如(宣城人建炎初江右盜起/相如為盜所獲命作檄相)¶
　(如奮髯曰吾有死而已不能為盜作箋/遂遇害盡室殱焉工詩文有溪堂集)陳天麟(宣城/人天)¶
　(資豪爽慷慨重義紹興中進士累官至集賢殿修/撰嘗編易三傳及西漢南北史左氏綴節等書)周¶
　紫芝(宣城人嗜學勤苦厯官至右司員外郎知興/國軍為政簡靜有太倉梯米集七十卷行世)魏¶
<pb:KR2k0008_WYG_015-37b>¶
　良臣(宣城人少勵儒業有志當世舉進士累官宣城/守時虜衆四起良臣乃堅築城壘修飭器械卒)¶
　(獲保全後以左光/禄大夫卒諡敏肅)徐勣(南陵人熈寧中進士仕為侍/講遷翰林學士累上疏有禆)¶
　(於時以顯謨閣學士致仕卒勣挺挺持正/徽宗甚見禮重而不至大用時議惜之)章夏(寧國/人宣)¶
　(和中進士紹興時自御史中丞遷端明殿/學士除簽書樞密院事兼權㕘知政事)李兼(宣城/人博)¶
　(學工詩楊萬里推許之知台州居官有守既卒吏/民為之巷哭罷市自號雪巖所著有詩文及郡志)吳¶
　柔勝(宣城人幼聴其父講伊洛書知持敬之學淳熈/中登進士厯太學博士始以朱熹四書與諸生)¶
　(誦習於是士知趨向累遷湖北運判兼知鄂州大講/荒政十五州被災之民全活不可勝計後以祕閣修)¶
　(撰奉祠卒/諡正肅)吳淵(柔勝子苦志力學嘉定中進士累官/端明殿學士沿江制置使封金陵侯)¶
<pb:KR2k0008_WYG_015-38a>¶
　(進爵為公後拜㕘知政事卒贈少師所著有易解及/退庵文集奏議弟濳舉進士第一擢尚右郎官言事)¶
　(切直累遷樞密使自右丞/相進左丞相封許國公)饒虎臣(寧國人嘉定中進/士器宇魁然魏了)¶
　(翁甚竒之累官至端明殿學士知樞密/院事㕘知政事文章政事昭聞於時)萬文勝(寧國/人倜)¶
　(儻有大志累官至福州觀察使總殿/前諸軍理宗飛白書忠實二字賜之)元貢奎(宣城人/有智識)¶
　(度量人莫測其涯深尤以文章名家延祐至治間累/官至集賢學士卒追封廣陵郡侯諡文靖所著詩文)¶
　(有雲林藁倦遊集子師泰性倜儻有文學厯官翰林/待制國子司業累遷至江淛行省㕘知政事有詩文)¶
　梅寔(宣城人明春秋累官至集慶路總管府照磨至/正間大兵圍集慶乏援乃㑹友人李端曰事急)¶
　(矣當以死徇國城陷/果不屈遂闔門遇害)本朝何應龍(南陵人少涉獵經/史膂力絶人元末)¶
<pb:KR2k0008_WYG_015-38b>¶
　(起義兵累以竒功授珠虎符為民兵萬户歸附木朝/仍襲其官從徐達北定中原還留宿衛後征西卒於)¶
　(途子執中䕃襲次子時/中聚族同居九世不分)呉原頥(柔勝六世孫好學明/經善詩文𨽻書洪武)¶
　(間為本府儒學訓導累官國子博/士致仕後應召預修永樂大典)王士謙(宣城人學/優純行洪)¶
　(武間聘為儒學訓導士經其門者多所造就後/應召預修永樂大典號竹西翁所著有詩集)秦逵¶
　(宣城人洪武間由國/子生累官工部尚書)戚遜(宣城人幼力學豁達剛果/有大志洪武間由國子生)¶
　(任兵部主事累陞山東布政勤慎愛民夙夜無怠永賑/樂初嵗大荒遜設法賑濟因請於朝不俟報預發廩)¶
　(之民賴全活/者十餘萬)丁恕(南陵人徳性敦厚仗義輕財嘗於/鄰居壊垣得白金首飾一囊詢其)¶
　(實還之鄉人皆稱其有徳子□聰敏力學累官兩浙/都轉運鹽司使以亷能著稱朝廷嘉之賜衣楮幣錫)¶
<pb:KR2k0008_WYG_015-39a>¶
　(宴禮部後陞/刑部左侍郎)王著(涇縣人洪武間任浙江按察司經/厯亷能著稱嘗巡温州州乆旱著)¶
　(禱雨輒應慈豁虎為害著誠心禱神虎盡/自斃而民遂寧後累陞雲南按察司副使)陳迪(宣城/人累)¶
　(官禮部尚書靖難師至被召不屈而死有俞逢辰者/水陽西鎮人初充伴讀及靖難師亦以力諫被殺畿)¶
　(志/)陳富(涇縣人永樂戊子舉人初授湖廣布政司照/磨用薦為監察御史提督北直𨽻學校作興)¶
　(士類得人甚盛尋陞廣東按察僉事居官以/亷公著稱性剛直不為勢利所移士林重之)趙昌(涇/縣)¶
　(人舉進士厯官户部郎以忤中貴謫長沙府同知時/洞寇竊發昌悉平之成化初復為户部郎值蘇松災)¶
　(旱昌奉使檢覈奏減秋糧三十餘/萬民困以蘇累遷山東布政畿志)董傑(涇縣人舉進/士上疏論經)¶
　(筵除沔陽知州謫四川行都司都事累陞保定知府/練兵儲粟盜發賴以無恐民立生祠祀之仕至右副)¶
<pb:KR2k0008_WYG_015-39b>¶
　(都御史/卒畿志)吳璟(南陵人舉進士官四川僉事時流賊鄔/藍之黨遁入川東進逼江津璟受檄守)¶
　(之兵援後期城陷被執而死事聞贈/副使官其子鎬為宣州衛百户畿志)萬琛(宣城人為/清江令改)¶
　(瑞金流賊夜突入城或勸其引避琛曰當手刃諸賊/以報國恩賊擁入縣遂遇害事聞贈光禄少卿官其)¶
　(子麟為侍讀崔/桐為作傳畿志)張綸(宣城人舉進士授鹽山令累官/大理寺卿進刑部右侍郎至右)¶
　(都御史致/仕畿志)¶
列女葛妙真(元宣城民家女九嵗聞日者言母年五十/當死妙真即悲憂祝天誓不從人長持齋)¶
　(以延母年母後年八/十一卒事上賜旌異)紀氏女(名催弟宣城人紀吉甫/之女也年及筓未適人)¶
　(元末長槍軍陷城為所虜催弟以首觸牆曰寧死/於此遂見殺其同縣胡氏女亦被虜不從而死)胡¶
<pb:KR2k0008_WYG_015-40a>¶
　氏(寧國縣人葛之孚妻年二十二而寡孤觀稍長亦死/胡與婦施氏相勵以節洪武間有司聞其事詔旌)¶
　(表之/畿志)金氏(寧國縣人年十六歸胡選孫選孫冇痼疾/偃卧牀蓐安言叛軍突至家人出走金獨)¶
　(侍夫疾不去後夫殁年甫十八無/子持志甚堅洪武末旌表畿志)蕭氏(涇縣人趙敬/忠妻早寡守)¶
　(節天順間/旌表畿志)劉氏(宣城人王璉妻年二十五而寡撫遺/腹子毎言及其夫輒悲號隕地璉兄)¶
　(璟妻孫氏弟琇妻陶氏亦早寡/因感劉氏同處以守節畿志)陡門婦(宣城人不知/何氏女居陡)¶
　(門中正徳三年宣大饑婦與其夫乞于金寳圩夫約/曰汝居此若得食即還去數日不返圩人有悦其容)¶
　(者誘致之與之食不食/飲於河一蹶而死畿志)陳氏(宣城人郭祥妻早寡守/節正徳間旌表畿志)¶
　張氏(旌徳人劉旭妻旭死張少且無子倚妾胡氏遺/腹子二婦相弔卒成其志嘉靖間旌表之畿)¶
<pb:KR2k0008_WYG_015-40b>¶
　(志/)張氏(南陵人劉定妻夫亡守/節嘉靖初旌表畿志)章氏(涇人童寛濟妾/也寛濟令萬載)¶
　(於官章年二十扶襯而歸舟中坐卧不離棺側及抵/涇川遣人報嫡至悉取宦囊付之束髪易衣伺舁棺)¶
　(起即自投於/河而死畿志)¶
仙釋陵陽子明(姓竇漢丹陽人嘗獲白魚剖之得丹書/論服餌之術遂登仙去唐人詩白龍已)¶
　(謝陵陽去黄鶴/還来喚子安)琴髙(涇縣人有竒術入水不濡嘗遊/冀州涿郡二百餘年辭入涿水)¶
　(他日乗赤鯉而/昇其弟子見之)宗杲(姓奚寧國人張商英一見喜之/字以妙喜吕好問卷與宗杲號)¶
　(曰佛日有語/録行於世)¶
　明一統志卷十五¶
