# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.489651
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七十
<pb:KR2k0008_WYG_070-1a>¶
欽定四庫全書¶
　明一統志卷七十¶
　　　　　　　　　　　　　　明　李賢等　撰¶
　　䕫州府(東至湖廣荆州府巴東縣界二百一十里西至重/慶府墊江縣界七百四十里南至湖廣施州衛界)¶
　　　(二百六十里北至陜西漢中府平利縣界八百里自府/治至南京三千五百三十里至京師六千九百八十里)¶
　　　(糧二萬/石零)¶
建置沿革禹貢荆梁二州之域天文翼軫分野周初為¶
　魚復國春秋為庸國地後屬巴國戰國時楚置扞關¶
<pb:KR2k0008_WYG_070-1b>¶
　秦屬巴郡東漢分置永寧郡建安初改巴東郡蜀漢¶
　改置固陵郡尋復改巴東郡治永安晉治魚復劉宋¶
　置三巴校尉南齊兼置巴州尋省梁置信州皆治白¶
　帝城後周移治瀼西尋復舊治隋初郡廢州存大業¶
　初改州為巴東郡唐初復為信州尋改夔州治奉節¶
　縣天寳初改州為雲安郡乾元初復為夔州屬山南¶
　東道五代時王建置鎮江軍梁徙軍治夔後唐陞為¶
　寧江軍節度宋仍為䕫州元為夔州路本朝洪武四¶
<pb:KR2k0008_WYG_070-2a>¶
　年改䕫州府九年改為䕫州十四年復為府領州一¶
　縣十二¶
　奉節縣(附郭春秋時庸國之魚邑秦為魚復縣屬巴/郡漢因之蜀漢改為永安縣晋復為魚復縣)¶
　(西魏改曰人復隋屬信州唐貞觀中改為奉節縣宋/元仍舊本朝洪武九年省縣入䕫州十四年復置編)¶
　(户四/里)巫山縣(在府城東一百三十里本楚巫郡秦改/為巫縣屬南郡漢因之晋於此置建平)¶
　(郡隋罷郡改縣曰巫山屬巴東郡唐屬/䕫州宋元仍舊本朝因之編户三里)大昌縣(在府/城東)¶
　(二百里本秦漢巫縣地蜀漢屬冝都郡晉置建昌縣/又改曰泰昌属建平郡後周改曰大昌置永昌郡尋)¶
　(廢郡及省北井縣入焉隋属巴東郡唐属䕫州宋置/大寜監以大昌為属縣元併入大寧州本朝仍置縣)¶
<pb:KR2k0008_WYG_070-2b>¶
　(改今属編/户二里)大寧縣(在府城東北二百里本後周大昌/縣地属永昌郡隋属巴東郡唐属)¶
　(䕫州宋開寳中始以鹽井地置大寧監元至元中/陞為大寧州本朝洪武九年改為縣編户三里)雲¶
　陽縣(在府城西一百七十里本漢朐䏰縣属巴郡晉/属巴東郡後周改雲安縣唐属䕫州五代唐置)¶
　(雲安監宋置雲安軍治雲安縣属䕫路熙寧中以監/析置安義縣尋復為監元置雲安軍後陞雲陽州以)¶
　(雲安縣省入本朝洪武七/年改州為縣編户九里)萬縣(在府城西四百五十/里本漢朐䏰縣地属)¶
　(巴郡蜀漢立南浦縣後周置安鄉郡後改縣曰安鄉/改郡曰萬川属南州隋改萬川曰南浦属巴東郡唐)¶
　(置南浦州尋改浦州貞觀中改萬州天寳初改南浦/郡乾元初復為萬州宋因之元以南浦縣省入本朝)¶
　(洪武七年改州/為縣編户四里)開縣(在府城西四百七十里本漢巴/郡朐䏰縣地漢末析置漢豐縣)¶
<pb:KR2k0008_WYG_070-3a>¶
　(蜀漢属巴東郡晉省梁復置西魏改曰永寧初改曰/盛山属信州義寧初置開州唐天寳初改盛山郡乾)¶
　(元初復為開州廣徳初又改縣曰開江宋因之元/以縣省入本朝洪武六年改州為縣編户七里)新¶
　寧縣(在府城西六百四十里本漢宕渠縣地西魏新/寧縣属新寧郡隋廢郡以縣省入通川縣唐初)¶
　(復置太和中属開州後属通州宋以三岡縣省入属/達州元因之本朝洪武初省入梁山縣十四年復置)¶
　(縣改今属/編户七里)梁山縣(在府城西六百里本漢朐䏰縣地/西魏置梁山縣隋属巴東郡唐初)¶
　(属浦州後属萬州宋置梁山軍縣属焉元祐初還属/萬州尋復舊元改軍為梁山州本朝洪武七年省州)¶
　(入梁山縣編/户一十里)建始縣(在府城南五百里本漢巫縣地/晉置建始縣屬建平郡後周置)¶
　(業州隋廢州郡以縣属清江郡義寧初復置業州唐/貞觀中州廢以縣属施州宋元仍舊本朝改今属編)¶
<pb:KR2k0008_WYG_070-3b>¶
　(户五/里)達州(在府城西北八百里本漢巴郡宕渠縣之/東界東漢析置宣漢縣晉省劉宋復置属)¶
　(南宕渠郡南齊属巴渠郡梁置東關郡及置萬州西/魏改為通州隋初郡廢大業初改州為通川郡唐初)¶
　(復為通州天寳初改通川郡乾元初復為通州宋初/改達州以宣漢等縣省入元仍舊本朝洪武九年改)¶
　(州為縣省通川後復/為州編户八十里)東鄉縣(在州城西南三百八十/里西魏置元省本朝復)¶
　(置編户/五里)太平縣(在州城西北三百二十/里本朝置編户二里)¶
郡名永寧　巴東(俱漢/名)固陵(蜀漢/名)雲安(唐/名)¶
形勝㨿荆楚上游(歐陽頴引水記䕫州控二川限/五溪㨿荆楚上游為巴属要郡)當全¶
　蜀之口(董鉞制勝樓序夔為一/路當左右全蜀之口)堅完兩川間隔三楚¶
<pb:KR2k0008_WYG_070-4a>¶
　(宋丁謂/䕫城記)慿髙控深咽喉巴峽(同/上)鎮以灔澦扼以瞿唐¶
　(䕫州報恩寺/佛牙樓記)水陸津要(呉簡言禦寇記當水陸/津要乃蜀之東門也)鳳山¶
　昌江拱揖環匯(大寧江/山堂記)東有瞿唐西有縉雲(雲安鍾/秀堂記)¶
　(東有瞿唐灔澦之壯/西有縉雲塗山之美)處岷嶓之下㨿三峽之上(唐段/文昌)¶
　(岑公/洞記)山川秀出冠於峽右(宋侯師聖達/州天慶觀記)山水之國(達/州)¶
　(雙清/閣記)¶
風俗其俗信鬼(都督府記其人豪俠其俗/信鬼其税易征其民不偷)多勁勇少文¶
　學(巴郡/志)俗重田神(寰宇/記)土風拙朴(宋楊輔帥䕫門與/人書州人淳實土)¶
<pb:KR2k0008_WYG_070-4b>¶
　(風拙/朴)燒地而耕(杜詩注峽土磽确燒/地而耕謂之火耕)士以績文相高¶
　(開縣儒/學記)踏蹟而遊(圖經䕫人重諸葛武侯以人日傾/城出遊八陣蹟上謂之踏蹟婦人)¶
　(拾小石之可穿者貫以綵索/繫於釵上以為一歲之祥)民俗秀野任俠尚氣(通/川)¶
　(志/)民淳訟稀(宋王十朋詩䕫峽民淳獄/訟稀使君無事只吟詩)地無醫藥(通/川)¶
　(圖/經)¶
山川臥龍山(在府城東北五里上有諸葛/亮祠因名又有泉極清冷)白帝山(在府/城東)¶
　(五里峽中視之孤特甚峭北縁馬嶺接赤甲山公孫/述㨿蜀殿前井中嘗有白龍出因稱白帝山亦以名)¶
　赤甲山(在府城東北七里不生樹木土石皆赤如人/袒臂故曰赤甲或云漢時嘗取巴人為赤甲)¶
<pb:KR2k0008_WYG_070-5a>¶
　(軍因名上有孤城相傳公孫/述築類要謂即古魚復縣基)勝已山(在府城東九里/峰巒疊秀巋然)¶
　(獨出衆山之山宋郡/守王十朋名曰勝已)白鹽山(在府城東十七里崖壁/高峻色若白鹽昔張珖)¶
　(嘗書白鹽赤甲四大字于上唐杜甫詩卓立羣/峰外根蟠積水邊他皆任厚地爾獨近高天)麝香¶
　山(在府城東南三十里唐杜甫/詩水生魚復浦雲煖麝香山)陽臺山(在巫山縣治/北高百丈上)¶
　(有雲陽/臺遺址)驅熊山(在巫山縣東二里下有/石灘四時湍急如熊聲)女觀山(在巫/山縣)¶
　(東北四里有石如人形相傳昔有婦/人其夫官於蜀登山望夫因化為石)寒山(在巫山縣/東五十里)¶
　(垂崖千層絶壁萬丈其勢髙寒/荆州記云寒山九坂最為險峻)飛鳥山(在巫山縣西/南六十里言)¶
　(山高鳥飛/不能越也)千丈山(在巫山縣東北一百/里秀異高於衆山)石柱山(在大/寧縣)¶
<pb:KR2k0008_WYG_070-5b>¶
　(北二十里一峰削成如巫峽所望/剪刀峰與道士峰相連皆竒觀也)鳳山(在大寧縣治/東亦名東山)¶
　(木石蒼翠景物幽絶宋時郡守暇日窮討/得月窟雲巖釣雪玉環浮玉寳華之勝)石鍾山(在/大)¶
　(寧縣東北一十五里與二仙山相望上有巨石如鍾/下有三足烟火之迹宛然父老以為爾朱丹爐云)¶
　寳源山(在大寧縣北二十五里氣象盤蔚大寜諸山/惟此獨雄山半有石宂出泉如瀑即鹹泉也)¶
　金頭山(在大昌縣東北四十里山/勢髙聳冬月積雪不消)飛鳳山(在雲陽縣/大江南岸)¶
　(與縣對峙/以形似名)漢成山(在雲陽縣北一十五里漢扶嘉隱/居其上唐瞿法言楊雲外相繼飛)¶
　(昇于/此)馬嶺山(在雲陽縣北二十九里與三牛山相接/漢扶加臨終有言云三牛對馬嶺不出)¶
　(貴人出/鹽井)南山(在萬縣治南下瞰大江圖經/云面揖南山背負都歴是也)都歴山(在/萬)¶
<pb:KR2k0008_WYG_070-6a>¶
　(縣治北一峯突出衆山之上峛崺/為平阜氣象融結葢縣之主山)西山(在萬縣西三/里上有絶塵)¶
　(龕宋郡守馬元頴魯有開元翰修西山池亭種蓮/栽荔枝雜果凡三百本景物清絶為夔路第一)石¶
　佛山(在萬縣北五里/山形自成佛像)獅子山(在萬縣北八里形如狻/猊四面險絶惟鼻尖可)¶
　(登/)魚存山(在萬縣西一十里上銳下/廣崖面有石形如雙魚)人存山(在萬縣/西四十)¶
　(里亦名/萬户山)羊飛山(在萬縣西南五十里相傳昔有人學/道于此常養二羊忽一日戒童子云)¶
　(勿放羊童子放之一/羊冲天而去因名)木櫪山(在萬縣西一百里昔大/禹治水過此見衆山漂)¶
　(沒惟此山木/櫪不動因名)神仙山(在開縣治東相傳昔有仙人衣/朱衣乗白馬登此山唐天寳初)¶
　(勅置壇號/神仙宮)盛山(在開縣北三里突兀高聳為縣主山/古詩云卦笏看山尋盛字葢山如盛)¶
<pb:KR2k0008_WYG_070-6b>¶
　(字也上有盛山堂宿雲亭隱/月岫流盃渠琵琶臺繡衣石)熊耳山(在開縣東北五/里以形似名)¶
　鯉城山(在開縣廢新浦縣西四十里四面懸絶東面/有城間有浦多鯉魚因名有常渠水流經此)¶
　(山/)石門山(在開縣北一百里山有石穴名盤頭/洞洞有水水出嘉魚舊屬清水縣)青岡¶
　山(在開縣西南一百四/十里與百現山近)龍神山(在新寧縣東北三十/里上有龍神廟因名)¶
　豆山(在新寧縣/東六十里)石馬山(在梁山縣/南五里)栢枝山(在梁山縣/南一十里)¶
　(下有丙穴/出嘉魚)高都山(在梁山縣北一十五里山中地黃/壌而腴其民以種薑為業衣食取)¶
　(給/焉)峰門山(在梁山縣東一十五里其山高大/頂有寒泉兩崖對峙如門故名)七城山¶
　(在梁山縣/西二十里)高梁山(在梁山縣北二十里蜀中望之若/長雲垂天劒閣銘所謂巖巖梁山)¶
<pb:KR2k0008_WYG_070-7a>¶
　(積石峩/峩是也)五斗山(在梁山縣西南三/十里形如斛斗)蟠龍山(在梁山縣/東三十里)¶
　(孤峙秀傑突出衆山下有二洞/洞有二石狀如龍首尾相蟠)多喜山(在梁山縣南/五十里山或)¶
　(有丹光夜現是境人必多喜事相/傳陳摶嘗修道于此石枕尚存)銅印山(在梁山縣/西南六十)¶
　(里以形/似名)白雲山(在梁山縣西一百里竒/峰突出如筆亦名筆山)金鳳山(在梁/山縣)¶
　(西五十里山之南半崖有罅邃然内皆洞明其石上/有若圖仙女狀面貎儼然時若遙動廹而視之則不)¶
　(見/)瓦城山(在梁山縣西一百二十里亦名石瓦/山山頂坦平耕者徃徃得古銅片)禄山¶
　(在建始縣東二十里山/多禽獸洞蠻恃為廩禄)石乳山(在建始縣西五十里/山石層疊多生石乳)¶
　翠屏山(在逹州治南形如屏風上有真/武廟又名真武山傍有戛雲亭)石城山(在達/州西)¶
<pb:KR2k0008_WYG_070-7b>¶
　(四面峭絶宋晁/公遡有遊山詩)鳳凰山(在達州西五里高聳舒展其/形如飛鳳掩映縣城昔有人)¶
　(于此山對奕因建/爛柯亭碑記剥落)龍爪山(在達州西北五里圓/聳懸絶如龍擎珠)金華¶
　山(在達州西四十里與石城山相接唐楊晨詩吾州/金華峙霄漢上有兠率香飄帷又梁山縣亦有金)¶
　(華/山)文筆峰(在府城東南二/里峰尖如筆)琵琶峰(在巫山縣治西對/蜀江之南以形似)¶
　(名此鄉婦女多曉音律/或云鍾此峰之秀所致)十二峰(在巫山曰望霞翠屛/朝雲松巒集仙聚鶴)¶
　(淨檀上昇起雲飛鳳登龍聖泉沿峽首尾一百六十/里唐沈佺期詩巫山峰十二合沓隱昭囘俯眺琵琶)¶
　(峽平看/雲雨臺)道士峰(在大寧縣東與/石柱山相連)長松嶺(在府城北五/十里山多古)¶
　(松冬夏/饒風)瞿唐峽(在府城東舊名西陵峽乃三峽之門/兩崖對峙中貫一江灧澦堆當其口)¶
<pb:KR2k0008_WYG_070-8a>¶
　(唐杜甫詩三峽傳何處雙崖壮此門入天猶石色穿/水忽雲根白居易詩瞿唐天下險夜上信難哉岸似)¶
　(雙屛合天/如匹練開)巫峽(在巫山縣東三十里即巫山也與西/陵峽歸峽並稱三峽連山七百里畧)¶
　(無斷處自非亭午夜分不見日月水經云杜宇所鑿/以通江水圖經云此山當抗峰岷峨偕嶺衡嶽凝結)¶
　(翼附並/出青雲)南鄉峽(在府城西五十里荆州記峽西八十/里有巴鄉村善釀酒村旁有溪曰龍)¶
　(洞溪中有/靈夀木)書院峽(在梁山縣東五十里峽石市之北/每風雨𡨕𡨕如聞讀書聲故其中)¶
　(有夫子崖/子貢埧)岑公巖(在萬縣大江之南盤結狀如華葢/左為方池有泉湧出巖簷遇盛夏)¶
　(注水如簾昔岑公修道于此俄而仙去唐/刺史馬冉云南溪有仙洞咫尺非人間)古練巖(在/萬)¶
　(縣治西傍/有治平寺)烏飛巖(在巫山縣與/燕子坡相對)北巖(在達州西五里/巖壁聳然下有)¶
<pb:KR2k0008_WYG_070-8b>¶
　(平池春時/遊人甚盛)垂虹巖(在達州西北五里有水/自巖巔流下若垂虹焉)二仙洞(在/大)¶
　(寧縣東北一十七里鹽泉側峭壁上有石紋如人/相對起伏狀洞中有仙骨長丈餘洞前有池不竭)寒¶
　泉洞(在梁山縣西一十/里勝槩不减蟠龍)龍清洞(在梁山縣/西一百里)寳芝洞(在/鳳)¶
　(凰山頂有泉水自洞出衝沙漱石散而為乳與土相/雜積成山峰嵌空竒崛自然天巧山民斵掘得之以)¶
　(植菖/蒲)雷洞(在開縣南五里温井後唐廣徳初/雷震而成唐志在萬歲縣名靈洞)灧澦堆¶
　(在瞿唐峽口江心突兀而出水經云白帝城西有孤/石冬出水二十餘丈夏即沒秋時方出諺云灧澦大)¶
　(如象瞿唐不可上灧澦大如馬瞿唐不可下峽人以/此為水候唐白居易詩見説瞿唐峽橫斜灧澦根難)¶
　(於尋鳥道險/過上龍門)黃金島(在萬縣南三里近南岸屹立/江心高數丈土人淘金於此)噴¶
<pb:KR2k0008_WYG_070-9a>¶
　霧崖(在蟠龍山崖高數十丈飛瀑傾注噴薄如霧宋/張商英嘗遊此題云水味甘腴偏宜煑茗非陸)¶
　(羽莫能辨之范成大亦/以為天下瀑布第一)岷江(在府城南一名蜀江源/自岷山流經本府入瞿)¶
　(唐峽過巫山夏秋水泛峽流百里間灘如竹節波濤/洶湧舟楫多驚駭唐李白詩朝辭白帝彩雲間千里)¶
　(江陵一日還兩岸猿聲啼/不盡須臾已過萬重山)開江(在開縣治南源自新/寧縣霧山坎流經本)¶
　(縣合清江過雲/陽縣入岷江)清江(在開縣治東北源自達州萬頃/池其水清澈可愛合開江謂之)¶
　(疊/江)墊江(在開縣源出舊清水縣高/梁山流經縣南入棠渠水)大寧河(在巫山縣/治東源出)¶
　(大寧/縣)大瀼水(在府城東自達州萬頃池發源經此流/入大江宋洪邁夷堅志云宣和中夔人)¶
　(龍澄曽於水中獲玉印印文非世間篆籕澄恍見天/神立於傍曰此印乃上帝所寳今守䕶不謹遂落於)¶
<pb:KR2k0008_WYG_070-9b>¶
　(此神俄不見澄懼/乃奉印投元處)東瀼水(在府城東一十里公孫述/於東濱墾稻田號東屯䕫)¶
　(門志云東屯諸處宜/𤓰疇芋區瀼西亦然)龍洞溪(在府城西一百里/溪上産靈夀木)萬流¶
　溪(在巫山縣東一百五十里/自施州界流至此合蜀江)桂溪(在梁山縣西南三/十里兩岸多桂唐)¶
　(忠州有桂溪/縣以此得名)蟠龍溪(在梁山縣/南三十里)白水溪(在開縣廢清/水縣之西南)¶
　三潮溪(在開縣清水温湯塩井之側舊經云/水日常三潮冬熱夏凉頗為神異)馬連溪¶
　(在大寧縣西五里源自達州萬頃池經縣西入巫山/縣合岷江一名昌溪宋時郡守於清明領客泛舟隨)¶
　(以皷吹不减/蠶市之樂)苧溪(在萬縣治西春夏漲潦則並/舟為筏以百丈雙曳濟人)石柱¶
　潭(在大昌縣南二十里巖岫湧出舊/傳為龍湫歲旱取水禱之即雨)明月潭(在達州/東七里)¶
<pb:KR2k0008_WYG_070-10a>¶
　(欲雨冇聲晴亦如之/邑人以此占晴雨)黑潭(在達州安居鎮潭上有穹/岩枵然其下平廣岩東偏)¶
　(有溪水自上流下/狀如水簾注潭中)虎鬚灘(在府城西杜甫詩/瞿唐漫天虎鬚怒)龍脊灘¶
　(在府城東三里岷江中冇石/長百丈若龍脊夏沒冬見)御史灘(在梁山縣西五/里宋御史張商)¶
　(英與親朋酣/飲于此因名)湖灘(在萬縣西六十里其水甚/險春夏水泛江面如湖)魚復浦¶
　(在府治東南漢魚/復縣以此得名)化龍淵(在梁山縣北七十里舊名/落狗洞郡守陳季習更今)¶
　(名/)丙穴(在達州東北明通廢縣井峽中凡十穴皆産/嘉魚春社前魚即出穴秋社即歸其出也止)¶
　(於巴渠龍脊灘首有黑點謂照映星象相感而成長/身細鱗肉白如玉其味自鹹葢食鹽泉也唐杜甫詩)¶
　(魚知丙穴/由來美)劉封井(在府城西蜀先主/子劉封所鑿因名)温井(在開縣南/其水冬夏)¶
<pb:KR2k0008_WYG_070-10b>¶
　(常/温)義泉(在臥龍山宋王十朋詩䕫州苦無井俗□殊/可憐竹筒喉不乾可浣不可煎日汲臥龍水)¶
　(屢頳擔夫肩官費接筒竹民蠲沽/水錢丁寧後來者莫負義名泉)溪泉(在巫山縣治/東北源出山)¶
　(北谷中邑人/汲之不竭)聖泉(在巫山縣治東一名孔子泉宋王/十朋集縣冇孔子泉泉之傍雖童)¶
　(子皆/能書)天師泉(在雲陽縣西二里每五月江水漲濁一/水自巖竇間溢出甘㓗清洌一邑用之)¶
　(不竭盡九/月而止)雌雄泉(在多喜山上有雌雄二泉名浴丹/井春夏則左盈右竭秋冬則右盈)¶
　(左/竭)包泉(在萬縣西山宋元符間大守方澤為銘以其/品與無錫縣惠山泉相上下轉運張縯詩更)¶
　(挹巖泉分茗椀舊/遊彷彿記孤山)岑公泉(在岑公巖之左源自岩㳙/㳙而下如雜珮聲泓渟甘)¶
　(冽旱禱/輙應)楚王池(在巫山縣治東北其水甘美/相傳楚襄王曾於池上納凉)白玉池¶
<pb:KR2k0008_WYG_070-11a>¶
　(在雲陽縣治池内/産太乙𤣥精石)千頃池(在大昌縣西三十六里波/瀾浩渺分為三道一道東)¶
　(流經縣西為井源一道西流為雲陽/縣陽溪一道南流為奉節縣西瀼水)萬頃池(在達州/相傳為)¶
　(春申君故居也其旁平田/可百頃及有花果園林)魯池(在萬縣治西山上宋/太守魯有開所鑿廣)¶
　(百畝植以紅蓮每/歲花發望如雲錦)天池(在府治巫山縣亦有唐杜甫/詩天池馬不到嵐壁鳥纔通)¶
　(百頃青雲杪層波白石中欝紆騰秀氣/蕭瑟浸寒空直對巫山出兼疑夏禹功)龍池(在萬縣/治東一)¶
　(十五/里)青苖陂(在瞿唐東蓄水/溉田民得其利)¶
土産麩金(萬縣建始/縣俱出)木藥子(萬縣建始/二縣出)柑　橘(奉節縣/開縣俱)¶
　(出/)鹽(大寧雲陽/二縣出)茶(開縣建始/縣俱出)麝香　楓香(達州/出)椒(奉/節)¶
<pb:KR2k0008_WYG_070-11b>¶
　(大寧巫山建始/雲陽五縣出)黃連(建始/縣出)山雞(奉節/縣出)太乙𤣥精石(雲/陽)¶
　(縣/出)厚朴(雲陽/縣出)¶
公署瞿唐衞(在府治東北本朝洪武四年建瞿唐守/禦千户所十二年改為衞屬湖廣都司)¶
學校䕫州府學(在府城内東南元建/本朝洪武四年重建)達州學(在州治東/南即舊達)¶
　(縣學本朝洪/武四年重建)奉節縣學(在縣治東洪武四年/建景泰五年重建)巫山縣¶
　學(在縣治西元至元中建/本朝洪武十八年重建)大寧縣學(在縣治西南宋/嘉定二年建本)¶
　(朝洪武六/年重建)大昌縣學(在縣治西南本朝洪武十/六年建正統十三年重建)雲陽¶
　縣學(在縣治西北元至大初/建本朝洪武四年重建)萬縣學(在縣治北元至/元間建本朝洪)¶
<pb:KR2k0008_WYG_070-12a>¶
　(武十五/年重建)開縣學(在縣治東元至元間建/本朝洪武七年重建)新寧縣學(在/縣)¶
　(治東宋淳熙間建本/朝洪武二年重建)梁山縣學(在縣治南元至正初/建本朝洪武七年重)¶
　(建/)建始縣學(在縣治西元大徳間建/本朝洪武七年重建)東鄉縣學(在縣/治西)¶
　(本朝/建)太平縣學(在縣治東/本朝建)¶
書院鳳山書院(在大寧縣/鳳凰山)¶
宫室古楚宫(在巫山縣治西北楚襄王所遊之地遺址/尚存宋黃庭堅石刻所謂細腰宫是也)¶
　永安宫(在臥龍山下蜀漢先主征呉為陸遜所敗還/至白帝改魚復為永安宫居之明年寢疾而)¶
　(崩諸葛亮受遺于/此宋蘇軾有詩)白帝樓(在府治東唐杜甫詩江度/寒山閣城高絶塞樓翠屏)¶
<pb:KR2k0008_WYG_070-12b>¶
　(宜晚對曰谷㑹深遊又云漠漠虚無裏/連連睥睨侵樓光去日逺峽影入江深)最高樓(在府/治東)¶
　(杜甫詩城尖徑昃旌斾愁獨立縹緲之飛/樓峽圻雲霾龍虎睡江清日抱黿鼉遊)四望樓(在/萬)¶
　(縣南唐白居易詩江上新樓/名四望東西南北水茫茫)静暉樓(在府治宋王十/朋詩占得高明)¶
　(地長聞燕寢香江流/匹練白竹月萬金黃)白雲樓(在府治有三層登/覽之勝甲於一郡)五桂¶
　樓(在府學前宋大觀中郡人李裳及弟襲裳之子公/京襲之子公奭公奕父子叔姪五人相繼登科因)¶
　(名范仲/黼為記)萬丈樓(在府治東一十里唐杜甫故居後人/建樓取李杜文章在光熖萬丈長之)¶
　(義為/名)制勝樓(在府治王延禧詩夔子城新築長江/便作壕百蠻歸指掌三峽見秋毫)朝¶
　陽樓(在大寧縣治南太守/孔嗣宗建以望鳳山)絶雲樓(在大寧/縣治)江㑹樓(在/萬)¶
<pb:KR2k0008_WYG_070-13a>¶
　(縣治/西)桂華樓(在萬縣治内宋郡守侯賓以/郡士二人同年登科故名)六相樓(在/達)¶
　(州治唐李嶠劉晏元禎李適之韓滉宋張/商英皆嘗歴官于此後登相位因名是樓)垂雲樓(在/梁)¶
　(山縣治北左瞰萬石右倚東/山景物竒麗峽中所未有)翔雲樓(在梁山縣治東/横跨通衢四山)¶
　(環合頗/得其要)草閣(在府治内/唐杜甫建)玩金閣(在開縣舊水南/寺宋何麒有詩)雙清¶
　閣(在達州南涉江舊有水陸院宋政和中守/王蕃建取杜甫詩心迹喜雙清之句為名)越公堂¶
　(在府治東瞿唐關内隋越公楊素建/唐杜甫詩此堂存古制城上俯江郊)整暇堂(在府治/又名易)¶
　(治宋王十朋詩風俗無難易治之/端在人古夔尤易治風俗本來淳)瑞白堂(在府治宋/楊海有記)¶
　(王十朋詩昔日曾䕫州兹堂見/三白為瑞不嫌多年豐最宜麥)詩史堂(在府治内有/唐杜甫畫像)¶
<pb:KR2k0008_WYG_070-13b>¶
　忠賢堂(在府治初名歲寒宋慶厯中建後取嘗經遊/此者屈原諸葛亮嚴挺之杜甫陸䞇韋貽範)¶
　(白居易栁鎮寇凖唐介凡十人畫像於堂中外栽脩/竹林栗有記王十朋詩六月脩篁帶雨移丁寧䕶取)¶
　(歲寒枝十賢清節高千/古不是此君誰與宜)開濟堂(在府治武侯廟下瞰/八陣磧名取杜甫詩)¶
　(兩朝開濟老/臣心之義)三峽堂(在府治東瞿唐關宋肇記三峽/謂西峽巫峽歸峽也肇又有詩)¶
　(云白帝城空朝雨晴/白鹽山暗暮江平)裕民堂(在開縣舊州治又有惠/養雙柏二堂宋盧徳皆)¶
　(有/詩)七賢堂(在萬縣治東取宋魯有開張俞范鎮蘇洵/蘇軾蘇轍黃庭堅先後經行于此者詩翰)¶
　(刻置堂上仍繪七/賢像宋陳損作記)清風堂(在達州舊州治宋張俞作/通川十詩葢慶厯中知州)¶
　(申恪治郡圃可遊者十今之清風/堂休沐堂琴亭遊觀皆非其舊矣)中和堂(在達州舊/州治宋建)¶
<pb:KR2k0008_WYG_070-14a>¶
　(後更名凝香其在州治者/又有雲錦勤繼清隂三堂)徳輝堂(在雲陽縣宋/晁公遡有記)江月¶
　亭(在府治内宋王十朋詩長江何處水明/月幾州天月與江無約相逢是偶然)公會亭(在/府)¶
　(治内宋時漕臺袁倚有記/又有李貽孫都督府記)二詠亭(在萬縣治宋張俞/范鎮嘗相倡酬於)¶
　(此太守趙希/混因以名亭)飛練亭(在蟠龍山水自洞中流注崖下/高可二百餘丈亭在山半因名)¶
　瑞豐亭(在梁山縣治宋陸游詩峽中地偏常苦貧政/令愈簡民愈淳本來無事只畏擾擾者才吏)¶
　(非庸人都梁之民獨無苦須晴得晴雨得/雨父老羅拜豐年賜縱産芝房非上瑞)戛雲亭(在/達)¶
　(州南南嶺山西畔下瞰江流周/覽城邑唐元楨為司馬時建)勝江亭(在達州西三/里宋郡守王)¶
　(蕃建取唐白居易寄元禎詩/通州猶似勝江州之句而名)杜䳌亭(在雲陽縣唐杜/甫詩雲安有杜)¶
<pb:KR2k0008_WYG_070-14b>¶
　(䳌因/名)雲鴻亭(在開縣治内/宋賈偉有詩)宿雲亭(在盛山唐温造有/記韋處厚詩薺平)¶
　(聨栁郭帶繞抱江城張藉詩/捲簾無俗客應只見雲來)翠薌亭(在開縣北宋夏/侯孚先記云盛)¶
　(山風物冠冕峽郡其間十二/景唐宋鉅公更酬迭唱云)泳飛亭(在大寧縣舊監/治宋時建其在)¶
　(監治者曰藏春塢江山堂芳/菲舘清秘閣皆當時之勝)八陣臺(在武侯廟前下/瞰八陣石磧)¶
　陽臺(在巫山縣治西北南枕大江宋玉賦云楚王遊/於陽雲之臺望高唐之觀即此唐李白詩我到)¶
　(巫山渚訪古登陽臺天近彩雲滅地/逺清風來神女去已久襄王安在哉)四并臺(在開縣/宋張灝)¶
　(嘗有/詩)垂楊臺(在達州治内宋時所築臺之下有鮮遊/池叢石山脩竹園躑躅園及諸遊觀之)¶
　(勝/)霽月舘(在府治内古計臺故老云渝州趙/稔之舊居也葢稔從渝州遷此)丁溪館¶
<pb:KR2k0008_WYG_070-15a>¶
　(在達州唐元微之集有通/川丁溪舘夜别李景信詩)拂雲館(在大寧縣宋時刑/曹廨舍之西宣政)¶
　(和中陳/似有記)¶
關梁瞿唐關(在府城東八里關城/下舊有鎻水二鐡柱)鬼門關(在府城東北/三十里宋黃)¶
　(山谷謫官于涪經此有詩云/鬼門關外莫言逺即此處也)百牢關(魏辛毗云夔州/百牢關兵馬不)¶
　(可/越)鐡山關(在達州西/三十里)深溪關(在達州東北/一千三百里)野相關(在/建)¶
　(始縣南一/百三十里)天生橋(在萬縣西苧溪之上乃一巨石自/然成橋者其長即與溪等而平濶)¶
　(則如履平地然溪/流滚滚出其下)閣溪橋(在達州/治西)碧潭橋(在梁山縣/西九十五)¶
　(里/)天池橋(在開縣/西南)¶
<pb:KR2k0008_WYG_070-15b>¶
寺觀咸平寺(在府城内東北宋咸平/間建因名魏了翁為記)白鶴寺(在萬縣西/一百三十)¶
　(里二蘇/有題詠)萬夀寺(有二一在梁山縣/西一在大寧縣西)大覺寺(在盛山元/泰定間建)¶
　廣福寺(在新寧縣西五里/本朝洪武初建)黃龍寺(在達州治東/南洪武中建)崇峰¶
　寺(在陽臺山東寺與/山峰並崇因名)慧日寺(在雲陽縣治西/洪武九年建)顯道觀¶
　(在府/城西)高唐觀(在巫山縣治西北唐盧肇詩/高唐幾百里雲樹接陽臺)集靈觀(在/雲)¶
　(陽縣西四十里有碑云象山福地/玉華仙舘唐商真君飛昇之所)集虚觀(在萬縣北/内有唐垂)¶
　(拱時所遺鐘又有巨鐡紫色歲旱禱/雨燒之如其汗出必有雨乾則無)棲霞宫(在雲陽/縣北一)¶
　(十五里元大徳初建/本朝永樂中重建)¶
<pb:KR2k0008_WYG_070-16a>¶
祠廟白帝廟(在府城東八里舊州城内西漢末公孫述/㨿蜀自稱白帝有三石筍猶存唐杜甫詩)¶
　(白帝空祠廟浮雲自徃來江山城宛轉棟宇客徘徊/宋王十朋詩白帝祠前石筍三根連灧澦至捫參)¶
　先主廟(在府治東六里祀蜀漢先主唐杜甫詩蜀主/窺呉幸三峽崩年亦在永安宫翠華想像空)¶
　(山裏玉殿虚無野寺中古廟松杉巢水鶴歲時伏/臘走村翁武侯祠屋長隣近一體君臣祭祀同)武¶
　侯廟(在府治八陣臺下武侯蜀漢相諸葛亮唐杜甫/詩久遊巴子國累入武侯祠竹日斜虚寢溪風)¶
　(滿薄帷君臣當共濟賢聖亦同/時忽憶吟梁父躬耕起未遲)武安王廟(在府治西/北祀蜀漢)¶
　(将關公宋建炎中賜/額壯穆義勇武安王)忠顯王廟(在府治東祀/蜀漢将張飛)神女廟¶
　(在巫山縣治西北舊傳楚襄王遊於髙唐夢一婦人/云我帝之女名瑤姬未行而亡封于巫山之臺及辭)¶
<pb:KR2k0008_WYG_070-16b>¶
　(去曰妾在巫山之陽高丘之岨朝為行雲暮為行雨/比旦視之如其言遂立廟扁曰朝雲漫叟詩話髙唐)¶
　(事乃懷王非襄王也然神女賦云襄王遊雲夢之浦/使玉賦高唐之事其夜與神女遇云唐李義山詩一)¶
　(自高唐賦成後楚天雲雨盡堪疑宋呉簡言詩惆悵/巫娥事不平當時一夢是虚成只因宋玉閒脣吻流)¶
　(盡巴江/洗不清)景林洙廟(在達州東北林洙通川人/禦賊遇害邦人立廟祀之)杜工部¶
　祠(在夔州祠唐杜甫按圖經云杜少/陵祠在漕臺奉節縣及東屯三處)¶
陵墓甘夫人墓(在府治内鎮峽堂後即/蜀先主夫人甘皇后也)冉仁才墓(在萬/縣西)¶
　(廢武寧縣之東十三里仁才唐/浦州刺史墓有龍朔間所立表)處士墓(在達州北一/十五里處士)¶
　(莫詳姓名有碑唐/景隆二年所刻)¶
<pb:KR2k0008_WYG_070-17a>¶
古蹟白帝城(在府治東公孫述㨿蜀自穪白帝更號魚/復曰白帝城唐杜甫詩城峻隨天壁樓高)¶
　(更女墻江流思夏后風至憶襄王老去聞悲/角人扶報夕陽公孫初恃險躍馬意何長)魚復城¶
　(在赤甲山上有赤甲城相傳/公孫述築即漢魚復縣基也)巫子城(在巫山縣漢南/郡巫縣治此城)¶
　永安城(在大寧縣/舊監之側)朐䏰城(在雲陽縣西六十里漢置/縣屬巴郡晋改曰朐䏰屬)¶
　(巴東/郡)萬川城(在梁山縣西魏平/蜀置萬川郡于此)東關城(在新寧縣西/北一十里梁)¶
　(於石城縣置東/關郡隋初廢)永昌城(在大寧縣隋志大昌縣註/云後周置永昌郡尋廢)信¶
　州城(在府新城梁隋/信州治於此)廢宣漢縣(在廢東鄉縣東漢置/西魏隋唐因之宋省)¶
　(入東/鄉)廢南浦縣(在萬縣蜀漢置後周改曰安鄉屬/萬川郡隋復曰南浦元省入萬州)廢¶
<pb:KR2k0008_WYG_070-17b>¶
　北井縣(在大寧縣晋屬建平/郡後周省入大昌)廢南陵縣(在巫山縣治/南與陽臺對)¶
　(晋置劉/宋廢)廢新浦縣(在開縣劉宋置後周以縣置周安/郡隋郡廢唐屬開州宋省入開江)¶
　(縣/)廢巴渠縣(在達州東二百三十八里本西魏石/皷縣地唐置巴渠縣屬通州元省)廢¶
　三岡縣(在達州界梁置屬新安郡隋/屬通川郡宋廢入通川縣)廢東鄉縣(在達/州北)¶
　(一百二十里西魏置縣及石州後周廢/州置三巴郡隋郡廢唐屬通州元省)廢江隂縣(在/巫)¶
　(山縣西六十里後周/天和初置建寧中廢)廢武寧縣(在萬縣西一百六十/里本漢臨江縣後周)¶
　(改曰武寧宋元/屬萬州本朝省)廢雲安縣(在雲陽縣本漢朐䏰縣後/周改曰雲安宋雲安軍治)¶
　(此元省入/雲陽州)廢通川縣(在達州西二十里/隋置元省入達州)廢閬英縣(在/達)¶
<pb:KR2k0008_WYG_070-18a>¶
　(州舊石皷縣西二百/里唐置宋省入石皷)廢永睦縣(在達州西一百里本/梁永康縣隋改永穆)¶
　(屬巴州唐屬通州/宋始改永睦元省)廢清水縣(在開縣東六十五里本/後周萬世縣唐改曰萬)¶
　(歲宋始改曰/清水元省)廢明通縣(在達州東北一千里本唐宣/漢縣地蜀置明通院宋崇寧)¶
　(初陞/為縣)八陣圖(在府城南其陣聚細石為之各高五尺/皆布列相當中間相去九尺正中間南)¶
　(北巷悉方廣五尺各六十四聚或為人散亂及為夏/水所沒水退復如故又有二十四聚作兩層其後每)¶
　(層各十二聚晋桓温伐蜀經之以為常山蛇勢唐杜/甫詩功葢三分國名成八陣圖江流石不轉遺恨失)¶
　(吞/呉)石皷(與八陣圖相對世傳/諸葛武侯教陣之皷)柏柱(在白帝城西大十/圍高三丈世傳為)¶
　(公孫述時樓柱斫/之出血枯而不朽)杜甫宅(在府治東北宋王十朋詩/少陵别業古東屯一飯遺)¶
<pb:KR2k0008_WYG_070-18b>¶
　(忠畎畝存我輩月叨官/九斗須知粒粒是君恩)大悲口(在大寧縣治西溪心/兩巨石對峙上廣下)¶
　(狹傍有乞靈祠諺云船/過大悲日鹽方是汝有)藏春塢(在大昌/縣治)寳子塔(在雲/陽縣)¶
　(治東下江中古人鑿石為之為行舟/之則諺云水浸寳塔脚下舟休要錯)李靖埡(在新寧/縣治唐)¶
　(武徳初蠻酋冉肇寇/信州李靖擊斬于此)吕保藏冡(在梁山縣絶巖半腹/有一穴人跡所不到)¶
　(漢赤眉之亂邑人吕保藏家貲巨萬賫金寳縁木/而上鑿崖以居盡伐崖木寇不能上舉家終焉)燕¶
　子坡(在巫山縣對烏飛岩王十朋詩坡/名燕子燕思歸岩號烏飛烏倦飛)¶
名宦三國羅憲(漢時守永安城呉人襲之憲/拒守經年不屈呉人乃退)南北朝辛¶
　昂(後周通州刺史推誠/布信甚得夷獠懽心)李遷哲(後周以大将軍鎮白/帝信州先無倉儲遷)¶
<pb:KR2k0008_WYG_070-19a>¶
　(哲取葛根造粉兼米以給軍時有異/膳即分賜兵士軍中感之人思效命)唐李孝恭(高祖/時以)¶
　(山南招討大使徇巴蜀下三十餘州拜/信州總管時蕭銑㨿江陵孝恭討平之)源乾曜(夔州/叅軍)¶
　(脩圖經言/風俗甚備)李桐客(貞觀初為通州刺史治/尚清平民呼為慈父)李適之(開/元)¶
　(中為通州刺史以治辦/聞政不苛細為下所便)韓滉(至徳初為通川郡長史時/調發糧帛以濟朝廷當)¶
　(賴/之)唐次(開州刺史積十年不遷次為辨謗畧/三篇上之改夔州刺史憲宗立召還)唐文編¶
　(貞元中開州刺史敷宣化條簡易亷平居/者胥悦流者自占期月有成三年大穰)柏貞節(大/厯)¶
　(中鎮夔州杜甫詩柏公/鎮夔門滯霧兹一掃)韋處厚(憲宗朝為開州刺史/有盛山十二詩韓愈)¶
　(為之序郡守种/世材為之傳)栁公綽(開州刺史劉禹錫授尚書屯/田員外郎舉公綽以自代)¶
<pb:KR2k0008_WYG_070-19b>¶
　宋慕容徳琛(淳化中知夔州值王小波李順之亂以/孤城抗賊大破賊衆乗勢尅取十郡)¶
　秦傅序(淳化中為䕫峽巡檢使賊李順黨犯䕫州傅/序督士卒晝夜拒戰城中乏食傅序盡出囊)¶
　(槖市酒肉以犒士衆皆/感泣力戰城䧟投火死)袁逢吉(知䕫州㑹遣使川陜/採訪因條上知州通)¶
　(判有治迹者七人逢吉與朱協李虚已/薛顔邵曄査道劉檢預焉皆賜詔褒諭)雷說(淳化中/知大寧)¶
　(監人户汲泉强弱相凌說於穴傍創石池以瀦之/外設橫板三十竅承以脩竹謂之筧筒人咸稱便)丁¶
　謂(咸平中為䕫州轉運使有威惠時溪洞蠻作亂謂/自入溪洞諭以禍福蠻酋感泣作誓刻石境上還)¶
　(所掠萬/餘人)彭乗(䕫路轉運使㑹土賊田忠覇誘下溪蠻/作内寇乗適按部至境大集邊吏勒兵)¶
　(山下以偹賊遁去因遣人/間之其黨斬忠覇夷其家)薛顔(知雲安軍後為夔路/轉運使始孟氏據蜀)¶
<pb:KR2k0008_WYG_070-20a>¶
　(徙䕫州於東山據峽以拒王師/而民居不便顔為復其故城)魯有開(皇祐中知萬/州在郡有惠)¶
　(政西山池亭多/自有開發之)劉源(嘉祐中開州萬歲令縣有灘舟/楫患之源火石淬之以醯遂易)¶
　(灘為通流民立祠於/灘側號開灘長官祠)周湛(䕫路轉運使雲安鹽井歲/賦民薪茅至破産責不已)¶
　(湛為蠲鹽課/而省輸薪茅)陳安石(嘉祐中為䕫峽轉運判官民蓄/蠱毒殺人捕誅其魁并得良藥)¶
　(圖由是遇毒/者得不死)束莊(知萬州州舊多火災荘乃籍羡緡/市材具屋通衢而瓦之築水防表)¶
　(火道其/害始息)曹頴叔(䕫路轉運判官䕫峽多淫祠人有疾/不事醫而專事神頴叔悉禁絶之教)¶
　(以醫/藥)孔嗣宗(嘉祐中以滎州資官令措置大寧監凡/監事有不便於民者悉除去民以為便)¶
　(立祠/祀之)唐介(仁宗時知奉/節縣有政績)張詵(神宗時為䕫路運使時/渝州蠻反詵討平之)¶
<pb:KR2k0008_WYG_070-20b>¶
　張商英(熙寧初為通川簿渝州蠻反䕫路運使張詵/討平惟王衮未降詵檄商英行衮見而下拜)¶
　(蠻遂/平)史方(知䕫州時冨順州蠻寇施州方領兵直抵/冨順蕩其巢穴窮追至七女柵降其衆)¶
　程之邵(䕫州路轉運判官大寧井塩利博前議者輙/儲其半供公上餘鬻於民使先輸錢塩不足)¶
　(給民以病告之邵盡發所儲/與之商賈既通關征増數倍)李樗(宣和中知巴渠縣/有虎白晝入市樗)¶
　(為文檄諸社廟越/五日虎斃於郊)周執羔(知䕫州兼安撫使或告溱/播夷叛執羔謂其豪帥曰)¶
　(朝廷用汝為長今一方繹騷責将焉/徃豪懼斬叛者以獻夷人自是惕息)馮時行(紹興中/知萬州)¶
　(有操畧治甚有聲百/姓愛之郡學立祠)虞祺(紹興中為䕫路轉運判官/運司權大寧監鹽例多重)¶
　(征祺悉蠲免每謂法/無重征例不可壞法)王十朋(知䕫州宣上恩恤民隱/民輸租俾自槩量聞者)¶
<pb:KR2k0008_WYG_070-21a>¶
　(相告宿逋亦願償去之日老稚攀/留涕泣越境以送思之如父母)程師孟(提點䕫路/刑獄䕫部)¶
　(無常平粟建請置倉適歲凶振民不足矯發他儲不/俟報吏懼白不可師孟曰必俟報餓者盡死矣竟發)¶
　(之/)虞公著(知開州有盜數千至境郡人大震公著不/為動徐遣州兵禦之不勝又募茶商百餘)¶
　(人逐之出/境賊遂敗)李浩(䕫路安撫使䕫有覊縻思州世襲守/田氏與其猶子不協将起兵相攻浩)¶
　(草檄遣官為勸解二人感/悟盡釋前憾邊境以寧)陳式(淳熙中知達州以禮/為敎民心感悦為立)¶
　(生祠於州學祠/左刻善政碑)何異(知夔州兼本路安撫以夔民土/狹食少同轉運使糴米摏積立)¶
　(循環通/濟倉)陸游(通判夔州嘗陳進取之䇿於宣撫王炎/以為經畧中原必自長安始取長安必)¶
　(自隴右始當積/粟練兵以俟釁)鄭脩(知梁山軍仁惠簡静至則民愛/去則見思在郡所得廩禄除奉)¶
<pb:KR2k0008_WYG_070-21b>¶
　(養外悉為/民代輸)李庭芝(權知建始縣訓農治兵期年民皆/知戰守善馳逐無事則植戈而耕)¶
　(兵至則悉/出而戰)孟珙(䕫州路制置大使兼屯田大使大興/屯田調夫築堰募農給種上屯田始)¶
　(末與所減券食/之數降詔奨諭)楊夀孫(雲安軍主簿元兵至中江縣/夀孫與将官何庚安惟臣田)¶
　(廣澤多坤等連/戰二日俱死之)韓明(開州守将元兵破開州軍潰散/守趙章被擒明父子猶率所部)¶
　(兵巷戰力/屈始就擒)上官䕫(萬川守將元兵圍城/及城䧟巷戰而死)本朝郭¶
　子盧(洪武末萬縣知縣政/甚有聲邑人稱頌)劉聲逺(洪武末梁山/知縣以廉幹)¶
　(陞户部/郎中)嚴升(永樂初巫山知縣公/勤有守百姓愛之)曹嗣宗(達縣丞攝/縣事亷能)¶
　(有政/聲)胡軫(宣徳中知䕫州府獄有無辜者三人服上/刑軫辨其非釋之嘗劾罷幕官之貪墨者)¶
<pb:KR2k0008_WYG_070-22a>¶
　(一時僚采/為之肅然)吕晟(景泰中出知䕫州府性資柔順與人/和樂政尚寛平一以愛民為主民懐)¶
　(其徳而吏胥卒/亦未嘗敢慢)¶
流寓唐杜甫(襄陽人初入蜀下居成都嚴武鎮蜀辟為/叅謀大厯初武卒蜀亂甫乃泛江遊嘉戎)¶
　(次雲安移居䕫州之東/屯所作有秋興等詩)謝昇(資州人父立為逹州推/官因家焉以上書救正)¶
　(言鄒浩斥/為邪等)宋濓(金華人本朝初畧官至翰林學士/承旨文學冠於當時後居䕫州卒)¶
人物漢扶嘉(朐䏰人初嘉母於湯溪水側遇龍後生嘉/長占吉凶巧發竒中髙祖為漢王時與嘉)¶
　(相遇嘉勸定三秦髙祖以嘉志在扶/翼賜姓扶氏官至廷尉食邑朐䏰)宋龍景昭(夔州/奉節)¶
　(人少有武勇初仕蜀為施州刺史宋平蜀授永州刺/史秩滿入朝改右干牛衞将軍初景昭弟處塘等四)¶
<pb:KR2k0008_WYG_070-22b>¶
　(人隨孟㫤入朝卒于道太/祖憫之以其子補殿直)杜仁偉(達州人為馬步軍/都指揮淳化中李)¶
　(順作亂仁偉罄家貲給官軍討賊斬獲甚/衆以功授撿校太子賔客行達州别駕)宗晏(夔州/人為)¶
　(都押衙乾徳中有寇犯州境晏捍禦甚力民頼以安/以功補右班殿直達州招安廵檢後轉西頭供奉官)¶
　景林洙(通川人咸平間王均叛州有賊應之林洙将/鄉兵拒戰於州北為賊所戕首隕而身不仆)¶
　(跨馬奔歸州城東北隅人訝而呼之曰公/無首矣於是始墜邦人即其地立祠祀之)王文義(大/寧)¶
　(人景徳中其母疾篤剔股進藥疾愈後母卒廬墓鄉/人憫其貧日給之食墳去水逺無以資洗滌祭奠器)¶
　(用感憂得泉人扁曰孝/感泉事聞賜以衣襖)王汲(通川人嘉祐中嘗作天/將以夫子為木鐸賦士)¶
　(以為矜式因呼王木鐸後舉進士官至梓州通判多/政聲弟昌熙寧間舉進士任黔江縣令元豐中景靈)¶
<pb:KR2k0008_WYG_070-23a>¶
　(宫成昌作賦獻之辭極雅/麗又有七平讜議三江集)李𫝊(通川人元豐間舉進/士欽宗居東宫時𫝊)¶
　(與耿南仲俱侍講及即位賜/水晶斧以旌其徳後知漢州)廖彥正(䕫州人為南平/司錄叅軍徽宗)¶
　(求直言彦正上封事論時政缺失由是被召㑹脩大/河除都水使者中人有與争者彦正欲力正其罪遂)¶
　(被斥後/預黨籍)羅戬(通川人以剛直聞鄉里遊太學進孫呉/二書徽宗特命為武學諭上幸學百官)¶
　(先集蔡京於坐談兵戬心哂之昂視屋/角不聼其語觸怒奪官自號觀光山人)楊晨(達州永/睦人宣)¶
　(和初試禮部第一丞相趙鼎薦其才召試舘職論荆/蜀形勢之説除督府機宜俾撫諭西蜀呉玠饋遺過)¶
　(禮晨不欲阻其意既還/悉上諸都督以佐用)姚邦基(大昌人政和間舉進/士為開封尉氏令以)¶
　(劉豫僣竊遂匿山林聚徒以養及豫廢朝/廷尋訪隱逸既至高宗嘉之華以京秩)王珪(萬州/人築)¶
<pb:KR2k0008_WYG_070-23b>¶
　(室南溪西號志堂居士左右松竹逍遥其/下一時名流喜其高尚榜其居曰竹隱)張大中(通/川)¶
　(人羣經百氏一覽不忘人目為黒漆書厨宣和間/舉進士授南浦令時穪為古亷吏累官果州通判)袁¶
　沔(通川人未冠遊太學靖康之難敵騎再至慨然上/書言當東據成臯西臨沔池以鋭士𢷬敵巢穴則)¶
　(城下之師自解不報己而城䧟沔歸漢中乃畫防險/制敵五事其後膺薦復條十二事力詆諛佞用事者)¶
　(忌之沔度不見/用拂衣而歸)袁師奭(雲安人紹興中進士師奭父/孝純兄師允師文時父子兄)¶
　(弟四人皆相繼登/科郷人咸榮之)樂嘉聞(達州人築草廬於城西家/貧聚徒取貲以養每授諸)¶
　(生經口授百篇/未嘗有倦意)¶
列女趙節婦(宋達州人初節婦趙氏嫠居有兇人欲犯/之脅以白刃節婦不為動既而誘以百端)¶
<pb:KR2k0008_WYG_070-24a>¶
　(終不可遂刺殺之時皇祐二年知州薛俅茂其節為/立碑於州之西北山上後邑令薛仲侃創祠祀焉)¶
　　馬湖府(東至叙州府宜賓縣界四十五里西至建/昌舊卭部州界六百一十里南至烏䝉府)¶
　　　(蠻夷長官司界一百一十里北至宜賓縣界一/百二十里自府治至南京六千一百六十里至)¶
　　　(京師九千三/百三十里)¶
　　　(糧二千/石零)¶
建置沿革禹貢梁州之東境天文鬼分野古僰侯國之¶
　境夷獠所居漢武通西南夷始置郡縣為犍為牂牁¶
　二郡地唐為羈縻馴騁浪滈四州地總名馬湖部屬¶
<pb:KR2k0008_WYG_070-24b>¶
　戎州都督府宋時蠻主屯湖内元至元間内附置馬¶
　湖路治於馬湖江之南岸屬叙南等處蠻夷宣撫司¶
　本朝洪武四年改為馬湖府領長官司四¶
　泥溪長官司(附/郭)平夷長官司(在府城東南/四十五里)蠻夷長官¶
　司(在府城西一/百八十里)沐川長官司(在府城西五百二十里/以上四長官司宋俱為)¶
　(馬湖部落元至正間俱/置長官司本朝因之)屏山縣(萬厯中/新設)¶
郡名龍湖(郡志昔龍馬潛/于馬湖江因名)¶
形勝南距戎瀘北走普資(方輿/勝覽)地狹民稀山髙水急(郡/志)¶
<pb:KR2k0008_WYG_070-25a>¶
風俗俗慤而愿仍有夷風(方輿/勝覽)夷夏雜居粗知禮義頗¶
　識文字信鬼不藥(郡/志)散居山箐(元史地理志其民散/居山箐無縣邑鄉鎮)¶
山川赤崖山(在府城東/北三里)寳屏山(在府城東一十里/山如屏障因名)鏡山¶
　(在府城西三十五里/山下有水澄清如鏡)雷畨山(在府城西三百八十里/隋史萬歲征西南夷過)¶
　(此嘗日書雷畨山三字鐫於山之石壁字跡猶存山/中草有毒經過頭畜必籠其口行人亦必緘黙若或)¶
　(高聲雖冬月必/有雷霆之應)隆馬山(在平夷長官司/北以形似名)書樓山(在平/夷長)¶
　(官司東一百二十里嶺/上有石方疊如書因名)大鹿山(在蠻夷長官司東南/二十里山谷深逺多)¶
　(麋/鹿)小悍山(在蠻夷長官司/西北一百里)青孤山(在沐川長官司東/一十里其山秀出)¶
<pb:KR2k0008_WYG_070-25b>¶
　(衆山之表/望之欎然)神木山(在沐川長官司西二十里舊名黄/種溪山本朝永樂四年伐楠木于)¶
　(此山一夕楠木不假人力移數/里遂封為神木山歲時祭之)南現山(在沐川長官/司北永樂五)¶
　(年建神木/山祠于上)夷都山(在沐川長/官司北)龍源山(在沐川長官司/西北六十里山)¶
　(頂有潭嘗有/龍潛于内)馬湖江(在蠻夷長官司前源出沉黎相/傳昔有龍馬濳湖内華陽國志)¶
　(江之崖有五色赤白映水𤣥黃魚從/楚來至此而止畏崖映其水故也)泥溪(在府城西/二里源出)¶
　(叙州府宜賔縣/流入馬湖江)悔泥溪(在府城東十五里源出/寳屏山流入馬湖江)大汶¶
　溪(在平夷長/官司南)小汶溪(在平夷長官司東一十里二溪/俱源出烏蒙府鍾灘流入馬湖)¶
　(江/)什葛溪(在蠻夷長官司西二里源/出小悍山流入馬湖江)大鹿溪(在蠻夷/長官司)¶
<pb:KR2k0008_WYG_070-26a>¶
　(東二十里源出大/鹿山流入馬湖江)芭蕉溪(在沐川長官司東四十里/源出龍馬山流入馬湖江)¶
　馬湖(在府城西一百七十里湖在山頂長二十/里廣七里餘中有土山可居四百餘人)沐川¶
　(在沐川長官司北一百里/源出夷都山流入蜀江)結髪灘(在府城西十五里/灘水縈迴状如結)¶
　(髪/)鐡鎻灘(在府城西四十五里即馬湖江下流兩岸/石壁峭立每夏秋水漲舟楫不通用鎻懸)¶
　(於江之北岸舟行至此數人/攀縁崖上拽舟而過故名)雞肝石灘　峻灘(以上/二灘)¶
　(俱在府城/西四十里)新灘(在平夷長官/司東一百里)¶
土産餘丼(狀如川練子初食/味苦澁少頃甚甘)楠木(年深向陽者結成花/紋俗呼為鬭柏楠)¶
　杉木　獨本䓗(元初馬湖蠻歲以獨本䓗來獻/郡縣疲于逓送元貞初罷之)¶
<pb:KR2k0008_WYG_070-26b>¶
學校馬湖府學(在府治東北元至元建/本朝永樂十年重建)¶
關梁進賢橋(在府/治東)登俊橋(在府/治西)桂香橋(在泥溪長/官司西)承恩¶
　橋(在泥溪長官司/西又名永寧橋)迎恩橋(在平夷長/官司北)¶
寺觀萬福寺(有二一在府治東一/在泥溪長官司東)寳乗寺(在平夷長/官司東)萬¶
　夀寺(在蠻夷長/官司南)雲谷寺(在沐川長/官司西)萬夀觀(有二一在/府治東一)¶
　(在泥溪長/官司東)佑聖觀(在府/治西)¶
祠廟白崖神祠(在司治東北初開夷都時所建又/名飛來祠居民以為祈福之所)神木¶
　山祠(在司治東北現山之陽永樂四年工部尚書宋/禮建以採得楠木數株方欲開道以出之木忽)¶
<pb:KR2k0008_WYG_070-27a>¶
　(自行是山川效/靈為建祠立碑)¶
人物鮮原(馬湖府人永樂初以國子生擢階州知州奉/公守法勸民生理有善政後陞山東都轉運)¶
　(鹽使司/同知)¶
　　龍安府(東至陜西漢中府沔縣界四百里西至木/𤓰坪西畨界三百里南至成都府安縣界)¶
　　　(四百里北至白馬路長官司界三百一十里自/府治至南京八千八百里至京師一萬二千二)¶
　　　(百四/十里)¶
建置沿革禹貢梁州之境天文井鬼分野周秦時為氐¶
　羌地漢為隂平道屬廣漢郡北部都尉治此永平後¶
<pb:KR2k0008_WYG_070-27b>¶
　置隂平郡蜀漢以隂平屬益州晋有隂平平廣二縣¶
　屬隂平郡梁時為楊傑李龍遷所㨿後魏得其地置¶
　江油郡治江油縣西魏兼置龍州後周仍舊隋罷郡¶
　存州大業初廢州為平武郡義寧初改龍門郡唐貞¶
　觀初為龍門州垂拱中改正州天寳初改江油郡領¶
　江油清川二縣至徳初改應靈郡乾元初復為龍州¶
　宋政和中改政州紹興初復為龍州寳祐中徙治雍¶
　村元又徙治武都後為龍州宣慰司本朝洪武七年¶
<pb:KR2k0008_WYG_070-28a>¶
　改為龍州二十三年改龍州軍民千户所尋復龍州¶
　宣徳七年改龍州宣撫司𨽻四川布政司正徳中陞¶
　為龍安府改江油石泉二縣屬焉¶
　江油縣(在府城東三十里本秦氐羌地晋屬隂平郡/西魏置龍州後周又置江油郡俱治江油縣)¶
　(隋初郡廢州存大業初改州為平武郡唐改龍門州/天寳初改江油郡乾元初復為龍州宋改政州後復)¶
　(為龍州元仍治江油縣屬廣元路本朝省/州入縣屬劒州正徳中改今屬編户二里)石泉縣(在/府)¶
　(城西南二十五里本漢蜀郡廣柔縣地晋屬汶山郡/後周為汶山縣地屬汶州隋初屬會州唐分汶山縣)¶
　(地置石泉縣屬茂州宋熙寧中屬綿州政和中於縣/置石泉軍元廢軍以縣屬安州本朝初屬成都府正)¶
<pb:KR2k0008_WYG_070-28b>¶
　(徳中改今屬/編户二里)平武縣(附郭萬厯/中新設)¶
郡名江油(後魏/名)平武龍門(俱隋/名)¶
形勝郡連氐羌(隋地/理志)山髙水峻(寰宇/記)其地四塞山川重¶
　阻(圖/經)縁以劔閣阻以石門(蜀都/賦)峭壁雲棧聨屬百里¶
　(十景/記)¶
風俗務農工獵(隋志人尤勁悍性多質直皆/務農工獵於書計非其長)多學道教¶
　罕有儒術(舊經巖居谷處多/學道教罕有儒術)風俗與武都畧同(寰宇/記)¶
　俗椎髻披氊佩刀(宋史/傳)巖居谷處(方輿/勝覽)以耕稼孳畜¶
<pb:KR2k0008_WYG_070-29a>¶
　為生(宋石泉/軍圖經)¶
山川樂叢山(在府城南一十里山/中産半夏巴㦸等藥)馬頭山(在府城西南/一十里以形)¶
　(似/名)崆峒山(在府城西北一十里/山谷深險西接畨界)金鳳山(在府城東一/十五里其土)¶
　(色赤日光照/映形如金鳳)羊盤山(在府城東北六十里/有石逕九曲如羊腸)箐青山(在/府)¶
　(城東南六十里重/峰疊嶂樹木森欎)鳳朝山(在府城東南一百里山/形如鳳飛翔環繞州治)鳴¶
　水山(在府城東南一百里上/有飛泉觸石響應山谷)馬盤山(在府城東南一/百二十里高三)¶
　(千三百丈其形似馬盤旋/而上重巒疊嶂行者難之)玉案山(在府城東南一百/五十里山頂有白)¶
　(石如/玉案)牛心山(在府城東南一百五十里山秀抜形如/牛心昔李龍遷葬於山側唐武氏革命)¶
<pb:KR2k0008_WYG_070-29b>¶
　(鑿斷山脈水赤如血𤣥宗幸蜀有老人蘇坦奏龍州/牛心山國之祖墓今日蒙塵之禍乃則天掘鑿所致)¶
　(𤣥宗即命刺史脩填如舊未幾誅禄/山乃陞州為都督府賜號靈應郡)弩牙山(在府城/東南一)¶
　(百六十五里/状如弩牙)石門山(在府城東南一百七十里山與/氐羌分界有兩壁相對如門鄧)¶
　(艾伐蜀嘗/屯兵于此)天柱山(在江油縣北五里山/小而極髙形如立柱)龍頭山(在江/油縣)¶
　(南五里以/形似名)竇圌山(在江油縣東北一十里昔竇真/人脩道此山觀址碑石俱存)太¶
　華山(在江油縣南一十里其山/三峰竒秀上有登仙觀)大匡山(在江油縣西/三十里唐李)¶
　(白嘗讀/書于此)天倉山(在江油縣西七十里/上有太乙真人洞)石紐山(在石泉/縣治南)¶
　三面山(在石泉縣北六十里上有龍/湫徑不及四寸而氷不絶)金盤溪(在府城/東南三)¶
<pb:KR2k0008_WYG_070-30a>¶
　(百里溪傍多沙/石色黃如金)青川溪(在府城東一百二十里源/出西畨界流入嘉陵江)醍¶
　醐水(在府城東源出青潭嶺/接青川溪流入嘉陵江)湔水(在石泉縣治東源/出王壘山東南至)¶
　(江陽/江)月泉(在府城東南/一百七十里)濺珠泉(在府城東南一百七/十里泉瀉石崖噴激)¶
　(如/珠)瀑布泉(在府城南一百七十里其泉自層巒疊巘/飛流千尺蒲瀚記龍陽十景有瀑布明月)¶
　(潭濺/珠泉)神水泉(在江油縣/東五里)¶
土産□金　水銀　錫　鐡　酥　羚羊角　厚朴¶
　葛粉　附子　天雄　烏頭　蕎麥(地早寒多植甜/蕎苦蕎二種全)¶
　(藉此以生其羚羊角附/子天雄江油縣亦出)¶
<pb:KR2k0008_WYG_070-30b>¶
學校龍安府學(在府治東宋大中祥符間建為州學元/燬本朝洪武三十一年重建今改為府)¶
　(學/)江油縣學(在縣治東元至元中建/本朝洪武五年重建)石泉縣學(在縣/治南)¶
　(本朝洪武初重建/宣徳四年重脩)¶
宫室清暉樓(在府治宋元符/間張覺民作賦)龍遷樓(在府治東一百七/十里梁大通三年)¶
　(李龍遷建後邦人圖其像於樓/元末州治盡燬于兵此樓獨存)吏隱堂(有二一在舊/龍州州倅㕔)¶
　(宋簽判趙衆建冇詩云滿耳江聲滿目山此身疑不/在人寰民含古意村村静吏束刑書日日閒范鎮司)¶
　(馬光俱有和詩一在江油縣西一百/二十里宋司馬光范鎮亦俱有詩)忠正堂(在舊州/治倅㕔)¶
　(宋建有范鎮司/馬光像在焉)止止亭(宋太子中允宇文/之邵建楊公有記)翠峰亭(在/牛)¶
<pb:KR2k0008_WYG_070-31a>¶
　(心山/之側)躡翠亭(在府治北層崖疊嶂中州人/登覽處亦龍陽十景之一也)太白臺(在/牛)¶
　(心山唐李太白嘗讀/書于此遺址尚存)¶
關梁胡空關(在府治西北永樂間置羊昌/鐡蛇黄楊和平大魚共六關)涪水關(在江/油縣)¶
　(東唐/置)松嶺關(在石泉縣廢龍門縣/西北一百七十里)龍橋(在府治東龍/歸寺相對)¶
　永濟橋(在府治西二十五里/以鐵索駕板為之)通駟橋(在府城東南/二百五里)永¶
　豐橋(在江油縣/南三里)石佛橋(在江油縣/南七里)棧閣(在府城東曹/魏遣鄧艾伐)¶
　(蜀置秦隴等閣道一十二處本朝洪武十一/年開設松潘衛又置飛仙等閣道二十五處)¶
寺觀龍歸寺(在府治南五里寺傍有/淵相傳有龍潛其中)天寧寺(在府治南/四十五里)¶
<pb:KR2k0008_WYG_070-31b>¶
　(宋昇明元年/建本朝重脩)大明寺(在江油縣西三十/里宋宣和間建)𤣥真觀(在府/治東)¶
　(一里/許)玉虚觀(在府治東一百七十里重/樓複閣為一方之竒觀)清虚觀(在江/油縣)¶
　(竇圌山元/泰定間建)¶
祠廟李龍遷廟(在牛心山上又有墓在焉龍遷稱藩於/梁有惠於民後人立廟祀之本朝洪武)¶
　(間賜號龍陽李公/之神歲時有祭)唐明皇廟(在府城東二十里明皇/天寳末避亂幸蜀嘗經)¶
　(此後人立/廟祀之)諸葛亮廟(在府城東一百七十里初州人/以魏将鄧艾伐蜀嘗經於此立)¶
　(廟祀之宋知州洪咨䕫毁其廟更祀諸/葛告其民曰母祀仇讐而忘父母也)¶
古蹟舊龍州(在府治東南去江油縣東北三里梁李/龍遷築城於此西魏置州遺址尚存)芍¶
<pb:KR2k0008_WYG_070-32a>¶
　藥戍(在府南九十里本名櫸/溪戍唐永徽中改今名)江油廢縣(在府城/内後魏)¶
　(置為江油郡治隋唐宋/龍州皆治此元省入州)平武廢縣(在府境西魏/置隋屬龍州)¶
　(唐省入/江油縣)方維廢縣(在府境舊曰秦興置建陽郡/隋廢郡改曰方維縣屬龍州)¶
　(唐/省)¶
名宦三國辛昂(魏龍州長史領郡事州帶山谷民俗/生梗昂威惠洽著吏民畏而愛之)南¶
　北朝陸騰(後魏龍州刺史嘗通江油路直抵南秦周/孝文謂之曰此是卿取柱國之日時州人)¶
　(李嗣廣等憑據巖/險騰夜襲破之)裵果(西魏龍州刺史州人張遁等/冦逼州城果擊破之州境清)¶
　(晏/)隋何妥(文帝時龍州刺史有負笈游學者妥皆為/講説教授之又嘗作刺史箴勒於州門)¶
<pb:KR2k0008_WYG_070-32b>¶
　唐雍無逸(大厯中為龍州别駕吐蕃入冦無逸/夜薄其城破之以功封什邡縣男)田昉¶
　(昭宗時為龍州刺史/王建䧟城昉死之)宋宋琪(開寳中知龍州周知人/情尤通吏術淳化中盜)¶
　(起於蜀朝以王繼恩為招安使琪上書言/邊事太宗宻冩其奏令繼恩擇利而行)趙善齡(政/和)¶
　(初知龍州以文學/教民有龍陽十詠)王稱(淳熙末知龍州有治聲/後召為尚書吏部郎)洪咨¶
　䕫(寳慶初知龍州州嵗貢麩金率科鑛户咨䕫曰將/奉上乃厲民乎出官錢市之江油之民嵗戍邊復)¶
　(苦餫饟為請於/制漕司免之)薛嚴(景定間知龍州後因守城有功/賜世襲龍州知州至今子孫守)¶
　(其/職)本朝薛繼賢(洪武間知龍州公勤愛民修舉學校/創立壇塲修建棧道州民愛戴而頌)¶
　(之繼賢/嚴孫)¶
<pb:KR2k0008_WYG_070-33a>¶
人物宋雍繁孫(龍州人紹定四年進/士修文昌宫題名)¶
列女袁氏(龍州人嚴庸妻事舅姑孝姑疾侍湯藥不懈/甚為鄉里所穪永樂間庸補州學生因歸省)¶
　(墜興文棧道溺死袁氏年十八亟趣夫溺處尋屍不/見因大哭夫死無子獨生何為亦投水死尋屍兩月)¶
　(不得後漁人於沙回頭河得二屍同處人/以為節義所感有司上其事旌為貞烈)¶
　　鎮雄府(東至烏撒軍民府界三十里西至烏䝉軍/民府界二百四十里南至烏撒軍民府界)¶
　　　(二十五里北至叙州府珙縣界二百二十里自/府治至南京六千七十里至京師九千二百三)¶
　　　(十/里)¶
建置沿革禹貢梁州之域天文井鬼分野古為屈流大¶
<pb:KR2k0008_WYG_070-33b>¶
　雄甸昔烏蠻之裔阿統與其子芒布居此地其後昌¶
　盛因祖名號芒布部宋置西南畨部都大巡檢使元¶
　至元中置芒布路𨽻烏撒烏蒙宣慰司本朝改為芒¶
　部府初𨽻雲南洪武十六年陞為芒部軍民府𨽻四¶
　川布政司嘉靖中討平土酋改為鎮雄府領長官司¶
　四¶
　歸化長官司　懷徳長官司　威信長官司　安静¶
　長官司¶
<pb:KR2k0008_WYG_070-34a>¶
郡名芒布(以酋/名)¶
形勝山川險阨地勢﨑嶇(雲南/志)苴斗河橫於南勿食料¶
　溪環於北左峙綽忸山右繞硌砌雄(郡/志)地在遐荒(新/志)¶
風俗性勁而愚俗朴而野　男業耕稼婦絶粉黛　子¶
　日貿易(府治西南有䑕街夷人每遇子/日相聚于此貿易以上俱郡志)崇信巫鬼(新/志)¶
山川烏通山(在府北五里夷語首曰烏立曰通謂/山巍然獨峙如人翹首而獨立也)綽忸¶
　山(在府東二十里夷語清氣曰/綽忸謂此山清氣欎然可愛)硌砌雄山(在府西一/百八十里)¶
　(夷語石曰硌鹿曰砌凉曰雄謂此/山之石類鹿而又高聳清凉也)樂安山(在府北二/百二十里)¶
<pb:KR2k0008_WYG_070-34b>¶
　(山有數峰路逕曲折/乃芒部叙州之界山)白水江(在府西北二百八十里/即八匡河却佐溪黃水)¶
　(溪勿食料溪之㑹/流轉流入叙州)納冲河(在府東一十里源出烏通/山麓過府治東南流入苴)¶
　(斗/河)白鳥河(在府東北二十里源出白/鳥地界南流入七星關河)苴斗河(在府南/二十四)¶
　(里源出六丈山箐經阿赫/關合納冲河入七星關河)八匡河(在府西八十里源/出烏撒下流入烏)¶
　(蒙/界)托諾河(在府西南二百五十里流入烏䝉界夷語/松曰托沙石曰諾以此河畔有松樹及沙)¶
　(石故/名)沱泊溪(在府治西源出山/澗下流入納冲河)却佐溪(在府西一百/五十里下流)¶
　(入白/水江)勿食料溪(在府北一百八十里源出/樂安山西流入白水江)黃水溪(在/府)¶
　(東北二百四十里/下流入勿食料溪)八匡泉(在府西一/百五十里)鹹泉(有二俱在/府北一百)¶
<pb:KR2k0008_WYG_070-35a>¶
　(八十/里)¶
土産石𤓰(樹生堅如石故/名善治心痛)麝香　馬　茶　氊　山鷄¶
關梁阿赫關(在府南二十五里乃芒部烏撒/地界本朝洪武二十一年建)¶
　¶
　¶
　¶
　¶
　¶
<pb:KR2k0008_WYG_070-35b>¶
　¶
　¶
　¶
　¶
　¶
　¶
　¶
　明一統志卷七十¶
