# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.915996
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十四
<pb:KR2k0008_WYG_014-1a>¶
欽定四庫全書¶
　明一統志卷十四¶
　　　　　　　　　　　　明　李賢等　撰¶
　　廬州府(東至和州含山縣界一百九十里西至河/南汝寧府固始縣界三百五十里南至安)¶
　　　(慶府桐城縣界一百八十里北至鳯陽府定逺/縣界一百八十里自府治至南京五百一十里)¶
　　　(至京師三千六/百七十七里)¶
　　　(糧九萬三千/九百石零)¶
建置沿革禹貢揚州之域天文斗分野周以前為廬子¶
<pb:KR2k0008_WYG_014-1b>¶
　國春秋時屬舒戰國時屬楚秦為九江郡地漢立廬¶
　江國東漢為合肥侯國仍隸九江郡三國屬魏為重¶
　鎮晉為淮南廬江二郡地宋齊兼屬南汝隂郡梁置¶
　南豫州治合肥後改合州北齊因之兼置北陳郡隋¶
　初始改合州為廬州太業初改廬江郡唐初為廬州¶
　天寳初改廬江郡乾元初復為廬州屬淮南道楊吳¶
　置昭順軍節度南唐改保信軍宋因之屬淮南西路¶
　建炎初為本路安撫司治所元初置淮西總管萬戸¶
<pb:KR2k0008_WYG_014-2a>¶
　府尋改廬州路總管府屬河南行省本朝洪武初改¶
　廬州府直隸京師領州二縣六¶
　合肥縣(附郭本漢舊縣屬九江郡晉屬淮南郡劉宋/改為汝隂縣屬汝隂郡齊屬廬江郡隋復為)¶
　(合肥縣屬廬州唐宋元仍舊本朝因/之又併梁縣地入焉編户六十里)舒城縣(在府城/西南一)¶
　(百二十里本舒國春秋時舒人叛楚即此地秦屬九/江郡漢為龍舒縣地屬廬江郡宋齊為舒縣唐開元)¶
　(間於故舒城置舒城縣屬廬州宋/元仍舊本朝因之編户四十五里)廬江縣(在府城南/一百八十)¶
　(里本漢龍舒縣地屬廬江郡晉因之梁始置廬江縣/及置相州隋屬廬州宋割屬無為州元仍舊本朝改)¶
　(今屬編户/二十里)無為州(在府城東南二百八十里商時巢/國地漢為廬江郡居巢臨湖襄安)¶
<pb:KR2k0008_WYG_014-2b>¶
　(三縣地隋以襄安省入巢縣置無為鎮宋置無為軍又/増置無為縣元置無為路後改無為州夲朝因之以)¶
　(無為縣省入編户/四十五里領縣一)巢縣(在州城北九十里本古巢伯/國書成湯放桀于南巢春秋)¶
　(時楚人圍巢皆此地秦為居巢縣漢晉因之梁為蘄/縣隋省入襄安縣唐初置巢州尋改巢縣宋初廢為)¶
　(鎮尋復為縣又置鎮巢軍元陞為州後復/為縣屬無為州本朝因之編户二十里)六安州(在/府)¶
　(城西一百八十里本古六國禹封臯陶之後於此春/秋為六蓼國地漢為六安國治六縣後為盛唐縣屬)¶
　(廬江郡晉改為六安縣隋改霍山縣唐置霍州復廢/州改霍山為盛唐縣五代晉改来化縣後復為盛唐)¶
　(縣宋為六安縣政和中陞六安軍初屬夀春府後屬/安豐軍元為六安州屬廬州路本朝洪武中割屬鳯)¶
　(陽府以六安縣省入後改/今屬編户五十里領縣二)英山縣(在州城西南四百/里本蘄州羅田縣)¶
<pb:KR2k0008_WYG_014-3a>¶
　(東鄉地宋淳祐間立鷹山寨咸淳初更名英山因立/為縣屬六安軍元屬六安州本朝因之編戸二十四)¶
　(里/)霍山縣(在州城西北一百七十里本六安州地故/埠鎮𢎞治間析置縣賜名霍山屬六安州)¶
　(編户一/十里)¶
郡名廬江　合肥(俱漢/名)金斗(舊志合肥號金斗以其/分野入斗度獨多故也)¶
形勝南臨江湖北達夀春(魏滿/寵云)淮西重鎮(宋鄭集文廬/為淮西重鎮)¶
　(封疆三百里户/口亦數萬計)龍眠蟠其前紫荆跨其北(廬州新/城記)淮¶
　右襟喉之地江北視為脣齒(同/上)一道都㑹地大以要¶
　(宋葉祖洽/三至堂記)腹巢湖控渦頴膺濡須枕潜皖(宋韓元吉/風鶴亭記)¶
<pb:KR2k0008_WYG_014-3b>¶
　南聨舒蘄北接和廬(無為州秀/溪驛記)臨濡水上源誠淮江¶
　津要(寰宇/記)¶
風俗人性躁勁風氣果決(隋地/理志)尚淳質好儉約(同上其/俗頗尚)¶
　(淳質好儉約喪祀/婚姻率及於禮)人物語音風土茂明皆勝淮左諸¶
　郡(廬江/志)人性淳厚好學務本(無為圖䇿人性淳厚好/學務本畏犯法而少鬪)¶
　(訟無吳楚/勁悍之風)俗尚氣力人習戰鬭(晉伏滔/正淮論)稍事詩書多¶
　業農賈(元廬/州志)尚勇力文辭巧而少信(元六/安志)¶
山川大蜀山(在府城西二十里爾雅釋云蜀者獨也此/山孤立卓秀無岡阜聫屬故名宋董淳有)¶
<pb:KR2k0008_WYG_014-4a>¶
　(賦山之西又二十里/有山差小名小蜀山)雞鳴山(在府城西北四十里肥水/所出上有龍井又英山)¶
　(縣治後亦/有雞鳴山)石佛山(在府城西五十里/山頂有三石佛像)青陽山(在府城/東六十)¶
　(里巢湖西北元余闗嘗讀書山中/題其室曰青陽新安程文作記)方山(在府城東六/十里山頂四)¶
　(平故名又舒城縣南五十里亦有/方山相傳宋方統制嘗避兵其間)龍泉山(在府城東/六十里山)¶
　(出泉四/時不涸)紫蓬山(在府城西南七十里上有/漢李陵廟又名李陵山)四頂山(在/府)¶
　(城東南七十里俯瞰巢湖上有四峯特起亦名四鼎/山相傳魏伯陽煉丹之所丹成以白犬試之即仙去)¶
　(唐羅隠詩勝境天然别精藍在畫圖一山分四頂三/面瞰平湖張彦脩詩翠巒齊聳壓平湖晚緑朝紅畫)¶
　(不如寄語商山閒四/皓好来各占一峯居)姥山(在府城東南一百里巢湖/中居合肥巢廬江三邑之)¶
<pb:KR2k0008_WYG_014-4b>¶
　(間一名聖女山/上有太姥廟)孤山(在府城東一百里巢/湖中其山突然孤起)浮槎山(在/府)¶
　(城東八十里俗傳此山自海上浮来昔有梵僧過而/指曰此耆闍一峯也梁武帝女為尼於山建道林寺)¶
　(釋用孫詩云山為浮来海莫沉蕭梁曽此布黄金梵/僧親指耆闍路帝女歸傳達磨心地控好峯排萬仞)¶
　(澗餘流水落千尋靈蹤斷處人何在日夕雲霞望轉/深山頂有泉極甘美宋嘉祐中郡守李不疑飲之甚)¶
　(甘以遺歐陽修作記云浮槎山或曰浮闍山或曰浮/巢山其上有泉自前世論水者皆弗道余嘗讀茶經)¶
　(愛陸羽善言水後得張又新水記載劉伯芻李季卿/所列水次第以為得之扵羽然以茶經考之皆不合)¶
　(及得浮槎山水然後益以羽為知水者浮槎與龍池/山皆在廬州界中較其水味不及浮槎逺甚而又新)¶
　(所記以龍池為第十浮槎之水/棄而不録以此知其所失多矣)黄山(在府城東一百/二十里接巢縣)¶
<pb:KR2k0008_WYG_014-5a>¶
　(界山有三百六十峯周回約二百/里四時泉出不涸俗呼為龍泉山)蓮花山(在府城西/一百里絶)¶
　(頂有鑿成石/蓮花故名)龍穴山(在府城西一百三十里上有張/龍公祠宋歐陽修集古録載張)¶
　(龍公碑云張路斯潁上人唐景龍中為宣城令生九/子嘗語其妻石氏曰吾龍也蓼人鄭祥逺亦龍也吾)¶
　(屢與戰未勝明日取決可令吾子射繫鬛以青綃者/鄭也絳綃者吾也遂射青綃者鄭怒投合肥西山以)¶
　(死今龍穴山是也盖山之東南隅有穴土人以山有/一池又呼為龍池山張又新水記以此池水為天下)¶
　(第十池旁有廟鄉/人嵗旱於此禱雨)春秋山(在舒城縣南三十五里相/傳唐貞元中有二禪子脱)¶
　(解於此遺骨嘗存其来也實春秋之月遂以名山上/有宋李公麟讀書堂洗硯池又有望湖尖鳯凰臺仙)¶
　(人峯仙人跡絶頂/有洞可容數十人)王姥山(在舒城縣南三十里昔有/王姥脩行於此白鹿啣花)¶
<pb:KR2k0008_WYG_014-5b>¶
　(以獻近此/有栲姥山)鹿起山(在舒城縣東南三十里昔有名僧過/此一鹿自山出僧即其地以化山)¶
　(有南嶽行祠祠前/有試心臺洗劔池)響山(在舒城縣南二十五里相傳/過其下者嘗聞山中有聲如)¶
　(鼓/)馬鞍山(在舒城縣南三十/五里以形似名)梅福山(在舒城縣西七/十里亦名梅山)¶
　(舊傳梅福尉南昌棄官/隠於此上有梅仙洞)鼓樂山(在舒城縣南八十里/與法華山相對舊傳)¶
　(梁武帝未有嗣寳誌云有髙人隠此山中三生/前乃伶官作樂可致後生昭明太子以是得名)龍眠¶
　山(在舒城縣西南八十里形若卧龍宋龍眠居士李/公麟以此山為號元爕理溥化嘗繪為圖虞集詩)¶
　(爕侯起髙科得邑舒水上民淳事稀簡田野甚夷曠/戰爭遺迹泯山水良足賞幽棲南昌尉英爽赤壁將)¶
　(古仙家白雲美人化黄壤岧岧龍眠山一士獨可尚/高懐托千載妙畫極羣象向来讀書䖏春雨草木長)¶
<pb:KR2k0008_WYG_014-6a>¶
　(夷猶昔賢逺瑤席共來饗彈琴坐終日微泉散清響/来者安可期徘徊以怊悵畫圖記彷彿聊以慰遐想)¶
　三角山(在舒城縣西一百二十里峯有三角故名又/名多智山以其水清潤飲之能使人聰明博)¶
　(敏/)百藥山(在廬江縣南一十里相/傳唐李百藥嘗到此)冶父山(在廬江縣/東北一十)¶
　(里舊為冶鑄之所山勢峻峭峯巒森密自麓至/顛幾五里餘有三百六十四凹上有羅漢壇)金牛¶
　山(在廬江縣西北三十里相傳/有金牛裂土而出其坑尚存)崑山(在廬江縣南四/十里産礬又名)¶
　(礬/山)栭山(在廬江縣西四十八里栭小栗也/山多小栗因名山頂有井曰天井)福泉山(在/廬)¶
　(江縣南五十里山下有/泉飲之可以愈疾故名)紫芝山(在無為州城西南山/本土岡宋皇祐間生)¶
　(紫芝三百五十夲郡守茹孝標獻/於朝舊有平山堂及紫芝亭已廢)朝喜山(在無為州/西北四十)¶
<pb:KR2k0008_WYG_014-6b>¶
　(里值嵗旱晨有/雲氣是日必雨)吕泉山(在無為州西北四十里舊名/石膏山上有泉世傳吕洞賔)¶
　(於此挿劔/泉忽湧出)軒車山(在無為州西北五十里/宋王藺退居之别墅)銀瓶山(在/無)¶
　(為州西北五十里一峯/特起狀如銀瓶故名)白石山(在無為州西北五/十里上有龍湫)毛¶
　公山(在無為州西六十里山之陽有毛公/洞石壁盡刻毛詩然不知何時所刻)胡避山(在/無)¶
　(為州西六十里舊名孤鼻山宋紹興初/郡人王之道保聚其上羣冦不能破)天井山(在無/為州)¶
　(西九十里山頂二泉左曰黄龍右曰/白龍故又名雙泉山下有楚雲洞)三公山(在無為/州西南)¶
　(一百二十里接廬江縣界山有三/峯宋楊傑詩白雲鎖斷三山峯)九卿山(在無為州/西南一百)¶
　(二十里接廬江縣界山有/九峯上有仙人煉丹臺)卧牛山(在巢縣治後以形/似名相傳巢父許)¶
<pb:KR2k0008_WYG_014-7a>¶
　(由嘗隠/於此)半湯山(在巢縣東北一十五里有二泉名半/湯池一冷一熱合流其初冷熱仍異)¶
　(數里之外始相混魚自冷泉觸熱則亟回唐/羅隠詩飲水魚心知冷暖濯纓人足識炎涼)八公山¶
　(在巢縣西北一十八里上有漢淮南王廟王名安好/神仙有八公鬚眉皓白詣門希見門人曰吾王好長)¶
　(生先生無駐衰之術未敢聞八公咸變為童白日升/天遺藥在器雞犬䑛之皆飛去宋王安石詩淮山但)¶
　(有八公名鴻寶燒金竟不成身與/神仙守都厠何能雞犬得長生)七寳山(在巢縣東/南三十里)¶
　(曹魏時濡須山為東闗七寳山為西闗上有/烟霞亭唐杜甫詩蘭若山髙處烟霞障幾重)大秀山¶
　(在巢縣南三十里峯巒秀麗宋楊傑詩/水入平湖千里逺山横大秀一峯高)踟蹰山(在巢/縣南)¶
　(三十七里左傳楚子觀兵於坻箕山又陳荀/朗破郭元建於踟蹰山盖坻箕踟蹰音相近)居巢山¶
<pb:KR2k0008_WYG_014-7b>¶
　(在巢縣南六十里其溪谷中有石/研之如墨舊名墨山唐改今名)亞父山(在巢縣東/八十里亞)¶
　(父范増也増居/此山之陽故名)金庭山(在巢縣北九十里舊名紫微/山即道書所謂第十八福地)¶
　(乃王子喬登仙處上有金庭洞下有紫微玉蘭二洞上/相連又有杏花泉宋阮美成詩蕭蕭葉下曉風寒日)¶
　(金庭恰一竿行遍杏花泉/畔路紫雲深處見星壇)武陟山(在六安州西二十/里漢武帝南巡至)¶
　(灊山樅陽作歌而回/登封霍嶽道經此山)洪家山(在六安州東南七十里/有寨四圍石崖險峻宋)¶
　(紹興中嘗有洪氏/率里民保聚於此)通光山(在六安州東南七十里/山有穴穿透如月之狀)九¶
　公山(在六安州西南七十里山/頂有九石柱其狀如人)三洄山(在六安州西/南一百里又)¶
　(名三曲山中有小港通故步鎮山隨水勢縈迴/三灣東北二十里名梅子嶺可容數十萬人)董靖¶
<pb:KR2k0008_WYG_014-8a>¶
　原山(在六安州南一百二十里有寨山原平敞周圍/有小徑相傳宋紹興間里民董靖避兵於此)¶
　祖家山(在六安州西南一百三十里形勢/髙昻宋紹興間民多避兵於此)文家山(在/六)¶
　(安州西南一百四十/里亦居民避兵之所)甄家山(在六安州西南一百六/十里相傳有甄氏女於)¶
　(此得道白/日飛昇)陶成忠山(在六安州西南一百七十里山/有古徑﨑㠊而上傍多林木藤)¶
　(蔓掩蔽相傳有陶鐡鎗者/嘗屯於此不知何時人)天人山(在英山縣北三十/里險峻有寨宋鄉)¶
　(民嘗避/兵於此)英山(在英山縣東五十里其山峯巒峭拔秀/麗上有井井上常有雲氣望之罕見見)¶
　(之其年/必豐)樓子山(在英山縣東北七/十里上有山寨)多雲山(在英山縣/西北一百)¶
　(里接羅田縣界山有九井/嵗旱居民禱雨雨可立竢)霍山(在霍山縣西北五里/一名衡山一名天柱)¶
<pb:KR2k0008_WYG_014-8b>¶
　(漢武帝南巡至盛唐以南嶽衡山逺阻乃移嶽神於/霍而祀馬又名南嶽山山頂有天池龍湫風洞嶽井)¶
　(試心崖凌霄樹又有渌水池旱不乾澇不溢宋曹灼/詩七千七百七十丈丈丈藤蘿勢入天未必展来空)¶
　(似翅不妨開去也成蓮月將河漢分巖轉僧與龍/蛇共窟眠直是畫工須閣筆況無名畫可流傳)卓¶
　筆峯(在舒城縣西一百二十里以形似名本朝顧琛/詩卓立羣峯迥不羣中書未必盡如君濡来河)¶
　(漢三更露掃破虛空一片雲神有巨靈方可把族非/毛頴不須分翰林子墨能如此擬賦長楊更作文)¶
　棲鳯嶺(在廬江縣東三十里/俗傳嘗有鳯棲於此)八仙巖(在六安州南六/十里相傳昔有)¶
　(八仙人經/此因名)水簾洞(在廬江縣玉虛觀相傳魏/左慈嘗喝石以塞洞口)吕仙洞¶
　(在無為州西北六十里有石泉藥臼/世傳唐仙人吕洞賔曽扵此擣藥)王喬洞(在巢縣/北九里)¶
<pb:KR2k0008_WYG_014-9a>¶
　(相傳王子喬學仙於此洞可容三百人前有仙人手/迹後有朱熹嘗逰到此六字刻於石宋阮美成詩雙)¶
　(鳬飛去舊巖開松老雲閒鶴不回惟/有桃花與流水自隨春色出山来)崔仙洞(在巢縣/南三十)¶
　(里崔仙年六十餘雖隆冬盛寒/常浴澗中其石牀藥臼尚存)白龍洞(在巢縣西北/四十里嘗有)¶
　(白龍出/入其中)巢湖(在巢縣西一十五里一名焦湖周圍四/百餘里港汊大小三百六十占合肥舒)¶
　(城廬江巢四邑之境漢永平中湖嘗出黄金郡國志/昔有巫言居巢縣門石龜口出血當陷為湖未幾有)¶
　(人以豬血戱塗之巫見之驚走地果陷又青鎖髙議/古巢一日江水暴漲尋復故道溝有巨魚萬斤三日)¶
　(乃死合郡皆食之獨一姥素好善不食忽有老叟曰/此吾子也不幸罹此禍汝不食其肉吾將厚報之東)¶
　(門石龜目赤城當陷姥日徃視有稚子欺之以朱傅/龜目姥見忽登山而城陷為湖宋劉攽詩天與水相)¶
<pb:KR2k0008_WYG_014-9b>¶
　(通舟行去不窮何人能縮地有術可分風宿霧/疑深墨朝曦浴嫩紅四山千里逺晴晦已難同)白湖¶
　(在廬江縣東北三十里周迴七十餘/里跨六鄉與巢湖相連流入大江)百萬湖(在無為/州明逺)¶
　(樓/下)金斗河(源出雞鳴山東流至府城自西水闗流/入城中至東門外厯金斗驛流入巢湖)店¶
　埠河(在府城東四十里/水出圓疃通巢湖)金城河(在府城西/九十里)三河(在府/城南)¶
　(九十里其源有三/合而為一入巢湖)裕溪河(在無為州東一百二十里/源出巢湖東流入大江)¶
　桃林河(在無為州東源出太/平山東流通裕溪河)石塞河(在舒城縣西一/百里自陽山下)¶
　(發源有石塞/河中故名)柘臯河(在巢縣西北源出合肥縣浮槎/山流入巢湖金烏珠入冦宋劉)¶
　(錡敗之/於此)淠河(在六安州西一名白沙河本泚水出/霍山北迤邐流從安豐界入於淮)馬¶
<pb:KR2k0008_WYG_014-10a>¶
　柵河(在六安州東八十里相傳河水/忽泛石馬二至古寺柵道而止)肥水(在府城南/七十五里)¶
　(水出雞鳴山北流二十里分為二其一東南流入巢/湖其一西北流入淮水爾雅歸異出同曰肥晉謝𤣥)¶
　(破符堅梁韋叡堰水/以灌合肥皆在此)濡須水(在巢縣治南一名天河/水俗呼馬尾溝源出巢)¶
　(湖東流經亞父山又東北注于江漢建安中曹操與/孫權相拒於濡須月餘權與操書曰春水方生君宜)¶
　(速去操/乃還)桃溪(在舒城縣北三十五里發源/自六安州界河流入巢湖)繡溪(在廬/江縣)¶
　(西五十里發源馬槽山下西日映之紋如錦繡其水/繞城而下經昇仙橋匯為黄陂湖又東流入于江宋)¶
　(王之道詩畫橋雕檻接招提新有幽人榜繡溪十頃/淨明天上下兩奩光映水東西飛樓湧殿參差見古)¶
　(木脩篁咫尺迷此景此時/君信否縁楊隂裏囀黄鸝)錦繡溪(在無為州治西南/即雙溪一名錦繡)¶
<pb:KR2k0008_WYG_014-10b>¶
　(池宋楊傑詩十里喧闐錦繡川鞦韆人徤趂/飛鳶花明栁暗丹青國日薄雲濃水墨天)黿潭(在/府)¶
　(城西北/百步)龍潭(在府城東北故梁縣治後相傳蜃母所/居每山水乍溢有物自江而入或露頭)¶
　(角羣魚從之遡流而上/漁者隨捕之所獲倍常)金雞潭(在舒城縣深十餘丈/魚鱗不容俗傳以為)¶
　(金雞啖之人或有/見龍㳺泳其中者)箏笛浦(在府城内后土廟側漁人/嘗夜聞筝笛聲及香氣氤)¶
　(氲相傳曹操/溺妓舟於此)藏舟浦(在府城西北隅魏張遼拒孫權/鑿此浦以藏戰艦浦有金沙灘)¶
　(唐刺史杜公作斗門引肥水於浦内島嶼縈迴花竹蔥/蒨宋郭祥正詩花島可憐春自媚栁州遙覺月微明)¶
　小吏港(在府境漢建安中府小吏焦仲卿妻劉氏為/姑所逐自誓弗嫁其家逼之乃投水死仲卿)¶
　(聞之亦自縊於庭樹唐李白詩孔雀東飛何處棲廬/江小吏仲卿妻為客裁縫君自見城烏獨宿夜空啼)¶
<pb:KR2k0008_WYG_014-11a>¶
　飲牛港(在巢縣東門外亦名洗耳池相傳許由/嘗引牛抵此見洗耳者由不引牛而去)聽書¶
　港(在巢縣西北五十里相/傳昔有儒士讀書於此)鐵闌井(在府城中舊/嘗鑄鐵為闌)狀元¶
　井(在府學宋馬亮為郡學/生擢進士第一因名)孤井(在舒城縣西一百五/十里俗名孤井源又)¶
　(有龍井三曰風井曰雷井/曰雨井遇旱禱雨多應)左慈井(在廬江縣治南相/傳魏左慈嘗置丹)¶
　(一粒於井中宋政和間每清/夜氣肅輒紅光燁然燭天)仙人井(在無為州東北/三里冬夏不竭)¶
　(相傳唐吕洞賔嘗過此取/水飲今石闌上跪迹尚存)亞父井(在巢縣治後亞/父即范増也)湯¶
　泉(在舒城縣西南七里冬夏常熱可以烹茶又/英山縣東西亦有湯泉二四時沸騰不竭)太守¶
　泉(在無為州城内舊景福寺/宋米芾詩甘泉如惠山)笑泉(在無為州西北五/十里又名呂泉舊)¶
<pb:KR2k0008_WYG_014-11b>¶
　(傳唐吕洞賔憩此卓劔泉忽湧出石底纍纍/如貫珠人有笑謾泉益滚沸故俗呼笑泉)金斗池¶
　(在府治按天文一星在南斗曰合肥對九江星夾輔/黄道而合肥入斗度最多故號金斗池之名亦此義)¶
　白公池(在府城東故梁縣地春秋時/白公屯兵于此又有白公城)飲馬池(在廬江/縣西四)¶
　(十里相傳漢末/曹操飲馬於此)南池(在無為州城南宋滿維端詩偃/月城西錦繡川回環亭樹曲池)¶
　(邉藍輿蠟屐閒投入竹塢花溪信步前照日寒梅融/素艶拂波垂栁弄輕煙東君已放春消息為賦尋芳)¶
　(第一/篇)墨池(在無為州治内西北宋米芾為守日所鑿/池中蛙聲聒人芾取瓦書押字投之自是)¶
　(蛙不鳴有芾/書墨池二字)嘉蓮池(在無為州治北池中紅/蓮彌望舊生□蔕故名)西塘(在/廬)¶
　(江縣西三十五里/溉田四百餘頃)潤州塘(在英山縣北延袤數丈相/傳謂潤州水漲則塘水滿)¶
<pb:KR2k0008_WYG_014-12a>¶
　(而不流消則/淺而不竭)七門堰(在舒城縣西漢羹頡侯劉信/築魏劉馥復脩之利民甚博)□¶
　□堰(在舒城縣南/亦劉信所築)烏羊堰(在舒城縣南一十五里與/七門□□三堰共溉田二)¶
　(萬餘/畆)鵲尾渚(在舒城縣治西北舊有鵲亭按左傳楚伐/吴吳人敗諸鵲岸杜預注舒城鵲尾渚)¶
　(是/也)花平澗(在府城南/七十里)鐡索澗(在府城北西公村澗東/窮處一潭甚深雖旱不)¶
　(竭舊傳嘗有/鐵索見水際)逃蛟澗(在霍山北相傳淠河有蛟為/人害楚公子芊乙射走之)尋¶
　騾澗(在六安州西四十里相傳有道人騎騾息樹下/騾走不知所之尋至此澗騾遂入水道人亦從)¶
　(而/沒)獨龍澗(在六安州西五十里相/傳昔有一龍從此出)¶
土産茶(六安/州出)紙(英山/縣出)石斛(合肥/縣出)礬(廬江/縣出)¶
<pb:KR2k0008_WYG_014-12b>¶
公署廬州衛(在府治東洪武元年立合肥衛三年/改廬州守禦千戸所十三年改建衛)六安¶
　衞(在州治東南吳元年建洪武三年改/六安守禦千户所二十二年仍改衛)¶
學校廬州府學(在府治東宋/乾道中建)無為州學(在州治西南/宋皇祐間建)六¶
　安州學(在州治東元/大徳中建)合肥縣學(在府城舊三賢書/堂右元至元間建)舒¶
　城縣學(在縣治西元至元間遷於城外虞集有明/倫堂記已上五學俱夲朝洪武初重建)廬¶
　江縣學(在縣治東洪/武七年建)巢縣學(在縣治西宋紹熈間/建夲朝洪武初重建)英¶
　山縣學(在縣治西洪/武三年建)霍山縣學(在縣治東𢎞/治己夘建)¶
書院包公書院(在府城南香花/墩上𢎞治間建)文翁書院(在無為州儒/學前内有文)¶
<pb:KR2k0008_WYG_014-13a>¶
　(翁祠及/碑記)龍眠書院(在舒城縣治東宋李公麟讀書/處蘇軾黄庭堅嘗往来於此)三¶
　賢書院(在合肥縣治東祀宋/包拯馬亮王希吕)毛公書院(在廬江縣東/北七十里嘉)¶
　(靖初即漢毛義/讀書故址建)¶
宫室鎮淮樓(在府城東鎮淮橋南宋/少保郭振改為譙樓)五鳯樓(在府城上/唐天祐中)¶
　(張崇築城創樓鳯/集其上因以紀瑞)九華樓(在無為州移風門上亦名/南樓宋米芾建江之南九)¶
　(華諸峯屹然相向故名楊傑詩此樓此景他州無山/川形勢吞三吳惟憑詩老寫竒勝縱有畫筆難工夫)¶
　(此樓此景他州無天高水濶連平蕪緑楊深處杏花/發日暖數聲山鷓鴣此樓此景他州無闌杆倚遍還)¶
　(躊躇主人有酒且共/醉驪歌不用催行車)稻孫樓(在無為州大安門上宋/米芾秋日登樓燕集見)¶
<pb:KR2k0008_WYG_014-13b>¶
　(田之禾青可愛問諸老農曰稻孫也稻/已檴得雨復抽餘穗芾喜而名其樓)明逺樓(在無/為州)¶
　(楚澤門上與羣山觀連接/下臨百萬湖宋米芾建)稽古閣(舊在府學㦸門前/宋安撫翟朝宗遷)¶
　(於學舎/之後)聚山閣(在無為州治宋建阮美成記謂閣上/見羣山聚列惟二山為最銀瓶之深)¶
　(秀則喬松所居寳峯之/壯嶮則吳魏所守也)五雲閣(在無為州城内闤闠/中五雲叟陳明所建)¶
　(也/)中和堂(在府治宋時建此堂之/復有凝香雙瑞二堂)三至堂(在府治西/宋陳堯佐)¶
　(三守是邦故以名/堂葉祖洽作記)至㳺堂(在無為州治宋嘉祐中建/楊傑詩人孰不好㳺外物)¶
　(嘗未備佳勝窮山海紛華樂朝市不知務内觀未得/㳺之至達士靡闚牖天道已昭熾六合極周流萬化)¶
　(覽要/㑹)雲錦堂(在無為州治有池植荷花取韓退/之撑舟昆明度雲錦之句為名)仰高¶
<pb:KR2k0008_WYG_014-14a>¶
　堂(在無為州治東宋郡/守米芾建自撰記)萬卷堂(在無為州天慶觀西/宋李景仙藏書於此)¶
　(多祕閣所無者以其半進于朝楊傑詩偃月仙翁羽/化初玉京推下紫雲車旌幢杳入三清路樓閣空餘)¶
　(萬卷/書)衣錦亭(在府治東宋馬亮歸守鄉郡/因創此亭通判張君房作記)飛霞亭(在/舒)¶
　(城縣東城上宋李公麟隠居之/所下有清心池蘇軾為賦詩)山隠亭(在廬江縣左/慈嘗居其處)¶
　(故/名)挹秀亭(在無為州繡溪上宋太守滿維端詩林露/波光秀可餐登臨都付一亭間坐違世路)¶
　(塵埃逺靜入湖天日月間對岸鶯花迷閬苑隔煙/洲溆切蓬山習池勝事無多較只負襄陽倒載還)孔¶
　臺(在巢縣西槖臯鎮狀如圓壇可容千/人俗傳宣聖與羣弟子嘗憩於此)拜郊臺(在六/安州)¶
　(西八十五里相傳漢/武帝南巡至此望祀)教弩臺(在府城懐徳坊魏曹操/所築教强弩以禦吳舟)¶
<pb:KR2k0008_WYG_014-14b>¶
　(師後呼為/明教臺)避暑臺(在廬江縣舊傳曹操/攻吳避暑休兵於此)明逺臺(在府/城東)¶
　(北七十里迴環皆水中有一洲劉宋鮑明逺嘗讀書/於此後人因以名臺宋張持正即其故址建俊逸亭)¶
　義門臺(在府城西一十八里唐萬敬儒三世同居親/亡廬墓大中間詔表其門後人因以名臺)¶
　節婦臺(在府治宋包拯舊第節婦拯冡/嗣繶之妻崔氏也後有祠堂)四望臺(在無/為州)¶
　(治宋滿維端所築有詩疊石層髙暗緑苔茂林深處/獨崔嵬花隂竹影重重見山色川光面面来通夕闌)¶
　(杆隨月倚納涼忩户趂風開躊躇/觸目堪吟賞倍費登高賦詠才)釣魚臺(在無為州/東北一名)¶
　(濡須口其石屹然舊傳浮丘伯釣魚之所一在廬江/縣有磯臨河云左真人垂釣處宋楊傑詩沙鳥重歸)¶
　(迷戰島釣磯/空自憶浮丘)同食館(在府治唐元和中刺史/路應求建韓愈為作記)璇淵館¶
<pb:KR2k0008_WYG_014-15a>¶
　(在舒城縣南七里宋元符/間李公麟建自為記序)宿雲軒(在巢縣金城寺宋/王之道詩雲来不)¶
　(吾拒雲去/不吾追)寳晉齋(在無為州治宋守米芾建有/晉人法書碑刻函壁間因名)金斗¶
　門(在府治東北乃古合/肥城門遺址尚存)¶
闗梁冷水闗(在廬江縣西三十里兩山夾道/如門相傳三國曹魏設隘於此)北峽闗(在/舒)¶
　(城縣南四十五里南屬/安慶為入蘄黄之路)東闗(在巢縣東南四十里天/下有事乃必爭之地吳)¶
　(魏嘗相/持於此)西闗(在巢縣東南三十里/三國吳魏相持於此)九井鎮　桃城鎮¶
　(俱在舒城縣/北二十五里)清水鎮(在故梁縣北六十里宋開/禧中用兵濠州橋治於此)龍眠¶
　山寨　石索山寨(俱在舒城縣山險有/水各可容數千人)飛騎橋(在明/教臺)¶
<pb:KR2k0008_WYG_014-15b>¶
　(東舊名逍遥津橋吴孫權為魏將張遼所襲乗駿馬橋/上津橋橋板徹丈餘超度得免宋李育詩馬犇津橋)¶
　(半徹洶洶有聲如地裂蛟怒横/飛秋水空鶚驚徑度秋雲缺)嵗豐橋(在明教臺南/又名九獅橋)¶
　(舊有石闌杆/刻獅子九)鎮淮橋(在鎮淮樓北/今呼為市橋)迴龍橋(在府城徳/勝門内相)¶
　(傳魏曹操與吳相/持於此迴馬故名)擲盃橋(在廬江縣治南相傳魏曹/操忌左慈設䲴酒飲之慈)¶
　(抽簮劃酒盃中斷飲訖擲盃空中動/搖似飛鳥狀人皆仰視忽失慈所在)玉欄橋(在巢縣/西北六)¶
　(十里古以白石為欄/如玉今名槖臯橋)雙龍橋(在六安州東四十里相/傳唐張路斯鄭祥逺二)¶
　(人化為龍/戰於此)¶
寺觀明教臺寺(在府治東唐大厯/間建内有鐵佛像)地蔵寺(在府治東北/宋淳熙間建)¶
<pb:KR2k0008_WYG_014-16a>¶
　景福寺(在無為川治西/唐貞觀間建)觀音寺(在六安州治南唐武/徳間建舒城縣治西)¶
　(亦有觀音寺唐永頁初建巳/上五寺俱夲朝洪武初重修)福泉寺(在府城内唐羅/珦微時嘗投寺)¶
　(隨飯後歸守鄉郡題詩僧房壁曰二十年前此布衣/鹿鳴西上虎符歸故時賔從諳前事到處松杉長舊)¶
　(圍野老共遮官路拜沙鷗遙認隼旟飛/春風一宿琉璃殿惟有泉聲愜素機)金剛寺(在廬/江縣)¶
　(治東南/唐建)定林寺(在巢縣治東北宋乾道中建/二寺俱夲朝洪武中重修)長石寺¶
　(在英山縣治西北宋延/祐初建元燬本朝重修)梓潼觀(在府城内洪武/初因舊址建)崇德¶
　觀(在無為州治東宋建舊名羣山/觀夲朝洪武初重建改今名)佑聖觀(在六安州/治東元大)¶
　(徳間建本朝永樂中災惟/真武像巋然獨存尋復建)玉虛觀(在廬江縣治南又/號南臺觀相傳漢)¶
<pb:KR2k0008_WYG_014-16b>¶
　(末左慈/居此)紫微觀(在紫微山宋縣令阮美成斥大之湖/山重複巖谷幽閟三峯峙於前兩洞)¶
　(擁於後美成詩湖上西風折葦廬小橋斷岸/栁疎疎誰人肯出丹青手寫作金庭煙水圖)冲虛觀¶
　(在霍山元至大間/建本朝初重修)¶
祠廟女媧廟(在府城東北梁縣鄉宋邵拱詩八/卦初成代結繩補天當日更功深)臯陶祠¶
　(在六安州治東騰霄坊有碑記禹/封臯陶之後於英六故有祠存)申將軍廟(在府城/東北梁)¶
　(縣鄉昔楚白公作亂楚王以申明為將軍伐之白公/懼執明父諭明退師明以既受君命當移孝為忠追)¶
　(敗之白公怒殺其父楚王欲賞明明曰我有/定國之功而有害父之恥遂自刎人為立廟)七門廟¶
　(在七門堰上宋劉攽記有云子為廬州從事至舒城/觀所謂七門三堰者實魏揚州刺史馥所造包君郭)¶
<pb:KR2k0008_WYG_014-17a>¶
　(為縣主簿謂予曰馥信有功然吾問於耆老而得羮/頡侯信焉信為始基至馥時廢而復修耳先王之典)¶
　(有功及民則祀之若信者抑可謂有功者乎昔髙帝/之起宗昆弟之有材能者裂地為王獨信區區僅得)¶
　(封侯而能勤心於民以興萬世之利周公之書曰民/功曰庸籍使信生當周公之世其受賞非賈濞之所)¶
　(敢望矣夫事有可繼君子繼之不必其肇於已而後/為功也若劉刺史起於三國亂亡之餘烝庻掃地顧)¶
　(獨以農為先事功一立迄今/長存雖曰脩舊是可謂功矣)魏武廟(在無為州祀魏/武帝操宋郭祥)¶
　(正詩濡須山頭祠魏武炫轉紅裳按神鼓蘋藻盈筐/酒滿尊呼吸風雷激春雨田疇髙下春雨平操牲飲)¶
　(酒羅中庭吞吳成□還/歸晉血食猶參社鬼靈)太姥廟(在巢湖中姑山上唐/羅隠詩臨塘古廟一)¶
　(神仙綉幌花容色儼然為逐朝雲来此地因隨暮雨/不歸天眉分初月湖中鑑香散餘風竹上煙借問邑)¶
<pb:KR2k0008_WYG_014-17b>¶
　(人沉水事已經/秦漢幾千年)居巢子祠(在巢縣學唐劉知幾封/居巢子故邑人祀焉)五¶
　賢祠(在府學舊有三賢祠在合肥縣學元建祠宋包/拯馬亮王希吕本朝正統初改建於此増祀漢)¶
　(文翁元余闕/為五賢祠)仇公祠(在六安州城西正徳間文安賊/攻城仇鸞奉命來平之故祀)¶
　喬張廟(在府治東宋紹興間酈瓊叛統制官喬仲/福張璟以不從亂被害後人因立廟祀之)旌¶
　忠廟(在府之定林宋紹興末金主亮南侵統制姚興/與金人遇於尉子橋麾兵力戰手殺數百人既)¶
　(而父子俱死事間即其砦立廟及復淮西又立廟戰/所賜額旌忠初興以四百騎當金人十數萬金人相)¶
　(謂曰有如姚興者/十輩吾屬敢前乎)¶
陵墓臯陶冡(在六安州城東一十里臯陶/子孫封英六故有墓在焉)宛春冡(在廬/江縣)¶
<pb:KR2k0008_WYG_014-18a>¶
　(東北左傳楚子玉使宛春告於/晉晉先軫拘宛春於衛以怒楚)范増冡(在巢縣/治後)廬江¶
　王墳(在廬江縣東三十里有梅山遇/風雨晦㝠即聞音韻如金石)羹頡侯墓(在舒/城縣)¶
　(西北三十五里/俗呼為舒王冢)周瑜墓(在廬江縣東一十里安豐鄉/瑜三國時吳將又見安慶府)¶
　何晏墓(在廬江縣北一十里何晏魏駙馬都尉唐/景雲二年有人發墳得塼銘知為晏墓)包¶
　拯墓(在府城東一十/八里地名雙闞)李公麟墓(在舒城縣南五里公/麟舒州人然其遺迹)¶
　(今在舒城/縣者為多)雙漸墓(在無為州/疊角橋)馬亮墓(在府城/南五里)王藺墓¶
　(在無為州西/北五十里)邢寛墓(在無為州/西三里)秦民恱墓(在舒城縣/金雞墩)¶
　薛逺墓(在無為州/西八里)¶
<pb:KR2k0008_WYG_014-18b>¶
古蹟桀王城(在巢縣卧牛山之背桀/為成湯所放後死於此)六城(在舒城縣東/南六十里六)¶
　(臯陶之後所封春秋楚人滅/六即此後淮南王英布居之)慎城(在府城東北梁縣/鄉左傳吴人伐慎)¶
　(白公敗之即此東魏/置慎縣隋唐因之)灊城(在廬江縣南二里左傳吳/人伐燭庸帥師圍灊即此)¶
　逡遒城(在廢梁縣南三十里後漢志九江郡有逡遒/縣曹操伐吳屯兵於此重修築名曰曹城)¶
　滁陽城(在廢梁縣東北四十里吳孫權遣兵斷/滁作堰以淹北道遂築城守備)偃月¶
　城(在無為州南二百八里即濡須塢也吴孫權聞曹/操來夾水立塢狀如偃月吕䝉嘗與魏兵相拒於)¶
　(此/)㑹吳城(在巢縣地名柘臯春秋哀公㑹吳於槖臯宋/紹興中金兀术入寇劉錡敗之於柘臯皆)¶
　(此/地)龍舒城(在廬江縣西/舊漢縣也)周瑜城(在舒城縣西一十八/里吴周瑜從孫權舉)¶
<pb:KR2k0008_WYG_014-19a>¶
　(義兵徙家於/舒因築此城)新附城(在無為州城南一十五里三國/吳諸葛恪築以居新附之人)¶
　金斗城(在府城西隋開皇中置或云漢永平/中巢湖出黄金郡守獻之因取此義)廢梁縣¶
　城(在府城東北七十里宋置本/朝洪武初廢今為梁縣鄉)南譙郡(在巢縣晉咸/康中置後廢)¶
　(為南/譙鄉)邉城郡(在六安州西/一百九十里)廢霍州(在六安州去州五/十里梁置隋廢入)¶
　(盛唐唐復置宋開/寳初廢入六安縣)廢開化縣(在六安州西四十里/梁置隋廢唐復置)廢¶
　六安縣(在故六安州治東/今即其址為州治)濡須塢(在無為州東北五/十里接巢湖湖東)¶
　(南有石渠鑿山通水名東闗口相傳夏禹所鑿一名/東興又名濡須塢其地髙峻險狭實守扼之所吴諸)¶
　(葛恪於東闗作大隄遏巢湖左右依山挾築兩城使/全端守之魏人圍東闗圖壊其堤不克昔人詩僣偽)¶
<pb:KR2k0008_WYG_014-19b>¶
　(分三國雄豪挫二闗曹公從北下吳主未東還戰/伐千年外興亡一夢間巢湖何浩渺今古屬漁開)回¶
　車巷(在巢縣西北一十五里/相傳孔子至此回車)文翁莊(在舒城縣治西/南文翁舒人嘗)¶
　(讀書/於此)歸來宅(在舒城縣治縣尉㕔東/南宋李公麟歸隠處)二石牛(在府城/内相傳)¶
　(昔人濬肥河得之土中形/製甚精對峙為角觝狀)¶
名宦漢劉馥(獻帝時為揚州刺史單馬造合肥空城建/州治立學校廣屯田又興堰以溉稻田數)¶
　(年恩化大洽子靖/亦為廬江太守)三國張遼(魏盪寇將軍屯合肥吳/主率衆十萬来攻圍遼)¶
　(敗之/乃還)朱桓(吳濡須督魏曹仁步騎數萬来侵桓諸將/有懼心桓曰彼人心罷困以逸待勞為主)¶
　(制客此其時也乃外示/虛弱誘致仁大敗之)駱統(吳濡須督數陳便宜前/後書數十上所言皆善)¶
<pb:KR2k0008_WYG_014-20a>¶
　(吳主權/行之)顧雍(吳合肥長有恩/惠州民懷之)晉郗鑒(以安西將軍都/督揚州諸軍事)¶
　(鎮合/肥)南北朝裴邃(梁豫州刺史加督鎮合肥居身方/正為政寛明能得士心及卒淮肥)¶
　(間莫不/流涕)夏侯亶(梁南豫州刺史輕/刑薄賦務農省役)唐朱敬則(廬州刺/史代還)¶
　(無淮南一物所乗止/一馬子豐步從而歸)劉佑(廬州刺史在任寛信亷/慎嵗㑹課第甲於他州)路¶
　應求(元和中廬州刺史韓愈為/作神道碑及同食館記)鄭綮(廬州刺史黄巢/掠淮南綮移檄)¶
　(請無犯州境巢笑為歛兵州獨完嵗滿去贏錢/千緡藏州庫後他盜至終不敢犯鄭使君錢)盧潘¶
　(大中間廬州太守/嘗作廬江盜辯)五代馬仁瑀(南唐廬州節度使政/甚亷平大得民心)¶
　宋劉筠(知廬州臨事明/達治尚簡嚴)刁衎(知廬州政績甚優真宗/即位衎上疏言事甚切)¶
<pb:KR2k0008_WYG_014-20b>¶
　(直/)吕夷簡(以茶鹽塲兼無為軍通判有美/聲子公孺知廬州以亷儉聞)陳堯佐(三/守)¶
　(廬州以方嚴肅下使人知畏之/而重犯法至其過失多保宥)馮京(知廬州安於治/郡甚得利民心)張¶
　田(知廬州臨政以清治有善跡嘗作欽/賢堂繪古清刺史像日夕師拜之)劉攽(通判廬/州歐陽)¶
　(修稱其辭學優/贍操履清慎)孫覺(知廬州為政明恕先是覺為合/肥主簿嵗旱州課民捕蝗輸官)¶
　(覺言民方艱食若以米易/之必盡力守悦推行其法)楚建中(知無為軍事清淨/不擾去後民為立)¶
　(祠/)米芾(知無為軍風韻蕭逺趣向髙潔凡郡中亭館/寺觀之額皆其書也性僻好石初入公廨見)¶
　(一石狀竒大喜具衣冠拜之呼為兄/在郡蝗飛入境不傷禾稼人皆異之)傅堯俞(知廬州/熈寧初)¶
　(至京王安石素與之善方行新法將䖏以諫官曰舉是/朝紛紛俟君来乆矣堯俞曰新法世以為不便誠如)¶
<pb:KR2k0008_WYG_014-21a>¶
　(當極論之安/石大不悦)朱服(知廬州廬人饑便宜振護全活十/萬餘口明年大疫又課醫持善藥)¶
　(分拯之頼以/安者甚衆)周邦彦(廬州教授文章博洽表著一時/嘗作汴都賦萬餘言以獻神宗)¶
　(異/之)陳瓘(知無為軍盖以右司諫彈蔡京/被責在任為政亷平人皆思之)張宗顔(知廬/州金)¶
　(人冦城下以騎百餘禦之敵退有至目/淮北者傳金人言曰此張鐵山弟也)王蘧(知無為/軍事嘗)¶
　(為民興三圩開十二井築/北嶺以捍水至今蒙其利)王希吕(知廬州兼安撫使/修葺城守安集流)¶
　(散兵民頼之/為立生祠)趙汝談(知無為軍以光州守柴中行安/豐守陸峻俱稱循吏時金人内)¶
　(變汝談獻料/敵禦邉二䇿)陳規(知廬州兼淮西安撫既至疾作有/㫖修郡城規力疾治事著攻守方)¶
　(畧/)胡舜陟(髙宗時知廬州時淮西盜賊充斥廬人震/恐舜陟至修城治戰具人心於是始安)¶
<pb:KR2k0008_WYG_014-21b>¶
　仇悆(以淮西宣撫知廬州偽齊合金兵大入民情洶/懼統制張𤦺欲乗危為亂擁甲士數千突入露)¶
　(刄先脅悆出悆堅不為動神色不/少變琦等錯愕解散人心遂定)趙康直(紹興中知/廬州酈瓊)¶
　(之叛與判官呂/祉同死於職)郭振(乾道中以都統制帥淮西淳/熈間嘗展合肥城居民便之)杜¶
　杲(廬州推官又知六安縣民有嬖其妾者治命與二/子均分二子謂妾無分法杲書牘云父令子違不)¶
　(可以訓然妾守志則可或去或終當/歸二子部使者季衡稱為縣令之最)杜庻(淮西提刑/浚城濠増)¶
　(守備修學宫踰年兼廬州安撫/副使人歡仰如慈父治績甚多)夏貴(紹定間淮西安/撫制置大使兼)¶
　(知廬州目能夜見人呼/為夏夜眼累立戰功)元羅璧(淮西道宣慰司同知/請荒閒之田給貧民)¶
　(耕墾三年而後量收其入/從之嵗得米數十萬斛)姚天福(淮西按察使凡兩/任將吏有豪猾為)¶
<pb:KR2k0008_WYG_014-22a>¶
　(民害者悉剷除之/民大悦政化大行)塔爾海(廬州路總管時飛蝗北来民/患塔爾海禱於天蝗引去亦)¶
　(有堕水死者人皆以為異民乏食/開廩減直俾民糴之所活甚衆)本朝蘇敏(洪武中/知廬州)¶
　(府蒞政八載吏民肅然州縣徳之雖童稚/亦皆稱頌卒於官闔郡之人為之垂涕)唐元亨(洪/武)¶
　(中知無為州招士撫民教化有方/深得人心以課最陞太僕寺卿)樂瓉(洪武中知無/為州剛毅忠)¶
　(直吏民畏服初知臨淮已得人心陞知是州徳/政益著及陞知荆州府起行日父老垂泣舉留)鄒以¶
　信(永樂初知無為州在任處事精詳政尚徳教不事/苛虐郡人感化以博學能文稱之曰文章太守)¶
　王仕錫(永樂中知無為州處已公平慮事周密尤/注意學校興舉廢墜州人稱其有循吏風)陳¶
　善(永樂中無為州同知文學/優長存心平恕人皆徳之)陸愉(永樂中知六安州/興學校敦禮義盜)¶
<pb:KR2k0008_WYG_014-22b>¶
　(息民安九載郡人不釋詣/闕保留遂復任始終如一)劉顯(宣徳間知舒城縣單/車赴任興學勸農増)¶
　(開水利民甚徳之/立祠祀焉畿志)朱鏞(知廬州府愛民好士以文/章政事稱於時畿志)李¶
　崙(成化間知廬州府古朴簡易人不敢千以私首興/學校人才多所成就滿去百姓遮道乃留革履以)¶
　(慰去思及卒無以為/歛朝廷嘉之畿志)孫佐(𢎞治中任廬州府學教授/性敦厚寡言笑授生徒以)¶
　(經學寒暑不倦有貧乏/者分俸周之畿志)胡暘(𢎞治中知廬江縣亷威/明直抑強扶弱重築邑)¶
　(城民永賴/之畿志)¶
人物秦范増(居巢人年七十居家好竒計秦末輔項羽/霸諸侯後羽信反間不能用其計増怒曰)¶
　(天下事大定矣君王自為之願乞骸骨歸未至/彭城而死先儒謂増在羽不亡増亦人傑矣哉)漢英¶
<pb:KR2k0008_WYG_014-23a>¶
　布(六安人少時客相之曰當刑而王及壯坐法黥因/改姓黥秦末以兵屬項梁項羽封為九江王歸漢)¶
　(髙祖封/淮南王)周榮(廬江人章帝時舉明經辟司徒袁安府/及安與竇憲有隙或謂榮曰子為袁公)¶
　(腹心之謀排奏竇氏竇氏刺客滿城謹備之/荣折之以正理而不懼及竇氏敗名遂顯)毛義(廬/江)¶
　(人家貧以孝行稱南陽張奉往候之坐定而府檄適/至以義為安陽令義捧檄而入喜動顔色奉心薄之)¶
　(及母亡遂不仕奉曰/往日之喜乃為親也)三國周瑜(廬江人英達夙成有/文武籌畧與吳孫策)¶
　(相友善取荆州以瑜為中護軍程普嘗告人曰與公/瑾交若飲醇耐不覺自醉瑜字公瑾後孫權用瑜計)¶
　(大破曹操於赤壁瑜少精音律或有缺誤必顧諺曰/曲有誤周郎顧年三十六卒於巴丘子𦙍以功封都)¶
　(郷/侯)陳武(廬江人征討有功孫吳拜部司馬所向無前/從擊合肥奮命戰死子表少知名士皆樂附)¶
<pb:KR2k0008_WYG_014-23b>¶
　(領新安都尉廣間降納封都鄉侯/家財盡於養士死之日妻子露立)丁奉(廬江人仕吴/為冠軍大將)¶
　(軍領徐州牧數從征伐毎斬/將搴旗計畧過人能斷大事)王蕃(廬江人博覽多聞/仕吴為常侍後為)¶
　(嬖臣譛死/時論寃之)唐任瓌(合肥人年十九仕陳為衡州司馬/陳亡瓌葉官去後謁唐髙祖於汾)¶
　(晉承制署河東縣户曹尋擢招討使數立戰/功累官至徐州大總管陕州都督封管國公)羅珦(廬/州)¶
　(人仕為本州刺史捐己俸給藥濟貧禁滛祀修學勸/士務崇其本三年政化大治有芝草白雀之瑞節度)¶
　(使杜佑上治狀賜金紫服遷京兆尹/封襄陽縣男子讓官至江西觀察使)萬敬儒(合肥人/三世同)¶
　(居親亡廬墓大中間詔表其門州改所/居曰成孝鄉宋大中祥符中又旌異之)楊行密(合肥/人唐)¶
　(末刺史鄭綮竒其貎以功補隊長後累官至諸道行/營都統檢校太師中書令封吳王行密仁恕善御衆)¶
<pb:KR2k0008_WYG_014-24a>¶
　(持身節儉淮南人多歸之/第四子溥稱帝國號吳)朱延夀(舒城人昭宗擢奉/國軍節度使敵至)¶
　(撒門扃不設備逡巡自/去用兵常以寡擊衆)臺濛(合肥人善戰唐末楊行/密表為檢校太保宣州)¶
　(觀察/使)田頵(合肥人壯果有大志楊行密表為馬步軍/都虞侯累官至太保同中書門下平章事)¶
　袁人傑(無為人唐末盜賊充斥人傑以土豪招集强/壯保障一方賊大人人傑挺身血戰度不去)¶
　(人傑仰天大呼自刎而死尸僵立者累日/賊驚異舎其境遁去鄉人收𦵏立廟祀之)五代王景¶
　仁(合肥人從楊行密起淮南驍勇剛悍臨敵常以身/先之後仕梁為寧國軍節度使加同中書門下平)¶
　(章/事)陶雅(合肥人楊行密用為將討定鄉盜後為江南/都招討使歙婺衢陸四州都團練觀察處置)¶
　(等/使)李章(廬江人初事楊行密爲騎將後事南唐累遷/雄武軍都虞侯善撫士卒勤於職務出為䖍)¶
<pb:KR2k0008_WYG_014-24b>¶
　(州節度使能禁戢左右賔禮僚屬/移鎮廬州加中書令卒年九十)王安(廬州人初事/楊行密為親)¶
　(兵行密嘗升髙望敵安捧巵器侍側忽陣旁有執槊/者疾趣行密安置巵於地取弓射之一發而殪徐納)¶
　(弓弢中捧器如初行密竒之因加奬拔累遷袁州刺/史厯典數邵皆以沉黙寛厚為理南唐初為神武統)¶
　(軍/)伍喬(廬江人性嗜學渡江入廬山國學苦節自勵/南唐時舉進士第一命勒喬程文於石以為)¶
　(永式署宣州幕府/滿考遷考功郎中)郭師從(合肥人仕吴越為浙東馬/步都虞侯從文穆王瓘破)¶
　(廣徳征無錫皆有功累遷浙西營田副使忠獻/王時以其累勲拜同㕘相府事卒年八十四)宋徐¶
　行周(舒城人數世同居朝廷旌表其/門賜粟帛州縣存問復其賦税)姚鉉(合肥人太/平興國中)¶
　(進士直史館厯右司諫京東轉運使後坐事貶連州/鉉文辭敏麗有文集二十卷又采唐人文章為文粹)¶
<pb:KR2k0008_WYG_014-25a>¶
　(百/卷)楊察(合肥人舉進士累官至户部侍郎充三司使/察美風儀敏於為文其為制誥若不用意及)¶
　(藁成皆雅緻有體遇事明決勤於吏職卒贈禮部尚/書諡宣懿弟寘舉進士第一通判潤州以母憂不赴)¶
　(毁瘠而卒/時人傷之)王光濟(廬州人喪母因刻像日夕奉事如/平生孝道純篤州以聞咸平中旌)¶
　(表/之)馬亮(合肥人登進士累官至西川都轉運使時王/均反初平之主將肆意誅戮亮救免者千數)¶
　(及械送詿誤者九十人至京師亮請於朝悉宥免之/亮嘗兩典鄉郡人以為榮官終太子少保卒諡忠肅)¶
　馬仲甫(亮子舉進士厯知登封縣拜天章閣待制知/瀛秦亳許揚五州所至興利除害時稱能吏)¶
　(云/)茹孝標(舒城人天聖中進士少負氣節吏治有聲/嗜學不倦仕至都官員外郎出知江州)¶
　雙漸(廬江人慶厯進士博學能文為職方郎中嘗/知同州以和易為政所至見思若古循吏)包¶
<pb:KR2k0008_WYG_014-25b>¶
　拯(合肥人舉進士嘗守鄉郡不少屈法以徇鄉曲吏/事推為第一為御史時危言鯁論烈如秋霜尹開)¶
　(封權貴斂迹㩴樞莞為名執政人以其笑比黄河清/童稚婦女亦知其名京師語曰闗節不到有閻羅包)¶
　(老卒諡孝肅有/奏議十五卷)胥致堯(合肥人少力學為文辭初為/三班借職官至左班殿直歐)¶
　(陽修志其墓子/流以才能稱)焦蹈(無為人四首鄉薦元豐中因禮/部貢院火别試蹈為第一時有)¶
　(詩云不因南省/火安得狀元焦)張肅(舒城人以直諒稱仕為廣東轉/運判官後為江東提點刑獄自)¶
　(司馬光而下七十有四人分韻作詩以贈其/行皆一時名流官終都官其後三世登第)鍾離瑾¶
　(合肥人舉進士知徳化縣將嫁女市婢得前令女遂/與已女同嫁夜夢緑衣丈夫拜謝且曰請命於帝奉)¶
　(十任有土官後厯十郡太守終/江淮發運使子孫衣冠不絶)楊傑(無為人舉進士/元豐中官太常)¶
<pb:KR2k0008_WYG_014-26a>¶
　(者數任一時禮樂之事皆預討論元祐中為禮部員/外郎自號無為子所著有文集二十餘卷樂記五卷)¶
　阮美成(舒城人元豐中進士知巢縣為/政豈弟喜吟詠時號阮絶句)賈易(無為人/元祐進)¶
　(士為侍御史上書言天下大勢可畏者五一上下相/䝉二政事苟且三經費不充四人材廢闕五刑法失)¶
　(中官至吏部侍郎/以待制知鄧州)王之道(無為人剛直尚風節宣和/間舉進士與兄之義之深)¶
　(同科名其堂曰三桂有桐山文集嘗夢帝命之曰以/爾有功當録其後子十人仕者九人瀟至户部侍郎)¶
　王綰(合肥人紹興初為淮西路/提點刑獄有平反之譽)陳相(合肥人紹興末/為吏部侍郎有)¶
　(賢能/之譽)王蘭(之道子乾道中進士累官至㕘知政事樞/密使李宗嘗曰磊磊落落惟卿一人光宗)¶
　(時嘗應詔上疏願先定聖志條列八事以聞蘭盡言/無隠然嫉惡太甚以故同列多忌之所著有奏議)¶
<pb:KR2k0008_WYG_014-26b>¶
　束元嚞(合肥人調通城簿毀淫祀正風俗攝縣令以/政最聞後知秦州值嵗饑賑濟有法全活甚)¶
　(衆累官樞密都承㫖引老歸年九/十猶課諸孫讀書至夜分不倦)汪立信(六安人舉/進士累官)¶
　(端明殿學士㳂江招討大使咸淳間襄陽陷立信移/書抵賈似道請用三策不從後過淮似道出師遇之)¶
　(撫其背哭曰悔不用公言至此元將巴延聞其名欲/迎取之立信撫案大哭曰吾幸得在趙家地上死竟)¶
　(扼吭而卒巴延曰宋有是人求其家厚恤之曰忠臣/之家也子麟為内寫機宜文字在建康不肯降元卒)¶
　(走閩/以死)密佑(廬州人宋末為江西都統率衆與元帥逆/戰於進賢坪矢下如雨面被矢拔之復戰)¶
　(身被四矢三鎗遂/為所執不屈而死)元羊仁(廬江人有母及兄弟因兵/南下皆為人所掠仁時年)¶
　(七嵗賣汴人李子安家為奴力作二十餘年子安憐/之遣歸踪蹟母及兄弟所在仁至其鄉求貸親故厯)¶
<pb:KR2k0008_WYG_014-27a>¶
　(遍諸家贖之六年乃得二十餘口/復聚孝友甚篤大徳中旌其家)葛聞孫(合肥人舉/進士為翰)¶
　(林編修/有文名)朱可與(舒城人通書經隠/居教授文行兼備)況逵(廬江人少讀/書有用世志)¶
　(泰定未為光澤令下車之日冨强民素為長史信從/畏憚者悉不聴入謁獨延見諸生與講學建雲巖書)¶
　(院後為高安令平/反寃獄有去思碑)余闕(合肥人天資英邁博學能文/至順中進士為泗州同知擢)¶
　(翰林應奉累官至浙東亷訪司僉事至正壬辰權淮/南宣慰副使分守安慶以孤軍血戰死節事聞贈淮)¶
　(南行省平章政事諡文忠本朝諡忠/宣命有司立祠祀之所著有青陽集)本朝俞通海(巢/縣)¶
　(人洪武初從征有功累陞中書平章政事為人性沈/機簡重出言合宜勞不矜能和不踰節故其征伐所)¶
　(向成功出鎮廬州/卒追封虢國公)張徳勝(合肥人才畧豪邁沈毅剛/果洪武初領兵歸附平荆)¶
<pb:KR2k0008_WYG_014-27b>¶
　(楚定江浙累立戰功授縂管復命攻南臺鎮江宣州/俱下之進樞密僉院攻陳友諒於采石斬獲甚衆沒)¶
　(於陣追封蔡/國公諡忠毅)廖永安(巢縣人元季起義兵保巢湖後/以兵来歸從征渡江累官同知)¶
　(樞密院事領兵與偽吳戰於太湖水淺/舟膠遂陷於吳卒追封楚國公諡武敏)朱亮祖(六安/人元)¶
　(末為義兵元帥被天兵戰敗擒詰之對曰生則盡力/死則死耳乃壯其言而釋之累從征伐以功封永嘉)¶
　(侯/)周顯(合肥人精悍有膽氣驍勇過人初充帶刀先/鋒陞帳前都先鋒又以奇功陞驍騎左衛指)¶
　(揮洪武中從副將軍李文忠進兵/阿魯渾河與敵戰沒迎柩賜𦵏)徐明(合肥人國初/為百户陳友)¶
　(諒攻洪都之新城門從指揮薛顯開門突戰被執死男/之明有膽畧善修飾軍中號為胎裏謊追封合肥縣)¶
　陳清(巢縣人性勇悍善戰元季兵起率衆来歸累/立戰功陞都督僉事卒追封合浦侯諡崇武)金¶
<pb:KR2k0008_WYG_014-28a>¶
　朝興(巢縣人元季兵起集衆保鄉里尋以兵来歸以/功累陞都督僉事西平羌戎屢著勲績封宣徳)¶
　(侯征雲南卒於㑹州/追封沂國公諡武毅)楊璟(合肥人儒家子讀書不事/章句元季聚衆保鄉里率)¶
　(衆来歸授管軍萬戸以從征累功官至平/章政事封營陽侯卒追封芮國公諡武信)瞿通(合肥/人元)¶
　(末江淮兵起通善長鎗號長鎗千户後來歸積功至/鳯陽指揮使以大都督府僉事致仕卒贈右都督子)¶
　(能/嗣)陳文(合肥人早喪父奉母至孝元季挈家來歸累/官都督僉事南收吴越北定中原東征西討)¶
　(所向克㨗卒追封/東海侯諡孝勇)桑世傑(無為州人自少慷慨有大/志元末率舟師来歸為樞)¶
　(密院判官攻張士誠元帥欒瑞於石碑世傑奮/戈誓必克其城躍馬陷陣遂死之追封永義侯)王珪¶
　(合肥人慷慨有大志少為淮西亷訪司𨽻卒見官長/儀衛尊崇輒慨然嘆曰將相無種在人為耳元末兵)¶
<pb:KR2k0008_WYG_014-28b>¶
　(亂募集鄉民守廬州自稱萬户尋来歸從征渡江克/復太平仍命為萬户守之積功陞右軍都督僉事)¶
　韋權(合肥人少好騎射喜兵法元季從軍淮西為/列校復来歸從克太平累功陞都督僉事)吳¶
　復(合肥人有勇畧洪武初以戰功累陞都督/僉事進封安陸侯卒追封黔國公諡威毅)孫世(巢/縣)¶
　(人少有勇力屢立戰功洪武初為中軍都督/府僉事卒贈都督同知追封雷春侯諡忠勇)郭奎(巢/縣)¶
　(人少穎敏元季從余闕學博學/能文尤工於詩所著有望雲藁)朱文(無為州人洪武/初開國功臣守)¶
　(太倉後陞後軍/都督府都督)徐忠(合肥人父用洪武初任河南衛/千戸忠少精武藝從征有功厯)¶
　(陞都督僉事洪武末/復以功進封永康侯)郭亮(合肥人洪武中克効勤勞/厯轉武職後封成安侯)¶
　王英(合肥人洪武中累立戰功陞後軍都督僉事永/樂初命掌陕西都司事安靜不擾勤於訓練卒)¶
<pb:KR2k0008_WYG_014-29a>¶
　(賜𦵏/祭)陳瑄(合肥人父聞洪武初任指揮同知瑄以䕃/累功厯陞右都督進封平江伯卒贈平江)¶
　(侯諡恭襄為人□爽英毅喜閲載籍尤精騎射嘗督/理漕運築管家湖髙郵湖隄開白塔河通大江自淮)¶
　(至臨清建牐四十/七所舟楫利之)薛祥(無為州人洪武初為京畿都/漕使遷工部尚書出為布政)¶
　(復為工/部尚書)鄭亨(合肥人洪武中厯任武職以功/封武安侯出鎮山西邉冦遁迹)孫鎮(合/肥)¶
　(人洪武中以才能授户部度支主事克/盡厥職後陞知河南衛輝府有政聲)甯仲英(合肥/人累)¶
　(以軍功陞前軍都督僉事/卒子福嗣以功封建平伯)李讓(舒城人為駙馬都尉/封冨陽侯卒追封景)¶
　(國公諡/恭敏)張禮(巢縣人初為遵化千户從平内難累陞/山西都指揮同知命署中都留守在任)¶
　(十有六年軍律/嚴明人皆畏服)錢敏(舒城人幼喪父家貧力學事母至/孝及中進士乞還鄉侍母患瘡)¶
<pb:KR2k0008_WYG_014-29b>¶
　(侍湯藥未嘗離側母沒廬/墓三年事聞詔旌表之)先處良(六安人洪武初以/謹慎才幹聞於朝)¶
　(廷每加奬諭歴官辰州府通判後/陞平陽知府卒於官賜以葬祭)蔚綬(合肥人秉心/淳實履行端)¶
　(方洪武中擢户部主事尋遷員外郎克著能聲舉陞/山西右㕘議永樂初召拜禮部侍郎益勵恭勤洪熈)¶
　(初進陞夲部尚書宣徳中致/仕卒遣官諭祭為營葬事)巫凱(合肥人洪武中襲/父懿百户才能著)¶
　(稱洪熈中以功陞都督同知掛征/虜前將軍印鎮守遼東邉方安靖)陳懐(合肥人嫻習兵/法永樂宣徳)¶
　(中以軍功累陞左都督正統中進封平鄉伯/率兵征勦邊冦沒於陣追封侯爵諡忠毅)邢寛(無/為)¶
　(州人永樂甲辰進士第一授翰林修/撰陞侍講遷南京翰林院侍講學士)湯鼎(無為州人居/祖母喪三)¶
　(年未嘗見齒宣徳間舉進士授吏科給事中時交趾/叛累擾疆上命鼎徃撫之鼎至敷宣聖徳指陳利害)¶
<pb:KR2k0008_WYG_014-30a>¶
　(夷人慴服乃歸侵地奉貢表謝凡私/餽金幣一無所受中外重之畿志)李春(無為州人/正統間進)¶
　(士任兵科給事中有直聲擢福建㕘議有汀盜親抵/巢穴諭降之陞江西左㕘政時洞酋作亂亦諭使馴)¶
　(服厯在三籓/著績畿志)髙興(合肥人性至孝父殁哀毁骨立廬/墓三年歸有白鵲數百隨集於宅)¶
　(良乆方去人以為孝/感事聞旌表畿志)潘&KR0876;(六安州人登天順庚辰進/士授御史直節為流輩所)¶
　(推按廣東振揚風紀兩劾柄兵者之不律/時論壯之所著有缶鳴集藏於家畿志)秦民悦(舒/城)¶
　(人天順間登進士擢知廣平府公平亷威吏/畏民懐立祠祀之官至兵部尚書畿志)薛逺(無/為)¶
　(州人進士授主事成化間王師討兩廣蠻獠逺/督兵餉賊平擢左侍郎進尚書卒  南畿志)張淳¶
　(合肥人舉進士厯官知吉安府以清節惠/政著聞士民思之不置終都御史畿志)沈□(廬州/人舉)¶
<pb:KR2k0008_WYG_014-30b>¶
　(進士知萊陽縣時縣治皆為賊殘毁居民流竄者過/大丰俊露居視事以撫流亡不朞年居民安堵如故)¶
　(擢御史按山西湖廣去奸/黜慝時咸服之畿志)曹琥(巢縣人任户部主事/時言官有獲罪者琥)¶
　(疏請擴天恩榮忠直以全治體出為雲南尋甸軍民/府通判遷鞏昌知府卒嘉靖改元臺臣白其忠賜贈)¶
　(光禄寺卿仍/諭祭焉畿志)¶
列女崔氏(宋合肥人包拯子繶妻繶為潭州通判卒拯/意崔不能守使左右嘗其心崔蓬垢涕泣見)¶
　(拯曰妾生為包婦死為包鬼誓無他也母吕欲誘崔/嫁其族人崔曰倘以不義見逼必絶於尺組之下卒)¶
　(不/嫁)張氏女(元廬江人嫁為髙垕妻母病目喪明張氏/歸省抱母泣以舌䑛之目忽能視州縣以)¶
　(狀聞褒/美之)方氏(合肥人陳順妻夫蚤卒方抱節/自守終其身事聞旌表畿志)何氏(舒/城)¶
<pb:KR2k0008_WYG_014-31a>¶
　(人孔詢妻詢卒何理訽髪為繩繫臂以見志或奪/之厲聲曰必斷吾臂甘貧誓死後以疾終畿志)周¶
　氏(無為州人倪景四妻景四蚤喪/周矢志自守事聞旌異之畿志)盧聰妻朱氏(霍山/人夫)¶
　(死妯娌多誘之嫁朱誓死/不二事聞旌表南畿志)趙氏(巢縣人葉榮妻夫亡/守節有司上其事詔)¶
　(旌表之/畿志)周氏(六安州人趙軏妻正徳壬申為賊所/掠紿還至家攜子女赴水死南畿志)王¶
　氏(合肥人正徳辛未賊衆至王恐辱抱子女赴塘水/死嵗癸巳御史聞人詮大書王烈婦家四字於其)¶
　(門南/畿志)失名女(六安州人為賊所掠欲犯之以帕䝉其/頭復被以錦衣女輒褫碎之强擁上馬)¶
　(復投地大罵遂遇害/賊嘆曰真烈女畿志)¶
仙釋左慈(廬江人於天柱山中精思學道得石室中丹/經尤明六甲能使鬼神坐致行厨變化萬端)¶
<pb:KR2k0008_WYG_014-31b>¶
　(曹操召見閉一室斷穀朞年出之顔色如故操嘗宴/賔曰所少者松江鱸耳慈令銅盤貯水以竿釣之即)¶
　(得鱸操曰恨無蜀薑慈曰易得操恐近取即曰前使/買錦可報増二十段慈曰諾須臾袖中出薑後買錦)¶
　(者回果云是日得報増錦操出近郊慈攜酒一升脯/一斤百官皆醉飽操惡其怪欲殺之忽不知所在終)¶
　(不能/害)慧滿(唐貞觀間於大蜀山誦經二十餘年忽有/白衣造門曰我東海王之少子聞師誦經)¶
　(故此聴受時苦旱慧滿令其降雨荅曰水旱上帝司/之若盜布天澤罪當殛死慧滿曰汝捨身救民我誦)¶
　(經救汝白衣唯而去須臾膏澤隨至白/衣死於山慧滿收而葬之民為立祠)三刀禪師(唐/末)¶
　(居廬江顯寧院黄巢之亂為賊所/執砍之三刀無血世號三刀禪師)義了(合肥人姓鍾/離嘗為進士)¶
　(去從浮屠學名所著為昨夢齋吳正仲為之作詩云/不受塵網纒祝髪趨幽屏回視真夢事超然得深省)¶
<pb:KR2k0008_WYG_014-32a>¶
　(寂然涵虛空/夢覺等前境)崔自然(巢縣人少好道服松脂法後隠/於城南洞中辟穀修煉冬雪寒)¶
　(嘗於溪中澡浴海入山虎豹見之皆馴服一日謂其/徒曰我為仙官所召語訖而逝有人自豫章来者見)¶
　(之於道今石牀/藥鼎見存畿志)¶
　　安慶府(東至廬州府無為州界三百七十里西至/湖廣黄州府黄梅縣界二百一十里南至)¶
　　　(池州府東流縣界五里北至廬州府舒城縣界/二百一十里自府治至南京七百四十五里至)¶
　　　(京師四千一/百八十五里)¶
　　　(糧一十三萬一/千八百石零)¶
建置沿革禹貢揚州之域天文斗分野春秋時為皖國¶
<pb:KR2k0008_WYG_014-32b>¶
　亦為舒桐二國地戰國時屬楚秦屬九江郡漢屬廬¶
　江郡三國初屬魏後屬呉為重鎮東晉始以廬江分¶
　置晉熈郡宋齊因之梁置豫州後改晉州北齊改江¶
　州陳復為晉州隋初改熈州大業初改同安郡治懐¶
　寧唐初為東安州尋改舒州屬淮南道天寳初復為¶
　同安郡至徳初改盛唐郡乾元初復為舒州五代時¶
　初屬楊呉後屬南唐宋初仍為舒州政和間置徳慶¶
　軍紹興中改安慶軍慶元初陞為安慶府元改為安¶
<pb:KR2k0008_WYG_014-33a>¶
　慶路屬河南行省本朝初改寧江府後復為安慶府¶
　直隸京師領縣六¶
　懐寧縣(附郭本漢廬江郡皖縣地三國呉為皖城東/晉始置懐寧縣隋熈州唐舒州皆治此宋元)¶
　(仍舊夲朝因之/編户四十二里)桐城縣(在府城東北一百五十里夲/春秋時楚之附庸桐國漢置)¶
　(樅陽縣属廬江郡東漢省梁改置樅陽郡隋初改為/縣後復改為同安縣唐至徳初始改桐城縣宋元仍)¶
　(舊夲朝因之編/户四十九里)潛山縣(在府城西北一百四十里本/懐寧縣之清朝五照二鄉地)¶
　(宋立為四寨仍𨽻縣元至元中立野人原寨至治間/始析置潜山縣以山為名夲朝因之編户四十四里)¶
　太湖縣(在府城西二百三十里本漢皖縣地劉宋始/置太湖縣属晉興郡因其地有太湖故名南)¶
<pb:KR2k0008_WYG_014-33b>¶
　(齊置龍安郡隋初改晉熈縣後復為太湖縣属同安/郡宋紹興間省入懐寧縣尋復置元仍舊本朝因之)¶
　(編户五/十七里)宿松縣(在府城西南二百七十里本漢皖縣/地元始中置松滋縣属廬江郡晉改)¶
　(宿松縣梁於此置髙塘郡隋初廢郡改縣曰髙塘後/復改宿松縣唐初置嚴州未幾州廢以縣属舒州宋)¶
　(紹興間省入望江縣尋復置元/仍舊本朝因之編户三十八里)望江縣(在府城西南/一百二十里)¶
　(本漢皖縣地晉立大雷戍東晉置新治縣属晉熈郡/陳於此置大雷郡隋改為義鄉縣又改望江縣属興)¶
　(州唐武徳間扵縣置髙州尋改智州未幾州廢/以縣属舒州宋元仍舊夲朝因之編户十五里)¶
郡名皖城(春秋/時名)古舒(因古舒國而/名又曰龍舒)晉熈(晉/名)同安(隋/名)¶
形勝其山深秀而頴厚其川迤邐而蕩潏(同安志/後序)中國¶
<pb:KR2k0008_WYG_014-34a>¶
　得之可以制江表(南唐徐鍇潜山詩序中國得之可/以制江表江表得之亦以患中國)¶
　(吴孫權克皖而曹魏不寧/周世宗平淮而李氏窮蹙)九江之北三楚之南(潜山/賦)¶
　南濵大江北界清淮(宋地/理志)淮服之屏蔽江介之要衝¶
　(宋朱綽/㕔壁記)¶
風俗人性躁勁風氣果決(隋地/理志)尚淳質好儉約(同/上)率性¶
　真直賤商務農(寰宇/記)里多冨饒人善商賈(宋地/理志)¶
山川百子山(在府城西一十五里/幽勝蔚秀舊有僧寺)大龍山(在府城東北/二十里上有)¶
　(龍池元余闕詩皖公揭楚甸茲嶺孕竒形翠積樅江/滸崇冠呂䝉城戒途入中林平岡駐我旌延望失来)¶
<pb:KR2k0008_WYG_014-34b>¶
　(術周覽多所經峩峩石忩矗窅窅巖岫㝠離離雲朝/隮粲粲樹敷榮闗弓射鳴鴈羣谷振絃聲仰憐山人)¶
　(居俯悦洞下耕蒼龍啓春候金虎收光晶權家/既非學農用或可明願言同載者為爾鑄阿兵)騰雲¶
　山(在府城西南一百三十里上有龍/廟民扵此祈雨以望雲氣故名)投子山(在桐城/縣東北)¶
　(三里宋劉興言詩三推分漢鼎郊野戰羣龍將軍偶/敗北投子空山中周邦彦詩緬懐魯將軍兵敗攜部)¶
　(曲来投衲子衣解甲飯戎菽/誰令名此山後代有餘辱)盛唐山(在桐城縣南五/里又名益唐山)¶
　(漢武帝嘗過此作盛唐/之歌唐置郡以此山名)樗蒱山(在桐城縣東北一十/里山有二石狀如二)¶
　(人相對樗/蒱故名)龍眠山(在桐城縣西北六十里宋李公麟/歸老肆意此山巖壑間因號龍眠)¶
　(居士宋黄庭堅詩諸山何䖏是龍眠舊日龍眠/今不眠聞道已隨雲物去不應只雨一方田)浮山¶
<pb:KR2k0008_WYG_014-35a>¶
　(在桐城縣東九十里一名浮渡山上有三百五十巖/七十二峯其中可居可㳺者三十六西南有獨峯直)¶
　(上千仞大江環繞望之若浮故名山/半有大通巖飛瀑數百仞尤為竒勝)青山(在桐城縣/南一百里)¶
　(草木四時皆青故名相傳晉有裴仙人/者修煉於此中有石屋金雞洞石鼔)靈山(在桐城/縣南一)¶
　(百三十里山上有龍池/祈雨多應每出雲則雨)磨旗山(在桐城縣東南一百/三十里上有闗侯廟)¶
　(相傳侯嘗/屯兵於此)潛山(在潛山縣西北二十里一名皖伯臺/魏左慈嘗居此煉丹上有三峯二巖)¶
　(四洞二池山與皖公天柱三峯/鼎峙層巒疊嶂為長淮之捍蔽)皖山(與濳山連一名/皖公山本皖伯)¶
　(始封之地唐李白詩竒峯出竒雲秀木含秀氣青㝠/皖公山巉絶稱人意獨遊滄江上終日淡無味但愛)¶
　(慈嶺髙何由計靈異黙然超相許欲/往心莫遂待吾還丹成投迹歸此地)天柱山(與潛山/連其峯)¶
<pb:KR2k0008_WYG_014-35b>¶
　(最高道書謂為司𤣥洞天漢武帝嘗登封兹山祀之/以代南嶽魏左慈煉丹故迹存焉唐李明詩天柱一)¶
　(峯擎日月洞門千仞鏁雲雷獨孤及詩早嵗慕五嶽/嘗為塵磯礙孰知天柱峯今與郡齋對漢皇南遊日)¶
　(望秩此昭配法駕到谷口禮容振荒外燔柴百/神趍執玉萬方㑹如今封禪壇惟見雲雨晦)三祖¶
　山(在潛山縣西北二十里梁高僧誌公𨼆居處有/唐僧三祖禪師塔峭壁間刻杜牧金陵懐古詩)玉¶
　境山(在潛山縣北相傳唐時山石忽裂皎然如玉鏡/一名玉照山宋黄庭堅詩仙人持玉照留在潛)¶
　(峯/西)主簿山(在玉鏡山之東相傳唐/相畢誠嘗讀書於此)龍山(在潛山縣東/北一百二十)¶
　(里山縣蜿/蜒如龍)四面山(在太湖縣西一十里/形方而鋭四面如一)茗山(在太湖/縣南三)¶
　(十里有梅/福煉丹䖏)白雲山(在太湖縣東/北三十里)鳯棲山(在太湖縣東/南五十里)¶
<pb:KR2k0008_WYG_014-36a>¶
　司空山(在太湖縣西北一百六十里相傳為釋氏二/祖傳衣三祖之地山極髙峻山半有洗馬池)¶
　(即古司空原唐李白嘗避地於此有詩云卜居/司空原北將天柱鄰雪霽萬里月雲開九江春)靈隠¶
　山(在宿松縣北三十里相/傳馬祖禪師於此卓錫)西源山(在宿松縣北三十/里中有龍井者九)¶
　(泉源益流四時不竭井/側有龍祠祈雨多應)烽火山(在宿松縣東北六十/里北齊及陳割以為)¶
　(界齊置烽/火於此山)嚴恭山(在宿松縣北三十里環/亘十餘里山出蒼术)洿池山(在/宿)¶
　(松縣南六十里周回十五/里上有神祠頗著靈驗)馬頭山(在宿松縣八十里/峯岫紆回嶺嶂屈)¶
　(曲以形/似名)小孤山(在宿松縣南一百二十里江北岸孤/峯峭拔與南岸山對峙如門大江之)¶
　(水至此隘束而出其下深險可畏上有神女廟對彭/浪磯故俗有小姑嫁彭郎之語元范梈詩小孤有石)¶
<pb:KR2k0008_WYG_014-36b>¶
　(如虎蹲西望屹作長江門洪濤萬古就繩墨雖有勁/勢不敢奔掲傒斯詩日落霞明錦浪翻岸傾石峭白)¶
　(雲閒乾坤上下雄孤/柱吳蜀東南壯此闗)鳯凰山(在望江縣/南一十里)孝感山(在望/江縣)¶
　(北一十里唐孝/子徐仲源居此)值雪山(在望江縣西一十八里上有/平岡相傳唐李白遊此山值)¶
　(雪故/名)磨义山(在望江縣北三十里山趾有巨石如駝/象形上有磨义痕及馬蹄人跡又有一)¶
　(孔大如錢許/空洞莫測)麒麟山(在望江縣/北三十里)寳珠山(在望江縣北/五十里諸山)¶
　(皆低伏此山獨/突出圓明如珠)大茗山(在望江縣西北六十里上有/巨石廣數丈其平如砥雲常)¶
　(覆之又有山對峙名小/茗山山上有蓮花峯)嵯峨山(在望江縣南七/十里山勢甚高)石樓¶
　峯(在皖山東/勢若樓觀)瑪瑙峯(在太湖縣北/一百二十里)集賢嶺(在府城北/一十五里)¶
<pb:KR2k0008_WYG_014-37a>¶
　(一名脊/見嶺)掛車嶺(在府城西/四十里)分流嶺(在太湖縣東四十/里下有水東南分)¶
　(流/)白雲巖(在桐城縣東一百二十里巖分/為二元時有胡僧建兩菴於此)石牛洞(在/潛)¶
　(山縣西北一十五里宋黄庭堅讀書於此愛其山谷/之勝因號山谷道人中有李公麟畫庭堅坐石牛像)¶
　(庭堅詩鬰鬰窈窈天宫宅諸峯排霄帝不隔六謁天/門開闗鑰我身金華牧羊客羊眠野草我世間高真)¶
　(衆靈思我還石盆之中有/甘露青牛駕我山谷路)西風洞(在太湖縣北一十/五里兩石壁立穴)¶
　(口濶五尺入内漸狭風從上出草木/不生每六七月間環縣數里無蚊)龍山崖(在太湖/縣西三)¶
　(里石壁峭立下有靈湫石上刻詩云/波光照影肝膽寒嵐氣逼人毛髮立)大江(環府城之/東西南三)¶
　(面東接無為州諸水西/南合九江彭蠡之水)南湖(在府治南三面依城古/木依天湖浸甚廣舊有)¶
<pb:KR2k0008_WYG_014-37b>¶
　(搴芳堂在湖中/宋李師中有記)太湖(在太湖縣源出縣/西東南流入大江)龍南蓮若湖¶
　(在宿松縣南五十里東五里為白荆洿池又東二十/里為大伯澇湖又東十里為張冨池下流入望江縣)¶
　(之泊湖出雷/港口達大江)漳湖(在望江縣東北六十里會上流武/昌青草諸湖水東北入於□溝至)¶
　(山口鎮/入江)泊湖(在望江縣西四十里合龍南大小伯澇/湖諸水匯而為池下流分而東出與楊)¶
　(溪長河/合流)鱤湖(在宿松縣西南八十里湖/水甚闊中有鱤魚甚大)青山渡河(源/出)¶
　(皖山合潛山縣西南河水/流至府城西南入於江)樅陽長河(源出桐城縣東/南東流入於江)¶
　沙河(在太湖縣治西南源出夀州銀河水分流東南/三百三十里至沙橋渡又東五十里分為二東)¶
　(流入青潭/口合皖水)楊溪長河(在望江縣南五里河有三十六/斷其一曰龍潭即唐令麯信陵)¶
<pb:KR2k0008_WYG_014-38a>¶
　(沈石禱/雨處)桐陂水(源出龍眠山穿繞桐城縣市下溉營/田經三十里流出湖紆回至大江)¶
　濳水(出潛山縣西北境/下流與皖水合)皖水(在潛山縣北下流㑹潛/水流府城西達大江宋)¶
　(徐俯詩乆㽞舒子國慣作北門/遊山逺三峯出溪長二水流)雷澤井(在大龍山絶/頂四時不竭)¶
　(旱禱輒應/上有神廟)應夢井(在潛山真源宫唐𤣥宗/嘗夢遊於此因賜名)龍井(在真/源宫)¶
　司馬龍井(在望江縣菩提寺北冬温夏冷可以愈疾/相傳嘗有紫沫浮井上累日始散識者云)¶
　(此龍/涎也)靈龜泉(在皖山西有大石龜/出泉宋黄庭堅有銘)湯泉(在皖公山上/其泉四時如)¶
　(湯可/浴)鶴鳴泉(在潛山縣西真源宫四時不竭/相傳白鶴道人嘗止於此故名)卓錫泉¶
　(在潛山縣山谷寺後相/傳誌公和尚卓錫出泉)雷池(在望江縣其源西自宿/松縣界流經縣東南積)¶
<pb:KR2k0008_WYG_014-38b>¶
　(而為池又十五里入大江名雷港元危素雷港阻風/詩春風昨夜掃江花遙想歸人已到家日暮停舟望)¶
　(江縣淮南芳/草接天涯)盡忠池(在府城西通大江舊名清水塘/元末盜起余闕以淮西宣慰分)¶
　(治安慶城陷赴此死後人為改今名本朝童冀詩荒/池落日暝雲隂獨立空山淚滿襟遺老能言當日事)¶
　(寒泉猶照/死時心)卧冰池(在望江縣南二里晉王祥嘗自臨/沂扶母避地於此人慕其孝因以)¶
　(名池以祥嘗卧冰/求魚食母故也)呉塘陂(在潛山縣西二十里魏廬/江太守朱元光開屯田於)¶
　(此宋王安石詩開國桐鄉已白頭國人誰復/記前遊故情但有吳塘水轉入東江向我流)翟公隄¶
　(在太湖縣西南元末縣尹/翟居仁所築民至今賴之)楊槎洲(在府境宋端平初/移府治於羅刹洲)¶
　(又移楊槎洲至景定初始/移治宜城渡今府城是也)桑落洲(在宿松縣南一百/九十里九江口晉)¶
<pb:KR2k0008_WYG_014-39a>¶
　(劉毅與盧□戰/於桑落洲即此)長風沙(在懐寧縣東一百九十里唐/李白長干行早晚下三巴豫)¶
　(將書報家相逢不道逺直至長風沙元掲傒斯詩長/風沙風沙不斷行人嗟行人嗟柰君何南風正高北)¶
　(風起大船初灣小船喜移船更傍大船頭不獨風/沙夜可憂更祝行人好心事長江何䖏是安流)石¶
　子港(在望江縣北二十里合慈/湖諸澗谷水流入武昌湖)¶
土産常春藤(太湖縣司空山出唐/天寳中嘗遣使採取)白术　百合(各縣/俱出)鱘¶
　膾(本府/出)¶
公署安慶衞(在府城東北隅洪/武二十三年建)¶
學校安慶府學(在府治東洪武五年因山谷/書院舊址建正統中重建)懐寧縣學¶
<pb:KR2k0008_WYG_014-39b>¶
　(正觀門内東舊在府學/東正統初改建於此)桐城縣學(在縣治/東南)潛山縣學¶
　(在縣治/東南)太湖縣學(在縣/治西)宿松縣學(在縣治/東南)望江縣學¶
　(在縣治北以上/俱洪武初建)¶
書院山谷書院(在府治東北今為府學文/廟後有祠堂祀宋黄庭堅)二良書院(在/府)¶
　(治東祀漢/文翁朱邑)近思書院(在府治北祀/周程張朱)龍山書院(在桐城/治西即)¶
　(太霞宫故址嘉靖間建祀/周程張朱黄勉齋㳺廣平)皖山書院(在潛山縣舒王/臺上即天寧寺)¶
　(故址知府胡纉宗以程伊川朱晦庵嘗至潛而/黄直卿游定夫皆有政績於潛故創之以祀焉)¶
宫室四望樓(在府治東登眺之頃/江淮風景舉在目中)正氣樓(在府城西二/里即金闕墓)¶
<pb:KR2k0008_WYG_014-40a>¶
　(祠樓之東為感恩亭亭之北為仰髙亭西為大觀/亭南為求是堂堂之東為書舍舍北為烈夫人祠)潛¶
　峯閣(在故州治之通判㕔宋王安石為通判時讀書/處將去作别閣詩一溪清瀉百山重風物能留)¶
　(邴曼容後夜肻思幽興/極月明孤影伴寒松)天柱閣(在舊郡圃宋郭祥正/詩羣山奔來一峯起)¶
　(千丈芙蓉碧霄裏老松自作孤鳯凰潮落時生三井/水曽宏父詩坐對潛山萬髻鬟一峯孤秀獨參天)¶
　擢秀閣(在潛山縣北七里宋陳瓘嘗於此讀書/後擢第黄庭堅因以是名閣自書其匾)三孝¶
　堂(在望江縣北元至正間建三孝/子吳孟宗晉王祥唐徐仲源也)靜山堂(在潛山縣/舊圃宋王)¶
　(安石詩皖城終日靜如山府掾應/從到日閒後人摘其詩句名堂)三至堂(在府治東/宋元豐間)¶
　(楊希元建希元之祖淳化中為郡守父/天聖中為通守及希元凡三至郡因名)大節堂(即今/府㕔)¶
<pb:KR2k0008_WYG_014-40b>¶
　(元季郡守韓建拒盜完城余闕因/以大節名其堂并作記以表之)時公亭(在桐城縣/治北二里)¶
　(相傳漢邑令有姓時者以禮/義導化民後人為作亭立碑)吕亭(在桐城縣北二十/五里舊傳吕䝉師)¶
　(次於/此)涪翁亭(在潛山縣山谷寺與石牛相對涪翁宋/黄庭堅别號向子諲為之銘而書之)¶
　梳粧亭(在小孤/山上)天開圖畫亭(在府學北面江挹山元/余闕詩雙池夹行徑累)¶
　(榭在雲間天外羣/峯出地逈滄江環)射蛟臺(在潛山縣南一百二十里/前漢書武帝元封五年冬)¶
　(南巡狩至於盛唐望祀虞舜於九嶷登天柱山自潯/陽浮江親射蛟江中獲之舳艫千里薄樅陽而出作)¶
　(盛唐樅陽之/歌即此也)皖伯臺(在舊太平寺前以周/大夫封皖伯而名)孟宗臺(在/望)¶
　(江縣北山阜穹起若臺相傳孟/宗嘗為漁官於此邑遺址尚存)舒臺(在潛山縣南宋/王安石嘗居此)¶
<pb:KR2k0008_WYG_014-41a>¶
　(後封舒王/因以為名)西溪館(在潛山縣唐刺史吕渭建/帶山夾沼為一郡勝景)¶
闗梁海門第一闗(在小孤山元天厯中立/鐵柱於此長三丈有竒)小石橋(在三/祖山)¶
　(中宋黄庭堅題詩其上云司命無心播物祖/師有記傳衣白雲横而不渡髙鳥倦而猶飛)¶
寺觀天寧寺(在府治東南相傳為晉僧逺公道場元燬/夲朝洪武初重建寺有超然亭元虞集詩)¶
　(超然之亭何所超雙蓮孤塔共岧嶤城頭疎雨散華/至江外斷雲將樹朝晨飯舊從香積化晚風常送海)¶
　(門潮尋源悵望空歸/去此地安禪試往招)山谷寺(在潛山縣西北二十里/相傳梁僧寳誌卓錫之)¶
　(地東北有唐僧三祖大師塔前有/溪溪旁有二石曰詩崖曰酒島)真乗寺(在太湖縣/西唐建本)¶
　(朝初/重建)雙蓮寺(在府治東北宋殿帥范文虎/捨宅為之元至元間重建)投子寺(在/投)¶
<pb:KR2k0008_WYG_014-41b>¶
　(子山宋為勝因寺/本朝洪武間重建)青林寺(在望江/縣治北)報恩寺(左潛山縣/治東南)¶
　大寧寺(在桐城/縣治東)福昌寺(在宿松縣治東已上四寺/俱洪武初因舊址重建)真¶
　源萬夀宫(在潛山縣西二十里野人原乃梁白鶴道/人鶴止之所宋賜號靈仙觀後改今名)¶
　真源行宫(在府城内洪/武七年建)𤣥妙觀(在太湖縣/治北魏建)靈泉觀(在/宿)¶
　(松縣治東/梁建元廢)崇道觀(在望江縣治北舊為承休觀後改/今名已上三觀俱夲朝洪武初重)¶
　(建/)¶
祠廟皖山祠(在舊懐寧縣西北祀周大夫/皖伯唐加金紫光禄大夫)朱邑祠(在桐/城縣)¶
　(治西祀漢大司農朱邑邑病且死属其子曰我故為/桐鄉史其民愛我必葬我桐鄉後世子孫奉我不如)¶
<pb:KR2k0008_WYG_014-42a>¶
　(桐鄉民及死其子如命葬於桐鄉民果為立祠嵗時祭/之劉無言詩古木森森覆墓亭大農祠在古桐城後)¶
　(來為政應千軰能/使斯民獨有情)周瑜祠(在潛山縣西/北二十里)余忠宣祠(在/府)¶
　(城東忠節坊忠宣乃元右丞余闕也為元室死節本/朝嘉其忠為立祠廟命有司嵗時祭之知府胡纉宗)¶
　(以推官黄突倫以下二十有三人皆從闕死節建議/咸祔祀馬元王冕詩赤幟南来擁萬舟丹心北望獨)¶
　(悠悠闗東競起追秦鹿即墨徒煩縦火牛萬里一城/三向敵孤軍百戰七經秋空餘千古英雄淚不盡長)¶
　(江滚/滚流)神女廟(在小孤山下宋陳簡夫詩山存獨孤宇廟/塑女郎形過客難知誤行人但乞靈本)¶
　(朝洪武永樂中/嘗遣官致祭)麯大夫廟(在望江縣治北隅/祀唐縣令麯信陵)¶
陵墓朱邑墓(在桐城縣/西二十里)周瑜墓(在宿松縣北/三十五里)麯信陵墓¶
<pb:KR2k0008_WYG_014-42b>¶
　(在望江縣治北墓後有祠唐白居易詩我聞望/江令麯陵撫惸婺攀緣不得去留葬此江湄)余闕¶
　墓(在府城西門外二里元末余闕死節賊義之求其/屍清水塘中具衣冠葬於此本朝洪武八年封土)¶
　(繚垣樹碣墓/道以表之)韓建墓(在同安驛東舊沒於民居知府胡/纉宗得其地而封識之仍建祠)¶
　(於其/上)徐仲源墓(在望江縣北一十/五里母墓之右)¶
古蹟皖城(在懐寧縣皖城之北本春秋時皖國匽姓咎/繇之後漢為皖縣獻帝時吴孫權克皓城即)¶
　(此/)巢城(在桐城縣南六十五里其城三重/舊號古重城南北川澤左右陂湖)樅陽城(在/桐)¶
　(城縣東南二百里漢置樅陽縣於/此梁改置郡至隋又改為同安縣)吕䝉城(在桐城縣/東南三國)¶
　(時吳將/吕䝉築)魯鎮城(在桐城縣南七十里/吴魯肅屯兵於此)隂安城(在桐城/縣東南)¶
<pb:KR2k0008_WYG_014-43a>¶
　(八十里劉宋置隂/安縣隋開皇間廢)同安城(在桐城縣東隋大/業間置郡於此)山焦城¶
　(在桐城縣唐開元間移縣治山焦地多猛虎/毒虺元和間縣令韓震焚薙草木其害遂除)皖陽廢¶
　縣(在懐寧縣境唐武徳中以懐寧析置/皖城安樂梅城皖陽四縣未幾皆省)青城廢縣(在/太)¶
　(湖縣治東四十里魏武遣曹仁所築後/復省入太湖唐武徳間置青城縣於此)東陳廢縣(在/太)¶
　(湖縣東南四十/里齊置陳廢)荆陽廢縣(在太湖縣東四十五里唐/武徳間置荆陽縣於此尋)¶
　(省入/太湖)喬公故居(在濳山縣北五里漢末喬公居此公/二女皆國色孫策克皖自納大喬周)¶
　(瑜納小喬後人於其故址建亭名秀英本朝徐賁詩/孫郎謀畧周郎智相逢更結君臣義丰姿聫璧照江)¶
　(東都與喬/公作佳壻)皖口(在府城西一十里一名山口鎮唐李/涉嘗過此遇盜盜問知為涉聞其有)¶
<pb:KR2k0008_WYG_014-43b>¶
　(詩名索詩涉賦一絶云春雨瀟瀟江上村緑林豪/客夜知聞他時不用相迴避世上如今半是君)¶
名宦三國孟宗(呉望江雷池監魚官自能結網取魚作/鮓寄母母還之曰汝為魚官以鮓寄我)¶
　(非避/嫌也)晉陶侃(領樅陽令/有能名)唐張知謇(舒州刺史冇惠政/武后降璽書存問)¶
　獨孤及(舒州刺史屬嵗饑旱發廪賑貸鄰郡庸/亡什四以上而舒人獨安優詔褒異)麯信¶
　陵(貞元中為望江令有惠政亢旱禱雨即/應百姓為之立祠白居易為作秦中吟)張萬福(攝/舒)¶
　(州刺史督淮南/盜賊窮破株黨)張籍(舒州從事有文名/麯令為祠堂記)胡珦(舒州刺/史嵗大)¶
　(熟麥一莖數穗閭里歌頌之後卒韓愈作神/道碑銘云坊舒之政于兹有蘄盖嘉之也)宋李炳¶
　(知舒州太祖征南唐縁淮供/億惟舒尤甚以勞擢侍御史)馮瓉(知舒州境内有菰/蒲魚鱉之利居民)¶
<pb:KR2k0008_WYG_014-44a>¶
　(採以自給前防禦使盡征之瓉以/為奪民利奏請蠲除太祖從其請)李孝基(知舒州吏/受賂鬻獄)¶
　(以殺人罪加平民孝基劾/治三日得其情乃抵吏罪)劉沆(通判舒州有大獄厯/嵗不決沆數日即決)¶
　(之人服/其能)王安石(通判舒州時文彦博為相薦其恬退/乞不次進用以激奔競之風召試館)¶
　(職安石/不就)黄庭堅(知舒州政暇即吟詠/以文學推重於時)吕溱(知舒州精/識過人辨)¶
　(訟立/斷)游酢(知舒州以道學為政/士知理學民徳善政)孫之衛(舒州通判時/劇盜劉忠驅)¶
　(掠城邑之衛被執不屈為盜/所啖食後朝廷官其二子)沈煥(舒州通判政暇不/廢讀書嘗以善類)¶
　(凋零為憂及卒丞相周必大傷之/曰不能推賢揚善予有愧於叔晦)黄榦(知安慶府時/金人破光山)¶
　(安慶震恐榦築城閲士卒㑹僚佐講究防禦之計城/成有老嫗百嵗二子諸孫輿之至府拜曰老婦為一)¶
<pb:KR2k0008_WYG_014-44b>¶
　(郡生靈謝是嵗大旱榦祈輒雨其後金人破黄州淮/東西皆震獨安慶安堵舒人徳之相謂曰生我者黄)¶
　(父/也)張徳興(當宋季起兵屯太湖縣司空山以拒/元兵者十餘年國亡猶死戰不降)夏椅¶
　(通判安慶府元兵至安慶知府/范文虎降椅義不屈仰藥而死)元韓建(至正中守安/慶群盜四起)¶
　(攻城建屢戰却之與民/効死以守卒完其城)翟居仁(太湖縣尹居官勤政/民稱頌之為立碑)¶
　余闕(至正間為淮西宣慰副使分治安慶號令嚴而/信與下同甘苦議屯田嚴守備時冦兵環布四)¶
　(外闕屢却之屹然為江淮保障後陳友諒大㑹兵攻/城闕以孤軍血戰自刎墮清水塘中妻子皆赴井死)¶
　(追贈豳國/公諡忠宣)李宗可(元末義兵萬户佐余闕守安慶城/陷闕死宗可先殺其妻子遂自刎)¶
　(死時又有從事帖木補化助闕守城/賛畫備禦有方城陷亦不屈而死)本朝趙好徳(洪/武)¶
<pb:KR2k0008_WYG_014-45a>¶
　(初知安慶府時草剏之初修/理公宇均定賦役民咸便之)陳希文(洪武中懐寧縣/丞時有指揮畢)¶
　(寅妄奏奪民地希文執法不允寅躬詣縣凂希文希/文叱出之事聞就令希文鞫其事朝廷嘉其剛直陞)¶
　(青州府/知府)胡儼(洪武末知桐城縣賦役必驗丁産勾攝公/事止遣信牌行移公文必於日中決之)¶
　(暇日輒詣學宫勸督儒生後桐/城人才獨盛者皆其餘敎所及)錢性(永樂初知安慶/府亷能勤慎志)¶
　(在恤/民)王昇(永樂初為桐城縣丞時黄蘖山虎白晝噬/人昇禱城隍神三日虎忽自斃邑人至今)¶
　(傳/之)邵彧(永樂中知安慶府徳性寛厚未嘗疾言/□色事皆辦集六縣之民無不愛戴)嚴頥¶
　(知桐城縣識達大體每以正風俗興學校為己任均/徭役革私斂奨善懲惡一惟至公故桐人至今以胡)¶
　(儼並稱/畿志)賀懋(太湖知縣寛恕公明人愛敬之稱為賀/青天秩滿保留在任凡十二年政績愈)¶
<pb:KR2k0008_WYG_014-45b>¶
　(茂畿/志)常信(潜山縣丞以亷榦稱縣西豪民侵官地百/餘畆信按籍復之以䖏貧民凡百家堯年)¶
　(地高田五萬餘畆小旱輒不收信率其民鑿河三十/餘里引呉塘水以溉之頻嵗有收民立廟祀之畿志)¶
　袁慶祥(嘗上書闕下杖幾死来知潛山勸農興學平/賦息訟去之日行李蕭然民有去後之思畿)¶
　(志/)孫衍(知宿松縣亷介嚴肅百廢興舉鋤强扶弱民/賴以安田地多荒而出有常賦衍奏免之去)¶
　(後是思/畿志)陳勉(桐城知縣勤政恤民豪右多不便而小/民頌徳有陳勉再来天有眼之謡畿志)¶
　張冕(知安慶府嚴於惡惡樂善善宿弊釐革殆/盡吏畏民懐安慶治郡稱冕為第一畿志)楊茂¶
　元(𢎞治末知安慶府文章政令炳然可觀勤恤民隠/小歉則賑小沴則禱嵗甲子旱甚憂形於色徧祀)¶
　(百神天乃大雨嵗/大熟民感之畿志)張䕫(望江縣學教諭興學作士日/課諸生寒暑不輟立企徳堂)¶
<pb:KR2k0008_WYG_014-46a>¶
　(於學祀諸先賢以倡諸生邑人尚/佛乃教以家禮民俗丕變畿志)姚岳(𢎞治間知宿松/縣愛民禮士一)¶
　(出於誠豪民逋賦繩之以法秋毫無犯民戴之如父/母及移署懐寧政聲愈著後卒兩邑之民罷市巷哭)¶
　(遺愛在民至/今不忘畿志)郭絍(以㕘政知安慶府冰藥之操終始/不二後致仕去行李蕭然且減於)¶
　(來日至今稱/亷士云畿志)李一寧(知懐寧縣淳實温厚志在愛民/不事矯飾冠服敝垢人疑其詐)¶
　(及卒於官囊無數金笥無新/衣可殮士民哀慟之畿志)晏殊(潛山知縣以清苦/自勵布衣糲食自)¶
　(處如寒士徳政及民既去士民紀其/大者於□愛碑祀於名宦祠畿志)張文錦(知安慶/府時值)¶
　(宸濠来攻出府庫金縣於城上謂守備楊鋭曰師行/號令出於君而信賞係於我鋭喜曰戎可以即矣故)¶
　(卒能致濠敗績城以完論功/進太僕轉副都御史畿志)楊銳(南京羽林指揮守/備安慶知宸濠妄)¶
<pb:KR2k0008_WYG_014-46b>¶
　(作寓意江防及濠至圍城衆戴板木掘城銳用布一/方裼以紙束火藥散於所戴木上一時火發盡棄去)¶
　(寇夜成橋接城甚急鋭用大銃偽實以石金鼔迎至/城上寇望之奔散即遣人由水穴出燒絶梁相守二)¶
　(十餘日知濠卒已懈乃使善泅者入水次聞舟中鼾/聲即刺殺斬䌫放舟於江中岸頭發火鋭城上震喊)¶
　(相接命指揮崔文縱殺之寇失/錯而返論功拜都督僉事畿志)崔文(安慶衛指揮宸/濠之變攻圍安)¶
　(慶二十餘日後開門縱殺實/文之功事平進署都督畿志)¶
流寓畢諴(河南偃師人常寓郡中讀書主簿山仕/唐為翰林學士號禁中頗牧後拜相)舒雅¶
　(本宣城人好學善属文自江南歸宋出知舒州雅恬/於榮官以州之潛山靈仙觀有神仙勝迹郡秩滿即)¶
　(請掌觀事在觀累年優㳺/山水吟咏自樂遂家於舒)王罕(本成都人徙家於舒/以䕃知宜興縣累遷)¶
<pb:KR2k0008_WYG_014-47a>¶
　(户部度支副使知潭明州皆有政績以/光禄卿卒即王琪之父珪之季父也)徐俯(本洪州/人黄庭)¶
　(堅甥也從庭堅寓同安與洪駒父胡少汲相與/賦咏甚適宋紹興中賜進士累官㕘知政事)楊萬¶
　里(本吉水人嘗愛潛/山水㳺寓於舒)¶
人物漢文翁(舒人少好學通春秋景帝時為蜀郡守崇/尚教化興學校以變風俗由是蜀文風可)¶
　(比齊魯武帝時天下皆建學自/文翁始後終於蜀蜀人祀之)朱邑(舒人少為桐鄉/嗇夫亷平後舉)¶
　(賢良遷北海太守以治行第一召為大司農為人惇/厚天性亷正不可交以私自䖏節儉禄賜以供族黨)¶
　(而家無餘財及卒天子惜之曰大司農退食自公無/疆外之交可謂淑人君子賜其子黄金百斤以奉祭)¶
　(祀/)晉何充(潛人風韻淹雅文義見稱王導與庾亮並/言於成帝曰何充器局方槩有萬夫之望)¶
<pb:KR2k0008_WYG_014-47b>¶
　(臣死之日願引充内侍則社稷無虞矣及導卒遂㕘/録尚書事充性好釋氏以此獲譏於世卒贈司空)¶
　何凖(充之弟高尚寡欲州府交辟不就初充為驃騎/將軍勸令仕凖曰第五之名何減驃騎凖兄弟)¶
　(中第五故云充居宰輔權傾一時而凖敢帶衡/門不及人事唯誦佛經而已其女為穆帝后)南北¶
　朝何尚之(潛人仕宋官至中書令立身簡約愛/尚文義老而不休卒贈司空諡簡穆)何昌¶
　寓(尚之從子獨立不羣所交皆當世名士仕宋厯郡/以清白稱後為吏部尚書有姓閔者求官自言子)¶
　(騫之後昌寓笑曰遥遥華胄其子敬容亦為吏部尚/書銓序明審號為稱職出守吳郡政為天下第一)¶
　何點(尚之孫容貌方雅博通羣書宋齊累徵不起梁/武帝與點有舊及踐祚召見尋辭疾歸兄求弟)¶
　(𦙍皆隠遯世/謂何氏三高)何佟之(潛人好學三禮師心獨學仕南/齊為國子助教後為記室㕘軍)¶
<pb:KR2k0008_WYG_014-48a>¶
　(當時國家吉凶/禮則皆取决焉)唐張鎮周(舒人武徳間為本州都督/到郡就故宅召親戚酣宴)¶
　(十日既而分贈金帛泣與之别言今日鎮周猶得與/故人歡飲明日則舒州都督治百姓耳自是境内肅)¶
　(然/)徐仲源(望江人事母至孝母疾割股為縻母食/而愈貞元間旌表其門改鄉曰孝感)曹¶
　松(舒州人光化中登第時已七十餘矣同榜五人皆/年相上下號五老榜授校書郎而卒所著有詩集)¶
　五代周本(宿松人瑜之後少勇敢嘗獨格猛虎從楊/行密每戰先登䝉犯矢石身無完膚唐莊)¶
　(宗入洛聞其名召為雄武統軍出為夀州節度使拜/太尉封西平王本雖不知書而愛重儒士賔禮僚属)¶
　(吏民愛之子鄴/官至廬州刺史)宋王琪(舒州人兒童時已能詩歌舉/進士調江都主簿上時務十)¶
　(二事仁宗嘉之性孤介數臨東南諸州政尚簡靜毎/疾俗吏飾厨傳以沽名譽故待賔客頗闊畧間造飛)¶
<pb:KR2k0008_WYG_014-48b>¶
　(語謗終不自恤以/禮部侍郎致仕)王珪(琪從弟弱嵗竒警出語驚人慶/厯初舉進士甲科通判揚州累)¶
　(遷至翰林學士承㫖元豐中拜左僕射封岐國公卒/贈太師諡文恭珪為文闔侈瓌麗自成一家當時朝)¶
　(廷大典策/多出其手)李公麟(舒州人元佑進士為泗州録事㕘/軍公麟好古博雅長於詩多識竒)¶
　(字自夏商以來鍾鼎尊彛皆能考定世次辨别款識/為考古圖善丹青妙絶冠世黄庭堅謂其風流不減)¶
　(古人弟公權公寅/亦舉進士有名)李亮工(舒州人舉進士以文名縉/紳間與蘇軾黄庭堅遊有)¶
　(詩唱/和)李元中(舒州人舉進士工書翰追蹤鍾王與李/公麟李亮工同時登第號龍眠三李)¶
　張漢卿(桐城人監興國軍筦庫與太守論事不合即/和陶潛歸去來辭歸隠三十年後宰相趙汝)¶
　(愚特/薦之)王日休(舒人誨誘後學尤為諄/切嘗撰速成模楷一書)元馮三竒(懐寧/人至)¶
<pb:KR2k0008_WYG_014-49a>¶
　(順初進士為光山尹遷國/史編修預修遼金宋三史)王幼學(望江人篤志力學/嘗讀朱子通鑑綱)¶
　(目苦其援引幽邃句讀疑難乃博/采經傳著為綱目集覽以便學者)陳道夫(懷寧人余/闕辟為懷)¶
　(寧尹助闕守城屢/挫强敵城陷死之)本朝栁昇(懐寧人洪武永樂中從/征累立戰功封安逺侯)¶
　(卒追封融國/公諡裏愍)丼霖(懐寧人舉鄉貢擢監察御史革/除間靖難兵起被執抗言死之)汪¶
　善(潛山人由太學生厯官勤慎/有才辯累陞大理寺左少卿)吳昇(懐寧人登宣徳/癸丑進士第拜)¶
　(工科給事中有直氣遇事敢言尋/陞浙江布政司㕘議政績著聞)姚旭(桐城人正統/辛未進士刑)¶
　(科給事中敷奏詳明直聲動朝端謫判鄭州清慎自/勵擢南安知府盡心民事而猶以學校為先雨暘愆)¶
　(期毎禱輒應擢雲/南㕘政致仕畿志)劉鈺(懐寧人凝重簡靜不妄言笑/居家孝友有古人風景泰丙)¶
<pb:KR2k0008_WYG_014-49b>¶
　(子鄉貢任紹興通判誠心愛民民不忍欺租税㦄期無/敢後者平餘姚巨賊民尤徳之祠以祀焉南畿志)¶
　韓隆(桐城人國子生知永安縣縣初建隆至築城建/學創公署新祀典除虎患息巨寇造浮梁民甚)¶
　(徳之借留厯十二年/卒民立祠祀之畿志)方佑(桐城人天順間進士授監/察御史風采凝峻人不敢)¶
　(干以私凡所巡厯目為真御史廣西全城之功最竒/為忌者中傷出知攸縣縣稱治擢桂林知府甫八月)¶
　(致仕歸結屋萬松間足不及城/市超然自得為皖中人望畿志)葉華(懐寧人天順丁/丑進士知沂州)¶
　(民苦逋賦疲於轉輸華奏請釐革咸得其/宜至今民猶賴之卒立祠祀焉畿志)程亨(懐寧/人天)¶
　(順間以國子生擢監察御史所巡厯有聲轉江西按/察司僉事平南贑巨盜尋督學校品士精審人服其)¶
　(明畿/志)江𢎞濟(桐城人成化丙戌進士清豐知縣有善/政擢監察御史風采凜然人莫敢犯卒)¶
<pb:KR2k0008_WYG_014-50a>¶
　(於雲南舊衣僅數/襲人服其清畿志)王瑞(望江人成化間進士厯吏科/都給事中正色立朝多所建)¶
　(白嘗抗言内寵滋甚詞氣激切又劾倖進者若干人/降黜有差京城地震上疏詆權貴或危之瑞曰苟有)¶
　(利於國死生非所計也陞湖廣/布政司右㕘政致仕卒畿志)李璡(懐寧人成化間/進士蘭溪知縣)¶
　(惠法兼濟治行著聞被召入京民有來何暮去何速/之謡拜太僕寺丞擢贑州知府時大水且疫璡百方)¶
　(拯救多所全活愛民禮士政化大行閩廣盜入境我/師失利勢甚猖獗璡築属邑城凡五督師深入備嘗)¶
　(劬勩二年擒滅論覈功罪/因被讒謫判大同卒畿志)余順(安慶衛人成化間進/士知安吉縣創學建)¶
　(倉鋤强扶弱政有便於民者攘臂為之竟以介忤當/道落職及歸杜門足跡不入公府雖宴㑹亦不赴畿)¶
　(志/)李淳(太湖人𢎞治間進士刑科給事中抗直敢言/多所禆益忤逆瑾下獄重罰淳不少沮言時)¶
<pb:KR2k0008_WYG_014-50b>¶
　(政六事首及儲貳不報擢浙江按察司僉事平/浙東劇盜調廣西平府江土猺卒於官畿志)周璽¶
　(太湖人從戍廬州𢎞治問進士任給事中累官順天/府丞逆瑾柄國錦衣指揮楊玉附之勢甚薰灼文移)¶
　(乖式璽峻拒之瑾怒杖於朝/者三竟卒瑾誅賜祭畿志)余珊(桐城人正徳間進/士授監察御史執)¶
　(法敢言以塩法忤中貴杖幾死謫判安陸知灃州政/號亷平擢江西僉事弭湖西大盜陞四川兵備副使)¶
　(區處畨夷邉境寧謐/轉按察使尋卒畿志)魯敏(懐寧人領鄉貢厯臨江府/教授行誼著聞居官模範)¶
　(端凝訓廸有法餽遺一無所受貧者周之士多成就/既去諸士戀戀不舍及卒有過皖者嘗哭祀其墓畿)¶
　(志/)¶
列女黄氏女千金(潛山人許嫁張生大中未嫁而大中/卒父意欲改議千金曰天有二日乎)¶
<pb:KR2k0008_WYG_014-51a>¶
　(父卒事母孝邑中有求聘者母許之千金再拜而起/伏父木主前號泣以簮刺目逾三月而卒時年十九)¶
　(事聞旌表/其門畿志)胡氏(望江人錢某妻也早寡至正問以守/節旌其門翰林承㫖歐陽𤣥為題匾)¶
　(畿/志)錢時妻孫氏(桐城人時任刑部主事有罪當刑孫/與之訣拔髪為縷繫臂自矢時有詔)¶
　(問死者之婦安歸孫伏地請曰臣有寡姑願賜不死/歸養許之乃收屍骸骨以歸既七月乃生遺腹子惠)¶
　(守節四十三年年/七十而卒畿志)張氏(懐寧人嚴文昌妻文昌蚤卒/張為守節事聞旌表畿志)¶
　陳氏(宿松人年二十夫卒陳日夕奠哭守節/終身雖親戚亦罕見事聞旌表畿志)王寛妻¶
　張氏(太湖人適望江王寛寛卒張年少家貧紡績以/養其姑姑憐其苦欲嫁之張嚙指剪髮以誓姑)¶
　(乃止守節二十六/年事聞旌表畿志)陶氏四節婦(桐城人陶鏞妻鍾氏/鏞子繼娶方氏繼子)¶
<pb:KR2k0008_WYG_014-51b>¶
　(亮領景泰癸酉鄉薦妻王氏妾呉氏鏞繼俱蚤喪鍾/方各守節亮亦蚤卒妻妾共䖏一室抗節終其身有)¶
　(司上其事詔表其門曰/陶氏三世四節畿志)汪世衡妻戴氏(桐城人正徳/間遇流賊欲)¶
　(驅掠之戴抱栁樹不動賊以刀厲其頸戴/厲聲曰何不速殺我賊怒遂殺之畿志)¶
仙釋白鶴道人(梁武帝時方士愛舒州濳山竒絶時有/浮屠寳誌者亦欲之武帝命二人各以)¶
　(物識其地得者居之道人以鶴止䖏為記寳誌以卓/錫䖏為記已而鶴先飛去忽聞空中錫飛聲遂卓於)¶
　(山麓而鶴止他處遂/各以所識築室焉)閭丘方逺(宿松人初居廬山學/修真出世之術唐昭)¶
　(宗累詔不起賜號妙有大師景福中居餘姚大滌洞/錢鏐奏號𤣥同先生天復中尸解後有見之仙都山)¶
　(者/)崔之道(舒城人為真源宫道士嘗見二仙人對奕/與一奕子令吞之自此言禍福輒應後尸)¶
<pb:KR2k0008_WYG_014-52a>¶
　(解/)李斯立(居東山靈隠觀嘗從蘇軾遊年逾八㐮作/詩不凡如巖溜連雲凍溪梅帶雪香有意)¶
　(峯巒千嶂出無名花/草百般香皆佳句也)燦禪師(自達摩入中國以衣鉢/相傳至燦為三祖講法)¶
　(於舒州之皖公/山卒葬山谷寺)¶
　¶
　¶
　¶
　¶
　¶
<pb:KR2k0008_WYG_014-52b>¶
　¶
　¶
　¶
　¶
　¶
　¶
　¶
　明一統志卷十四¶
