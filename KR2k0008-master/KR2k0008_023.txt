# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.191666
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0008_WYG_023-1a>¶
欽定四庫全書¶
　明一統志卷二十三¶
　　　　　　　　　　　　明　李賢等　撰¶
　　兖州府(東至直𨽻淮安府贑榆縣界四百九十/里南至直𨽻徐州沛縣界一百五十里)¶
　　　(西至東昌府濮州界三百三十里北至濟南/府肥城縣界一百一十里自府治至京師與)¶
　　　(南京俱一千/二百三十里)¶
　　　(糧四十五萬/三百石零)¶
建置沿革禹貢徐兖二州之域天文奎婁分野春秋時¶
<pb:KR2k0008_WYG_023-1b>¶
　為魯國戰國屬楚秦為薛郡漢為魯國及泰山山陽¶
　郡地東漢為任城國山陽泰山郡地兼置兖州晉改¶
　為魯郡劉宋元嘉末復置兖州於瑕丘北齊改為任¶
　城郡隋罷郡為兖州大業初改為魯郡唐為兖州天¶
　寳初又為魯郡乾元初復為兖州後陞泰寜軍五代¶
　周復為州宋初復為泰寜軍重和初改為襲慶府金¶
　仍為兖州復為泰寜軍又改泰定軍元初復為兖州¶
　𨽻濟寜路本朝初因之洪武中陞為兖州府領州四¶
<pb:KR2k0008_WYG_023-2a>¶
　縣二十三¶
　滋陽縣(附郭本魯之負瑕漢置瑕丘縣屬山陽郡武/帝時為瑕丘侯國東漢復為縣晉省入南平)¶
　(陽屬髙平國隋復置瑕丘縣為魯郡治唐為兖州治/宋避宣聖諱改為瑕縣又改曰滋陽縣取山為名金)¶
　(元因之本朝初省入兖州洪武/十八年復置編戸二十四里)曲阜縣(在府城東四/十里神農少)¶
　(昊徙都之地周武王以封周公旦是為魯國秦為薛/郡漢復為縣兼置魯國晉改國為郡隋初廢郡改縣)¶
　(曰汶陽後人改曰曲阜因城中有阜委曲長數里故/名唐貞觀初省尋復置屬兖州宋改為仙源縣金復)¶
　(為曲阜元仍舊本朝/因之編户一十六里)寜陽縣(在府城北五十里本魯闡/邑漢置寜陽縣屬泰山)¶
　(郡東漢屬東平國晉省後魏置平原縣隋改為龔丘/縣宋改為龔縣金復為寜陽縣屬兖州元省入滋陽)¶
<pb:KR2k0008_WYG_023-2b>¶
　(後復置本朝因之/編户三十五里)鄒縣(在府城東六十里周時為邾/國魯繆公改為騶因山為名)¶
　(漢置騶縣屬魯國隋屬魯郡唐改為鄒縣屬兖州宋/屬襲慶府金屬滕州元因之本朝改今屬編戸三十)¶
　(九/里)泗水縣(在府城東九十里古下明國春秋時為魯/卞邑漢置卞縣屬魯國晉屬魯郡隋改為)¶
　(泗水縣屬兖州唐宋金因之元省入曲阜/尋復置屬兖州本朝因之編户一十七里)滕縣(在府/城東)¶
　(南一百四十里古小邾子國秦屬薛郡漢置蕃縣屬/魯國晉屬魯郡後魏置蕃郡北齊廢隋改為滕縣屬)¶
　(彭城郡後陞為滕郡唐復為滕縣屬徐州宋因之金/陞滕陽軍大定中改滕州及置滕縣元因之屬益都)¶
　(路本朝洪武二年州廢以縣屬濟寜府/洪武十八年改今屬編戸八十七里)嶧縣(在府城/東南二)¶
　(百六十里春秋時鄫國漢為蘭陵承二縣地屬東海/郡晉置蘭陵郡治承城隋罷郡置鄫州大業中州縣)¶
<pb:KR2k0008_WYG_023-3a>¶
　(並廢而徙蘭陵縣於承城屬徐州唐初復置鄫州又改/蘭陵為承縣貞觀中廢州以縣屬沂州宋因之金屬)¶
　(邳州後改承縣為蘭陵興定中以縣置嶧州元初以/州屬益都路至元初以縣省入本朝洪武二年改州)¶
　(為縣屬濟寜府後改/今屬編戸三十六里)金鄉縣(在府城西南一百八十/里古為緡國春秋時為)¶
　(宋邑漢置東緡縣屬山陽郡後漢析置金鄉縣以山/為名晉以東緡省入屬髙平國後魏以昌邑縣省入)¶
　(唐於縣置金州尋改戴州州廢以縣屬兖州五代周/屬濟州宋金仍舊元屬濟寜路本朝洪武十八年改)¶
　(今屬編戸/三十三里)魚臺縣(在府城南一百七十里春秋時魯/棠邑隱公觀魚于棠即此漢置方)¶
　(與縣屬山陽郡晉屬髙平國後魏屬髙平郡北齊省/唐置魚䑓縣屬山陽五代唐屬單州宋金因之元屬)¶
　(濟州至元初省入金鄉後復置本朝初屬徐州尋/屬濟南府洪武十八年改今屬編戸二十七里)單¶
<pb:KR2k0008_WYG_023-3b>¶
　縣(在府城南二百九十里本魯單父邑漢為縣屬山/陽郡東漢為侯國晉屬濟陽郡後魏置北濟隂郡)¶
　(隋初廢郡以縣屬戴州大業初州罷以縣屬曹州唐/屬宋州後自碭山縣徙輝州治此五代唐改為單州)¶
　(宋因之金屬歸徳府元初以單父縣附郭屬濟寜路/本朝洪武元年省縣入州二年改州為單縣屬濟寜)¶
　(府十八年改今屬/編戸四十二里)城武縣(在府城西南二百九十里/漢舊縣屬山陽郡東漢屬)¶
　(濟隂郡晉屬濟陽郡北齊於此置永昌郡隋初罷郡/置戴州大業初廢州以縣屬濟隂郡唐貞觀中屬曹)¶
　(州五代唐屬單州宋金元因之本朝洪武四年/改屬濟寜府十八年改今屬編戸二十三里)曹州¶
　(在府城西三百里古豫州之域周武王封弟振鐸為/曹國戰國屬齊漢為濟隂郡地晉為濟陽郡後魏於)¶
　(郡東北置西兖州治定陶城後徙治此後周改為曹/州隋改為濟隂郡治濟隂縣唐復為曹州天寶初改)¶
<pb:KR2k0008_WYG_023-4a>¶
　(濟隂郡乾元初復為曹州五代晉置威信軍周改彰/信軍宋為興仁府金復為曹州大定末河決徙治州)¶
　(東北七十里本朝洪武四年改為縣正統十一年復/置曹州於古曹國𨽻兖州府編戸七十四里領縣二)¶
　曹縣(在州南一百二十里本漢濟隂郡之定陶縣地/隋置濟隂縣唐宋皆因之金徙曹州治舊乘氏)¶
　(縣仍置濟隂為附郭本朝初以濟隂省入州洪武二/年徙州治盤石鎮四年改州為縣屬濟寜府正統十)¶
　(一年復置曹州以縣/屬焉編戸四十八里)定陶縣(在州東南五十里本堯/所居秦置定陶縣漢初)¶
　(封彭越為梁王都此後以縣屬濟隂國宣帝時為定/陶國後魏為西兖州治隋屬濟隂郡唐屬曹州尋降)¶
　(為鎮宋置廣濟軍兼置定陶縣熙寜中軍廢以縣屬/曹州後復置軍金廢軍仍以縣屬曹州本朝初省入)¶
　(州洪武四年復置屬濟寜府正統/十一年改今屬編戸一十九里)濟寜州(在府城西/六十里古)¶
<pb:KR2k0008_WYG_023-4b>¶
　(徐州之域春秋時屬魯戰國屬宋秦屬碭郡漢屬山陽郡/晋為髙平及任城國地劉宋屬濟北郡後魏置濟州於碻)¶
　(磝城隋改為濟北郡唐初復為濟州後廢五代周復置濟/州治鉅野金徙治任城元初還治鉅野後陞為濟寜路而)¶
　(於任城置濟州至正中省濟州而徙路治任城本朝洪武/元年改路為府十八年改府為州以任城縣省入屬兖州)¶
　(府編戸五十/四里領縣三)嘉祥縣(在州城西五十里本鉅野澤地世傳/魯哀公西狩獲麟於此唐宋以來皆)¶
　(為任城縣地金大定中始置嘉祥縣屬濟州皆取獲/麟之義元屬東平路至元初還屬濟州後屬單州本)¶
　(朝改今屬編/戸一十四里)鉅野縣(在州城西北一百里禹貢大野/既瀦即此地周屬魯漢置鉅野)¶
　(縣屬山陽郡晉屬髙平國後罷隋復置屬東平郡唐/置麟州治此尋廢州以縣屬鄆州五代周於此置濟)¶
　(州宋因之金徙州治任城縣省鉅野入鄆州元初為/濟寜路治後徙治任城而此縣仍屬焉本朝因之編)¶
<pb:KR2k0008_WYG_023-5a>¶
　(戸三十/五里)鄆城縣(在州城西北一百六十里本魯地漢/為夀良縣地東漢屬廪丘後周置清)¶
　(澤縣及髙平郡隋廢郡改縣為萬安後改為郡以廪/丘省入大業初置鄆城縣屬東平郡唐置鄆州以縣)¶
　(屬焉五代周廢州以縣屬濟州宋因之金以水患/徙盤溝村元屬濟寜路本朝因之編户二十四里)東¶
　平州(在州城西北一百五十里春秋時為須句國戰/國屬宋秦屬碭郡又為薛郡地漢為東平國取)¶
　(禹貢東原底平之義後為濟東國又改太河郡東漢/仍為東平國後魏為東平郡後周置魯州隋置鄆州)¶
　(後改東平郡唐復鄆州天寳初改東平郡元和中置/天平軍宋徙治州故城政和初改東平府元改為東)¶
　(平路本朝洪武初復改為府八年降為州以須城縣/省入屬濟寜府十八年改今屬編戸三十四里領縣)¶
　(五/)汶上縣(在州東南六十里古厥國春秋時為魯中/都地漢置東平陸縣屬東平東漢省入須)¶
<pb:KR2k0008_WYG_023-5b>¶
　(昌縣北齊置樂平縣隋後改平陸屬魯郡唐初屬兖/州後改為中都縣金改為汶陽縣又改曰汶上元屬)¶
　(東平本朝因之/編戸四十八里)東阿縣(在州西北七十里春秋時齊/柯邑漢置東阿縣屬東郡晉)¶
　(屬濟北國隋屬濟北郡唐初屬濟陽郡後屬鄆州宋/徙治新橋鎮屬東平府金元仍舊本朝洪武八年還)¶
　(舊治編戸/二十四里)平隂縣(在州北一百二十里本齊地春秋/魯襄公㑹諸侯伐齊齊侯禦諸平)¶
　(隂即此漢為盧縣地晉因之隋置榆山縣後改平隂/縣屬濟北郡唐屬鄆州宋屬東平府金元仍舊本朝)¶
　(因之編户/一十九里)陽榖縣(在州西北一百四十里春秋時齊/地僖公時齊宋江黄㑹于陽榖即)¶
　(此隋置陽榖縣屬濟北郡唐屬濟州天寳後屬鄆州/宋徙治上述鎮金元仍舊本朝因之編戸三十九里)¶
　夀張縣(在州西一百二十里春秋時為良邑漢為夀/良縣屬東郡其治在今縣南九十里東漢改)¶
<pb:KR2k0008_WYG_023-6a>¶
　(為夀張縣隋屬濟州後屬鄆州唐於此置夀州并增/置夀良縣尋俱省宋屬東平府金元仍舊本朝洪武)¶
　(三年省入須城陽榖二縣十四年/復置屬東平州編户一十五里)沂州(在府城東三/百六十里本)¶
　(齊魯二國之境秦漢晉皆為瑯琊郡地後魏於此置/北徐州後周改沂州以城臨沂水故名隋置臨沂縣)¶
　(改州為瑯琊郡唐復為沂州天寳初改瑯琊郡乾元/初復為沂州宋金因之元屬益都路後以臨沂縣省)¶
　(入本朝洪武初改屬濟寜府又改屬濟南府/十八年改今屬編户一百五十里領縣二)郯城縣¶
　(在州城東南一百二十里古郯子國地漢置郯縣屬/東海郡東漢徐州刺史治此北齊省後周復置隋省)¶
　(後復置屬下邳唐宋金因之元末復置郯/城縣仍屬沂州本朝因之編戸六十二里)費縣(在州/城西)¶
　(南九十里古費國地春秋時為魯季孫氏之邑漢置/費縣屬東海郡東漢屬泰山郡晉屬瑯琊國後魏徙)¶
<pb:KR2k0008_WYG_023-6b>¶
　(治祊城屬沂州後廢唐復置宋金元/俱仍舊本朝因之編戸七十五里)¶
郡名東魯(古/名)任城(北齊/名)魯郡(隋/名)泰寜(宋/名)¶
形勝奄有龜䝉遂荒大東(詩魯/頌)河濟之間(唐孔頴逹禹/貢疏兖州在)¶
　　(河濟之間其地卑下而/水之所沮洳者為多)東盤琅邪西控鉅野北走¶
　　厥固南馳互鄉(唐李白任/城㕔壁記)近通徐泗逺控江淮(宋/蘓)¶
　　(轍鉅野/縣詩)¶
風俗民有聖人之教化(漢地理志周以少昊之墟封周/公子伯禽為魯侯其民有聖人)¶
　(之教化故孔子曰齊一變至於/魯魯一變至於道言近正也)尚禮義重㢘恥(同上去/古逺而)¶
<pb:KR2k0008_WYG_023-7a>¶
　(風俗漓孔子閔王道將廢乃修六經以述/三代之道是以其人好學尚禮義重亷恥)有桑麻之¶
　業(同上周公遺化銷㣲庠序衰壊地狹人衆頗有桑/麻之業亡林澤之饒俗儉嗇愛財趨商賈好訾毁)¶
　(多巧/偽)君子以材雄自髙小人則鄙野難治(唐李白任/城㕔壁記)¶
山川嵫陽山(在府城西三十里宋熙寜中旱祈/于此山獲雨遂封其神為惠應侯)甑山(在/府)¶
　(城東北七十里後魏時境内數有猛獸為暴自張/蕐原臨政山中忽有六駁食獸咸以為化感所致)防¶
　山(在曲阜縣東二十里禮記孔子父母/合𦵏于防今其墓在山北二十里)尼山(在曲阜/縣東南)¶
　(五十里連泗水鄒縣界一名尼丘山昔叔梁紇與顔/氏祈於此山而生孔子今其麓有宣聖廟西南有觀)¶
　(川亭遺址亭東有坤靈洞元時嘗有人持火曵絙而/入北三數丈忽隙間有光覩一室口廣两楹許中横)¶
<pb:KR2k0008_WYG_023-7b>¶
　(石床石枕皆天成元周伯𤦺詩五峯鴈列岡巒秀一/洞龍蟠氣象雄河潤周知流澤逺頂圬猶見肖形同)¶
　顔母山(與尼山相對上有聖/井及顔母廟遺址)雲山(在寜陽縣西一十/五里上有穴出雲)¶
　伏山(在寜陽縣北二十里上有洞洞/内鐫石成佛像故又名佛山)杏山(在寜陽縣/東北三十)¶
　(里上多/杏木)岡山(在鄒縣北五里/上有岡山寺)馬鞍山(在鄒縣北二十/里上有孟母墓)¶
　九龍山(在鄒縣東北二十里山形起伏/凡九上有靈泉故又名靈山)四基山(在鄒/縣東)¶
　(北二十里上/有孟子墓)嶧山(在鄒縣東南二十五里一名鄒嶧/山禹貢嶧陽孤桐春秋邾文公卜)¶
　(遷於嶧史記秦始皇上鄒嶧山刻石頌徳皆此元鮮/于樞詩東方巨鎮宗岱宗羣山列侍臣妾同西南崛)¶
　(起一萬仭却立不屈如争雄何年天星下天宮墜地/化作青芙蓉外如刻削中空洞閬風𤣥圃遥相通)¶
<pb:KR2k0008_WYG_023-8a>¶
　鳬山(在鄒縣西南五十里連魚䑓縣界詩保有鳬嶧/遂荒徐宅即此其陽有伏羲廟遺址世傳伏羲)¶
　(畫卦於此故土人呼其處為八卦山元楊奐東逰記/云過泗水地頗髙敞南望鳬嶧諸峯出没於烟蕪雲)¶
　(樹之表/謂此)昌平山(在鄒縣東北五十里史記/孔子生魯昌平鄉謂此)鳯凰山(在/泗)¶
　(水縣東南五里/下有珎珠泉)昌山(在泗水縣東南二十里下有泉/曰鮑村曰東嚴曰黄隂皆流入)¶
　(泗/水)陪尾山(在泗水縣東五十里泗水/源發於此上有仁濟侯廟)龜山(在泗水縣/東北五十)¶
　(里詩奄有龜䝉即此春秋龜/隂之田在其北今屬泰安州)龍山(在滕縣北/二十五里)雪山(在/滕)¶
　(縣東四/十里)桃山(在滕縣東南五十里即華采山也又名/義珠山上有泉俗傳不可窺窺者不盈)¶
　(嵗輙死有烏巢井上金喙黒色見則大水今訛作陶/山謂其山有陶朱墓或作西微山謂有微子墓皆謬)¶
<pb:KR2k0008_WYG_023-8b>¶
　髙山(在滕縣東六十里上有趙盾祠遺址/少西有薛山薛水源發二山之間)車稍山(在/嶧)¶
　(縣北六十里一名三/峯山滄浪淵出此)君山(在嶧縣北六十里上有池/深數尺水旱不増减平田)¶
　(數頃昔有隠者王老抱犢耕其上/後遇異人仙去故又名抱犢山)魯卿山(在嶧縣東/北七十里)¶
　(舊有魯卿季文子廟一/名季山俗名神峯山)夾山(在嶧縣北七十里即夾/谷也春秋魯公㑹齊侯)¶
　(於祝其實/夾谷即此)夾兒山(在嶧縣北七十/里舊有錫塲)馬山(在嶧縣南九/十里其形若)¶
　(奔馬/之勢)陽山(在金鄉縣西北三十里/山多美石可作碑碣)棲霞山(在單縣東/四里世傳)¶
　(梁孝王/嘗逰此)文亭山(在城武縣西北二里/上有文士亭遺址)曹南山(在曹州/南一百)¶
　(里詩薈兮蔚弓南山朝/隮春秋盟于曹南皆此)景山(在曹縣東四十里廢楚/丘城北衛文公徙居楚)¶
<pb:KR2k0008_WYG_023-9a>¶
　(丘測日影於此詩望楚/與堂景山與京是也)髣山(在定陶縣北一十五里/乃曹國十五世𦵏地積)¶
　(壤之髙髣髴/如山故名)兩城山(在濟寜州/南六十里)郗山(在嘉祥縣東南/五里上有郗鍳)¶
　(祠/址)青山(在嘉祥縣有二大青山在縣南二十里上有/青山神廟小青山在縣西六里又汶上縣亦)¶
　(有二青山一在縣東北五十/六里一在縣東北三十里)平山(在嘉祥縣南五十/里上有秋胡子妻)¶
　(廟遺/址)崱山(在嘉祥縣/南三十里)金鄉山(在鉅野縣南五十里山/北有石洞曰清凉深十)¶
　(餘丈内鑿石作四小閣閣外一堂陛髙三尺堂外兩/門門外兩大閣石道長三十丈濶十有六尺世傳秦)¶
　(始皇避署宫也西征記漢司𨽻校尉魯恭鑿山為墓/得白兎乃不𦵏更𦵏山南而得金故曰金山其冡尚)¶
　(存/)獨孤山(在鄆城縣東北五十里孤峯獨立宋呂本/中詩凄凉单馬經行處况是此山名獨孤)¶
<pb:KR2k0008_WYG_023-9b>¶
　峗山(在東平州北五里漢/東平憲王墓在焉)瓠山(在東平州北二十里/山形似瓠漢書作報)¶
　(山漢東平思/王墓在焉)黄華山(在東平州北三十里金翰/林學士王庭筠卜居于此)蠶尾¶
　山(在東平州北三十里聮絡望山卧牛諸峯唐/蘓源明宴小洞庭詩序所謂左拂蠶尾是也)鳯山¶
　(在東平州北三十里羣峯環抱楓林蔽虧/粲若雲錦騷人墨客登覧題詠者甚多)金螺山(在/東)¶
　(平州東三十里漢書哀帝時無鹽危山土自起覆草/如馳道狀即此山也山陽鉅崖有石像故舊名白佛)¶
　(近代始/改今名)棘梁山(在東平州西四十里山頂有石崖東/西判為二其上駕石為橋可通往來)¶
　(西南有石洞/鑱佛像數百)蜀山(在汶上縣西南三十五里上有神/祠遺址碑記云山形水勢有類西)¶
　(蜀/)采山(在汶上縣東北二十五里俗傳/其山舊有花木望之若五采)榖城山(在東/阿縣)¶
<pb:KR2k0008_WYG_023-10a>¶
　(東北五里一名黄山即/漢張良得黄石之所)碻磝山(在東阿縣南七里劉/宋檀道濟與後魏交)¶
　(兵於此今城南三土堆/即道濟唱籌量沙之所)魚山(在東阿縣西八里一名/吾山漢武帝瓠子河詩)¶
　(功無已時兮吾山平/註云吾山即魚山也)&KR3160;山(在東阿縣東南三十里/其山髙大為羣山之冠)雲¶
　翠山(在東阿縣/南四十里)鵝山(在東阿縣西南一/十二里以形似名)會仙山(在平/隂縣)¶
　(治東一名/聚仙山)石門山(在平隂縣西二十五里山上/有石門東西相向可通人行)龍山¶
　(在平隂縣西南三十里世傳昔/有龍見於其下又名龍化山)孔子山(在平隂縣南/三十里上有)¶
　(孔子教書/堂遺址)梁山(在夀張縣南九十里漢梁/武王𦵏此又名刀梁山)艾山(在沂/州西)¶
　(二十五里魯隠公/㑹齊侯於艾即此)大利冶山(在沂州西南一十里路/傍有巨鐵二塊在地中)¶
<pb:KR2k0008_WYG_023-10b>¶
　愛古山(在沂州北/五十里)金雀山(在沂州西南二百六十里/又西南三里赤石埠亦有)¶
　(山同/此名)蒙山(在費縣西北七十里書䝉羽其藝詩奄有/龜䝉即此又以其居魯地之東一名東山)¶
　(孟子所謂孔子登/東山而小魯是也)聦山(在費縣西北一百三/十里浚河源出此)馬陵山¶
　(在郯城縣東二十里/舊傳即古之琅琊山)芙蓉山(在郯城縣西/北七十里)大沬固(在/費)¶
　(縣西南六十里根盤三十里壁立雲霄若巨柱之撑/天本縣山號為固者若太平不老佛耳雲頭之類甚)¶
　(衆/)大□阜(在費縣西南一百里一名/貨郎阜祊水源發于此)㑹通河(在濟寜/州南元)¶
　(時創開以通漕運自濟寜分水閘至東昌府臨清閘/凡四百餘里久而淤塞本朝永樂九年遣大臣率民)¶
　(夫疏鑿惟於開河閘至沙灣北故河道北徙幾二十/餘里餘皆循其故道自濟寜則引泗洸及徂徠諸山)¶
<pb:KR2k0008_WYG_023-11a>¶
　(谷水注之至沙灣則引黄河攴流自金/龍口者合之以逹于臨清㑹于衛河)雩河(在府城/東五里)¶
　(自曲阜縣馬跑泉發源/至本縣界入㑹通河)濟河(在汶上縣北一名大清/河禹貢濟水東出于陶)¶
　(丘北又東至于菏又東北㑹于汶又北東入于海魏/酈道元謂濟水當王莽之世川瀆枯竭不與昔同)¶
　(宋蔡沉謂今歴下几發地皆是流水世謂濟水經流/其下然則今濟水伏流不見惟汶水由濟河以入海)¶
　蓼河(在鄒縣北三十里源發九龍山/東南蓼溝西北流入白馬河)白馬河(源出九/龍山西)¶
　(流入于/泗水)沙河(有二南沙河源出滕縣東北連青山前/南流入薛河北沙河源出本縣北龍山)¶
　(西流經魚䑓/縣界入招湖)承治河(源發嶧縣西許家/泉南流入邳州界)浚河(源發聦/山東流)¶
　(合於/祊水)王祥河(在沂州北二十五里源出王祥廟/後即其卧氷躍鯉處又名孝河)新開¶
<pb:KR2k0008_WYG_023-11b>¶
　河(在平隂縣西一十里即濟河之下流其南崖有盤/石行舟者患之宋張方平乃鑿新河引水北行以)¶
　(避之因名又汶上縣西南亦有新開河本朝正/統八年鑿之以洩山谷諸水西流入㑹通河)泗水¶
　(源發陪尾山四泉並發循泗水縣北八里始合為一/西經曲阜縣貫府城下至濟寜分流南北南流入徐)¶
　(州境北流/入㑹通河)洙水(在府城東北二十里又云在曲阜縣/五里南為洙水北為泗水二水之間)¶
　(即孔子所居/今湮没無考)嶮水(源發曲阜縣北五十里九峯山/南流入泗水其溪澗嶮隘故名)汶¶
　水(源發泰安州西南流至本府經寜陽平隂汶上縣/界又西至東平州界注濟河故道東北流經東阿)¶
　(縣界又東北至/濟南府界入海)洸水(在寜陽縣西三里即汶水支流/南經府城西北又西至濟南州)¶
　(入㑹/通河)漕水(源發寜陽縣治東蛇眼泉北/流至府城北三十里入洸水)泮水(一名雩/水源發)¶
<pb:KR2k0008_WYG_023-12a>¶
　(曲阜縣治西南馬跑泉西流至府城東/入泗水詩思樂泮水薄采其芹即此)沂水(源發尼/山之麓)¶
　(西流入泗水論語浴乎沂即此又沂州東南亦有沂/水其源發自青州府沂水縣南流至沂州與祊水合)¶
　(禹貢淮沂/其乂是也)薛水(源發滕縣東髙薛二山之/間西南流入徐州沛縣界)梁水(源發/滕縣)¶
　(東一十五里西南/流入徐州沛縣界)黄水(即黄河支流自開封府流至/本府曹縣界分為二派其一)¶
　(東南流至徐州入泗其/一東北流入㑹通河)汜水(在曹州西南三十里漢/髙帝即位氾水之陽即)¶
　(此/)狼溪水(源發東阿縣東南二十八里狼山下/西北流經縣城内又北流入汶水)涑水¶
　(源發費縣天青江下流經沂州/及郯城縣界入邳州諸湖澤)祊水(源發大□阜東/南流經沂州郯)¶
　(城縣入/邳州界)積水湖(在東平州西一十五里㑹通河之南/周圍百餘里四面有堤正統三年於)¶
<pb:KR2k0008_WYG_023-12b>¶
　(近河處置/减水閘)南旺湖(在汶上縣西南三十里湖濶數十/里每嵗引湖水入㑹通河以濟其)¶
　(淺/)范蠡湖(在定陶縣城内西南隅其地窪下/多水俗傳為范蠡養魚之所今涸)滄浪淵¶
　(在嶧縣北車稍山下孟子滄浪之水清兮可/以濯我纓即此有龍神祠嵗旱禱雨多應)鉅野澤¶
　(在鉅野縣東五里一名大野澤南北三百里東西一/百餘里禹貢大野既瀦周禮藪曰大野皆此元末為)¶
　(黄河所/决遂涸)梁山濼(在東平州西宋宋江為/㓂嘗保此中有黒風洞)菏澤(在曹州/境内禹)¶
　(貢導菏澤被孟瀦又濟/水東至于菏皆此今涸)大禰溝(在曹州界内詩出宿/于泲飲餞于禰即此)¶
　(今淤/塞)桓公溝(在東平州境内晉毛穆之所鑿水經云/桓𤣥帥衆北入掘通濟渠故謂之桓公)¶
　(溝今/淤塞)濟隄(在曹定陶二縣/即故濟水隄也)伯禽井(在曲阜縣宣聖廟/東北三里魯公故)¶
<pb:KR2k0008_WYG_023-13a>¶
　(基内亦名車輞井水清/白而甘俗呼為漿水井)管仲井(在東阿縣榖城内元/陳孚詩畫野分民亂)¶
　(井田百王禮樂散寒烟平生一勺/潢汙水不信東溟浪沃天今湮没)臧武仲井(在曲阜縣/魯城内)¶
　季桓子井(在曲阜縣魯城内史記/桓子穿井得土缶即此)顔子井(在曲阜縣/魯城内周)¶
　(公廟/西南)聖水井(在府城北二里遇旱禱雨輙應又嘉祥/縣南二十里亦有聖水井俗傳有疾者)¶
　(取水煎藥/服之多効)吕井(在單縣治東北隅俗傳吕仙翁與單/父人惠翁逰苦其水鹹擲瓦井中水)¶
　(遂甘美故人/呼之為吕井)靈泉井(在東平州北三十里四靣皆石/壁中有一井遇旱取水禱雨輙)¶
　(應/)阿膠井(在陽榖縣東北六十里水清冽而甘煮革/為膠可以愈疾舊屬東阿故名阿膠井)¶
　玉溝泉(在泗水縣西南一十/二里西北流入泗水)盗泉(在泗水縣東北髙/陘山之隂淮南子)¶
<pb:KR2k0008_WYG_023-13b>¶
　(云孔子不飲盗/泉之水即此)許池泉(在嶧縣西北一十二里三泉/並發味甘而冽上有龍祠)¶
　逵泉(在曲阜縣魯城南左傳僖叔飲/酖及逵泉而卒即此上有龍祠)温泉(在曲阜縣/南七里以)¶
　(上二泉俱流入沂水又沂州東北郯城縣西/北俱有温泉土人皆甃石為池引以澡浴)黄良泉¶
　(在魚䑓縣東北六十里黄山下從石/竇湧出周五十餘步下流注於泗水)感應泉(在嘉祥/縣南二)¶
　(十里青山側泉目山腰石穴/流出遇旱取水禱雨輙應)白雁泉(在東阿縣東南/三十五里相傳)¶
　(漢王伐楚經此士卒渇甚忽/見白雁驚起遂得清泉故名)蘆泉(在東平州東北三/十里元行省尚書)¶
　(嚴實嘗引水構/亭為逰觀之所)魯泮宫池(在曲阜縣宣/聖廟東南)澤筆池(在沂/州城)¶
　(内晉王羲之曝/書堂前今湮没)南池(在濟寜州境今淤塞唐杜甫逰/任城南池詩秋水通溝洫城隅)¶
<pb:KR2k0008_WYG_023-14a>¶
　(集小船晚凉㸔洗馬森木亂鳴蟬菱熟經時/雨蒲荒八月天晨朝白露降遥憶舊青氊)¶
土産兎絲子　蛇床(單縣/出)全蝎　包金土(俱平隂/縣出)阿膠¶
　(陽榖/縣出)鐵　錫(俱嶧縣出舊/有塲今廢)黑瓷噐(嶧縣/出)楷木(曲阜縣/孔林出)¶
　(其木似槐文理縱横/縉紳多取之為簡)蒙頂茶(蒙山石/上出)蕨菜(曲阜/縣出)仙靈¶
　脾　紫石英　鍾乳石(沂州/出)雲母石　茯苓(滋陽等/縣出)¶
　天門冬　卷栢(兖州/出)¶
藩封魯王府(在城内正北洪/武十四年建)安丘王府　樂陵王府¶
　鉅野王府　東阿王府　鄒平王府　滋陽王府¶
<pb:KR2k0008_WYG_023-14b>¶
　東甌王府　髙宻王府　新蔡王府　陽信王府¶
　翼城王府　東原王府(俱在府/成内)¶
公署襲封衍聖公府(在曲阜縣魯城/内洪武十年建)直𨽻沂州衛(在沂/州城)¶
　(内東南初為守禦千户所/洪武四年建五年陞為衛)濟寜衛(在濟寜州城内東/南永樂五年建)¶
　兖州䕶衛(在府治東洪武/中為魯府置)滕縣守禦千户所(在滕縣/城内西)¶
　(偏洪武/四年建)東平守禦千户所(在東平州治東南/洪武三十一年建)¶
學校孔顔孟三氏學(在曲阜縣襲封府南魏黄初間襲/封崇聖侯孔羡建本朝洪武元年)¶
　(重/建)兖州府學(在府治北洪武十八年自府治/東北徙置於此景泰四年重修)曹州學¶
<pb:KR2k0008_WYG_023-15a>¶
　(在州治東正/統十一年建)濟寧州學(在州治東北元至元間/建本朝洪武三年重修)東平州學¶
　(在州治東北元皇慶間自州治西南/徙置於此東朝洪武十五年重修)沂州學(在州治西北/洪武三年因)¶
　(舊重/修)滋陽縣學(在縣治東洪/武十八年建)曲阜縣學(在闕里西洪武五/年遷縣治東北正)¶
　(徳九年遷宣聖廟東/嘉靖五年徙置於此)寧陽縣學(在縣治東/洪武初建)鄒縣學(在縣治/西洪武)¶
　(三年建正統/二年重修)泗水縣學(在縣治東南宋元豐間/建本朝洪武初重修)滕縣學(在/縣)¶
　(治西元至元間建/本朝洪武初重修)嶧縣學(在縣東門外元至治間建本朝/洪武二年重建正統八年重修)¶
　金鄉縣學(在縣治東金大定間建本朝洪/武元年重建正統十一年重修)魚臺縣學(在縣/治西)¶
　(北元泰定間建本/朝洪武二年重修)單縣學(在縣治東南/洪武三年建)城武縣學(在縣治/東洪武)¶
<pb:KR2k0008_WYG_023-15b>¶
　(五年因/舊重建)曹縣學(在縣治西北/洪武四年建)定陶縣學(在縣治東洪/武四年建宣)¶
　(徳七年/重修)嘉祥縣學(在縣治南洪武三年/建永樂十八年重修)鉅野縣學(在/縣)¶
　(治東洪武七年自縣/治東北徙置於此)鄆城縣學(在縣治東南宋舊學/本朝洪武元年重修)¶
　汶上縣學(在縣治東元至元間建/本朝洪武三年重修)東阿縣學(在縣治/西洪武)¶
　(八年/建)平隂縣學(在縣治東南宋元符間自縣治西/北徙建於此本朝洪武三年重修)陽¶
　榖縣學(在縣治東北宋崇寜間/建本朝洪武三年重修)夀張縣學(在縣治東/洪武十四)¶
　(年/建)郯城縣學(在縣治西洪/武二年建)費縣學(在縣城南門外金/皇統間建本朝洪)¶
　(武元年/重修)¶
<pb:KR2k0008_WYG_023-16a>¶
書院洙泗書院(在曲阜縣西北八里即孔子講道之/所元設山長本朝肖孔子像於内)聖¶
　澤書院(在汶上縣西南三十里一名孔堂/世傳孔子宰中都政餘講學於此)尼山書院¶
　(在尼山上宋慶厯間建後/燬本朝永樂十五年重建)曾子書院(在郯城縣西北/六十里又嘉祥)¶
　(縣南四十里亦/有曾子書院)性善書院(在滕縣西南元大徳間建/取孟子告滕文公以性善)¶
　(之義/為名)思聖書院(在費縣西九十/里元至正間建)野齋書院(在東阿縣/境内即元)¶
　(翰林承㫖李謙故居謙卒詔/立書院并設山長以掌謙祀)中庸精舍(在鄒縣治東/南世傳子思)¶
　(孟子傳道於此元建為書舍導江張䇓記云按孟母/三徙此地母所徙邪孟子他日居邪受學固當在魯)¶
　(豈子思子/時至鄒邪)¶
<pb:KR2k0008_WYG_023-16b>¶
宫室靈光殿(在魯城内東南漢魯共王所作及漢中㣲/宫殿皆燬而靈光巋然獨存後廢尚有遺)¶
　(址/)杏壇樓(在曲阜縣西宣聖廟前又/有孔子講堂在廟北五里)望海樓(在郯城/縣東南)¶
　(三十五里世傳孔/子嘗登此以望海)嶽雲樓(在府城内王城東南隅本/古兖州城樓唐杜甫嘗登)¶
　(此賦詩云東郡趨庭日南樓縱目初浮雲連海岱平/野入青徐孤嶂秦碑在荒城魯殿餘從來多古意臨)¶
　(眺獨躊躇後樓毁人遂/呼其故基為杜甫䑓)李白酒樓(在濟寜州南城上/唐李白客任城時)¶
　(縣令賀知章觴之於此今樓與當時碑刻俱存元著/作郎陳儼重修李白酒樓記其末有歌曰公昔去兮)¶
　(乘龍窅雲氣兮蓬萊宫襟青霞兮珮明月横四海兮/焉窮濟水兮無波泰山繚兮欝嵳峩思故國兮神逰)¶
　(怳臨風兮浩歌醉而生兮醉而死曩孰非兮今孰是/千鍾百榼兮彼且奚適操一瓢兮吉其止擥春風兮)¶
<pb:KR2k0008_WYG_023-17a>¶
　(折瓊芳援北斗兮㪺桂漿浩㝠𡨕/兮徙倚以望歸來歸來兮舉我觴)披雲樓(在曹縣治/北舊州城)¶
　(上宋知州郭槩/建陳師道作記)尊經閣(在濟寜州學元大徳間/建本朝正統元年重修)奎文¶
　閣(在曲阜縣西宣聖廟前金明昌二年建開/州刺史髙徳裔修本朝設典籍一員掌之)思聖堂¶
　(在汶上縣元楊奐東逰記汶上古之中都也先聖/之舊治魯定公九年宰於此縣署之思聖堂是也)斷¶
　機堂(在鄒縣治東以/孟母斷機為名)三賢堂(在曹縣北舊城内中塑/越范蠡秦魏冉漢魏相)¶
　(像宋范致/明有贊)曬書堂(在沂州城内晉王羲之故/宅後人即其地建佛寺)溪堂(在/東)¶
　(平州城内唐鄆曹濮觀察使馬總建以為饗士大夫/之所韓愈為序并系以詩有云凡公四封既冨以疆)¶
　(謂公吾父孰違公令可以師征不寜守邦公作溪堂/播播流水淺有蒲蓮深有蒹葦公以賓燕其鼔駭駭)¶
<pb:KR2k0008_WYG_023-17b>¶
　(公燕溪堂賓校醉飽流有跳魚岸有集鳥既歌以舞/其鼓考考公在溪堂公御琴瑟公暨賓贊稽經諏律)¶
　(施用不差人用不屈谿有賓苽有龜有魚/公在中流右詩左書無我斁遺此邦是庥)懐賢堂(在/城)¶
　(武縣治北宋王禹偁為縣/簿既去人懐其徳故名)嵗寒堂(在東平州城内宋/待制李誠之建與)¶
　(蘓軾㑹飲於此/有題名刻石)鄒堂(在鄒縣治内宋黄庭堅嘗作鄒/操元祐中縣令建鄒堂書其操)¶
　(於屏後庭堅得罪來/為此縣令撤毁之)展敬堂(在曹縣舊城北元時/為宦逰迎送之院)義¶
　漿亭(在平隂縣南二十里黑山口金大定/間邑人任翁作亭貯水以濟渇者)講文亭(在/金)¶
　(鄉縣學元至/正四年建)顔樂亭(在曲阜縣顔子廟前舊有廢井/宋膠西太守孔周翰濬井作亭)¶
　(名曰顔樂司馬光有銘蘇軾有記程顥作詩有曰天/之生民是為物則非學非師孰覺孰識聖賢之分古)¶
<pb:KR2k0008_WYG_023-18a>¶
　(難其明有孔之遇有顔之生聖以道/化賢以學行萬世心目破昏為醒)浮香亭(在雩水/北以楊)¶
　(得名元楊奐東逰記北涉雩/水由竹徑登浮香亭即此)想山亭(在曹縣治北舊/城内宋郡守盧)¶
　(襄詩客來如見小忩/扉便見山翁想山處)書雲臺(在曲阜縣魯城内魯人/以二至二分日登此䑓)¶
　(望雲色以卜/嵗之豐凶)郊臺(在曲阜縣西南一十里臺東西五/十八步南北四十步即魯君郊祀)¶
　(之/所)觀魚臺(在魚䑓縣北一十三里魯隠公觀魚于棠/即此又北有武唐亭杜預以為即隠公與)¶
　(戎㑹盟/之地)鷄鳴臺(在魚臺縣/東六十里)盟臺(在陽榖縣治南世傳/齊桓公㑹江黄于此)¶
　三歸臺(在東阿縣西二里世/傳以為管仲所築)莊公臺(在曲阜縣西北/二里荘公築䑓)¶
　(臨黨氏見孟任即此/其西南又有昭公䑓)東門襄仲䑓(在曲阜縣/魯城内)季武子¶
<pb:KR2k0008_WYG_023-18b>¶
　䑓(在曲阜縣境内公山不狃帥費人襲魯公/與三子入於季氏之宫登武子之䑓即此)鬪鷄臺¶
　(有二所俱在曲阜縣西南七里季郈/之鷄鬪季氏介其鷄郈氏為之金距)舞雩臺(在曲阜/縣魯城)¶
　(内一名雩壇曽㸃/風乎舞雩即此)兩觀臺(在曲阜縣魯城内本魯闕/孔子誅少正夘于兩觀之)¶
　(下即/此)獲麟臺(在鉅野縣東南五十里即西/狩獲麟之所後人于此築䑓)落鳯臺(在/鉅)¶
　(野縣東南/五十里)琴臺(在單縣治北宓子賤為單父宰彈琴/不下堂而理後人即其地建䑓唐髙)¶
　(適詩宓子昔為政鳴琴登此䑓政和人亦閒千禩稱/其才臨眺忽悽愴人琴安在哉悠悠此天壤恐有頌)¶
　(聲/來)曝書臺(在鄒縣治東南世/傳子思曝書於此)王陵臺(在滕縣西南五/里漢王陵所築)¶
　梁王臺(在定陶縣治東近城有髙/阜世傳漢梁王彭越之䑓)射㦸臺(在濟寜州/南門相傳)¶
<pb:KR2k0008_WYG_023-19a>¶
　(呂布射/㦸於此)半月臺(在單縣治東北隅唐李白詩陶公有/逸興不與常人俱築䑓像半月迴向)¶
　(髙城隅置酒望白雲商飈起寒梧秋山入逺海桑柘/羅平蕪水色渌且明令人思鐃湖終當過江去愛此)¶
　(暫踟/蹰)樂郊池舘(在東平州治南宋郡守劉敞建有堂/曰燕譽䑓曰陳獻池曰藻芹榭曰博)¶
　(野塢曰梧竹亭曰玩芳舘/曰樂逰合而名之曰樂郊)香林舘(在沂州治東金太/守張汝芳築有王)¶
　(庭筠記云舘在思賢堂之東南環階植青梅/緗梅臘梅數十株開時花氣宜人故以名焉)¶
闗梁陽闗(在魯城北左傳陽虎入/闡讙陽闗以叛即此)中橋　東橋　西橋¶
　(俱在府城内王城/前跨泗水支流)髙呉石橋(在府城西三/十里跨沂水)通泗橋(在/濟)¶
　(寜州/城東)㑹通橋(在濟寜/州城南)朝天橋(在濟寜州城北俱跨/泗水之入城壕者)永¶
<pb:KR2k0008_WYG_023-19b>¶
　濟橋(在東平州治東跨汶河又東阿/縣治西亦有永濟橋跨狼溪水)沂水橋(在曲阜/縣治南)¶
　(八里跨/沂水)洸河橋(在汶上縣東四十里跨洸水/金李守純作記碑刻尚存)永濟橋¶
　(在東平州南/洪武中建)¶
寺觀興隆寺(在府城東北隅唐建舊/名普樂本朝改今名)普照寺(在濟寜州/治西北又)¶
　(單縣治西亦/有普照寺)報恩寺(在東平州治東元建/本朝洪武間重修)觀音寺(在/沂)¶
　(州治西南又鄆城縣/治東亦有觀音寺)寳相寺(在寜陽縣治東又汶上/縣治東亦有寳相寺)¶
　重興寺(在鄒縣治西/北内有古塔)顯慶寺(在滕縣南城外又夀/張縣亦有顯慶寺)明¶
　覺寺(在魚䑓縣治東洪/武間因舊重建)嚴福寺(在城武縣治/東正統間建)隆興寺(在/曹)¶
<pb:KR2k0008_WYG_023-20a>¶
　(縣治東洪武/間因舊重建)夀聖寺(在東阿縣治/東南元建)福勝寺(在平隂縣/東門内)慈氏¶
　寺(在陽榖縣治東北俱/洪武間因舊重建)大明寺(在鄆城縣/治東元建)開福寺(在費縣/治西元)¶
　(延祐間/重建)萬夀宫(在府治東/北元建)祐徳宫(在沂州/治西北)仙人宫(在鄒縣/治北正)¶
　(統間因/舊重建)玉虚宫(在䝉山内有松髙五尺枝幹盤旋縱横各/一丈二尺頂平如車輪世傳道士賈文所)¶
　(植號為/神松)岱嶽觀(在滕縣治/東北元建)清真觀(在嶧縣治東南洪/武初因舊重建)全¶
　道觀(在單縣治西/南洪武間修)靈祐觀(在東阿縣西六十里/張秋鎮景泰中建)¶
祠廟伏羲廟(曲阜魚䑓滕縣及鄒/縣鳬山上皆有之)堯祠(在府城東南七/里唐李白詩有)¶
　(云朝策黎眉騧舉鞭力不堪强扶愁疾向何處角巾/㣲服堯祠南長楊掃地不見日石門噴作金沙潭笑)¶
<pb:KR2k0008_WYG_023-20b>¶
　(誇故人指絶境山光水色青於藍廟中往往來擊皷/堯本無心爾何苦門前長跪雙石人有女如花日歌)¶
　(舞/)湯王廟(在曹縣南/二十里)伊尹廟(在曹縣東南/二十五里)周公廟(在/曲)¶
　(阜縣魯城内有宋/真宗御讃碑存)髣山廟(在定陶縣北髣山上祀曹/叔振鐸宋翰林學士王禹)¶
　(偁有/碑)郯子廟(在郯城縣南一十五里祀古/郯子孔子嘗學官名於郯子)宣聖廟(在/曲)¶
　(阜縣西八里魯城内即闕里故宅唐開元初加封孔/子為文宣王始宏廟制宋加修理元初重建本朝洪)¶
　(武九年重加修飾永樂十四年又撒而新之中為大/成殿左為泗水侯殿右為沂國公殿後有啟聖王魯)¶
　(國夫人毓聖侯三殿又前有宋真宗御書孔子讃石/刻及本朝御製廟碑文其他門廡齋宫碑刻之盛不)¶
　(可殫記有司春秋致祭朝廷三年一遣使致祭有事/則遣廷臣祭告又尼山亦有廟元楊奐作東逰記)¶
<pb:KR2k0008_WYG_023-21a>¶
　顔子廟(在宣聖廟東世傳其處即陋巷/也前有杞國公殿及顔樂亭)澹䑓滅明祠¶
　(在曹縣東三/十里龍須岡)二賢祠(在單縣琴䑓上祀單父宰宓子/賤巫馬期又濟寜州太白樓傍)¶
　(亦有二賢祠祀唐/李太白賀知章)子思祠(在鄒縣南城外/永樂七年重建)孟母廟(在/陽)¶
　(榖縣東北四十里世/傳孟母祈蠶之所)孟子廟(在鄒縣南門外宋知兖/州事孔道輔建本朝永)¶
　(樂十三年及宣徳三/年修𢎞治十年重建)范蠡廟(在曹縣西南濟陽故城/内宋呂本中詩悠悠千)¶
　(載五湖心古廟無人鎖緑隂為問/功成肥遯後不知何術累千金)黄石公祠(在榖城/山之陽)¶
　(漢書張良於下邳橋逢老父受良書一編曰後十三/年濟北榖城山下黄石即我也後良果於此得黄石)¶
　(寳而祀之今有司嵗/以三月十八日致祭)匡丞相祠(在嶧縣治東祀漢相/匡衡本朝正統七年)¶
<pb:KR2k0008_WYG_023-21b>¶
　(重/建)顔魯公祠(在費縣治東祀/唐忠臣顔真卿)青山廟(在嘉祥縣南青/山下其山能興)¶
　(雲雨每禱輙應故祀之宋加封/惠濟公本朝止稱為青山之神)大河神祠(在東阿縣/西南七十)¶
　(里沙灣正統十四年建尋加封神為/朝宗順正惠通靈顯廣濟大河之神)泗水神廟(在泗/水縣)¶
　(東五十里今有司嵗/以二月二日致祭)嚴公祠(在東平州元建/祀行䑓嚴實)顯惠廟¶
　(在東阿縣西六十里安平鎮/本朝𢎞治五年建祀河神)¶
陵墓女媧陵(在濟寜州東/南三十九里)軒轅夀陵(在曲阜縣東北二/里相傳黄帝軒轅)¶
　(氏𦵏此本名夀丘宋時以石砌之其石欄極工巧陵/前有祠中有石像又有石碑四極髙濶皆宋時物也)¶
　(金始改夀/丘為夀陵)少昊陵(在軒轅陵東前有石壇石像又有/八卦石每祭祀則設祭器于上)¶
<pb:KR2k0008_WYG_023-22a>¶
　堯陵(在東平州東北三十里本朝洪武四年建祠陵/前命有司春秋致祭三嵗一遣使祭饗有事則)¶
　(遣廷臣/祭告)蚩尤墓(在夀張縣治東北又鉅野縣東北九/里亦有蚩尤肩髀冡世傳黄帝殺蚩)¶
　(尤於涿鹿之野身/體異處故别𦵏焉)魯公墓(在曲阜縣東八里修壠蔓/延不絶皆周魯諸公所𦵏)¶
　(其西𦵏伯禽/其南𦵏文公)鮑叔牙墓(在滕縣北一十五/里叔牙齊桓公相)寗武子墓¶
　(在舊曹州西北二十五里/武子衛賢大夫舊有廟)啟聖王墓(在曲阜縣東二/十里𦵏孔子父)¶
　(叔梁/紇)宣聖墓(在曲阜縣西北八里世呼為孔林史記/孔子𦵏於魯城北泗上弟子心喪三年)¶
　(畢相訣而去惟子貢廬於冡上凡六年弟子及魯人/從而家者百餘室其冡至百餘畆塋中樹以千數皆)¶
　(異種相傳弟子異國人各持其方樹來種之塋中不/生荆棘及刺人草王充論衡孔子當泗水而𦵏水為)¶
<pb:KR2k0008_WYG_023-22b>¶
　(之却流墓有古石壇古石儀又有古檜蒼然如虬龍/形相傳為孔子手植元周伯𤦺詩魯國遺蹤墮𣺌茫)¶
　(獨遺林廟壓城荒梅梁分曙霞棲影松牖迴春月駐/光古栢嘗霑周雨露斷碑猶載漢文章不須更問傳)¶
　(家事泰岱叅/天汶泗長)伯魚墓(在宣聖/墓東)顔子墓(在曲阜縣防山/東南二十里)¶
　曽子墓(在嘉祥縣南四十里本朝/正統十一年建祠墓前)冉伯牛墓(在東平/州西一)¶
　(十五里舊有碑刻本朝於墓前建祠塑像/又滕縣治南三里亦有冉子墓未知孰是)宰我墓(在/曲)¶
　(阜縣西/南三里)澹䑓滅明墓(在鄒縣西/北三十里)仲弓墓(在曹縣東南/五十里俗呼)¶
　(為冉/堌)髙柴墓(在沂州西南/一百三十里)魯太史墓(在定陶縣陶丘/之巔𦵏魯太史)¶
　(左丘明之三父有/宋盛琳所撰碑刻)子思墓(在宣聖/墓南)孟母墓(在馬鞍山/之左麓)¶
<pb:KR2k0008_WYG_023-23a>¶
　孟子墓(在四基山之/右墓前有廟)公孫丑墓(在鄒縣北/三十里)萬章墓(在/鄒)¶
　(縣西南/一十里)孟嘗君墓(在滕縣南五十/里即齊田文)陶朱公墓(在定陶/縣治東)¶
　(北即越/范蠡)項羽墓(在東阿縣東南一十二里漢髙帝既/滅楚項羽持其首以示魯魯服遂以)¶
　(魯公禮𦵏羽於/此俗呼為覇冡)灌嬰墓(在濟寜州東三十/里嬰漢頴隂侯)魯諸王墓¶
　(在曲阜縣南八里漢時魯諸王之墓大墓四/十餘其南一里許𦵏共王其他多不知名)梁孝王¶
　墓(在梁山北孝王漢文帝第二/子因田獵至此而薨遂𦵏焉)孝婦墓(在郯城縣東/一十里孝婦)¶
　(即漢宣帝時/誤殺致旱者)韋賢墓(在鄒縣東/南二十里)東平憲王墓(在東平/州北峗)¶
　(山上王即漢光/武第八子名蒼)疏廣墓(在嶧縣/三山堌)蕭望之墓(在沂州西/南一百三)¶
<pb:KR2k0008_WYG_023-23b>¶
　(十/里)匡衡墓(在嶧縣南/一十五里)張禹墓(在鄒縣西/三十五里)范式墓(在嘉/祥縣)¶
　(南二十五里有魏時碑/刻今移置濟寜州學中)王祥墓(在沂州北/二十五里)陳思王墓¶
　(在東阿縣西北一十/三里思王魏曹植)王粲墓(在濟寜州南/五十二里)琅邪王墓¶
　(在沂州境内𦵏晉宗/室子伷墓前舊有廟)王彦章墓(在汶上縣西郊本朝/命有司嵗時致祭)¶
　孫奭墓(在東平州東/一十五里)孔道輔墓(在宣聖/墓西南)孫明復墓(在/東)¶
　(平州盧泉鄉明復/宋儒歐陽修作誌)李秉墓(在曹縣東/北三十里)孔公恂墓(在曲/阜縣)¶
　(北二/里)秦紘墓(在單縣東北四十里/學士張元禎撰墓誌)侣鍾墓(在鄆/縣)魏紳¶
　墓(在曲阜縣/西十五里)孟麟墓(在曲阜縣/西十五里)孟鳯墓(在曲阜縣/西二十里)¶
<pb:KR2k0008_WYG_023-24a>¶
古蹟窮桑(在魯城北史記少昊氏自/窮桑登帝位後徙於曲阜)莘仲城(在曹縣東/南三十里)¶
　(古莘/國)魯城(在曲阜縣西二里神農氏自陳徙居魯帝/王世紀曰黄帝生於夀丘在魯東門之北)¶
　(至春秋時魯國都其城十有二/門今宣聖廟及襲封府俱在焉)成城(在寜陽縣境内/古國名漢置鉅)¶
　(平縣/後省)郕國城(在汶上縣北三十/里春秋時郕子國)鄣城(在東平州東六/十里古國名也)¶
　(春秋齊降/鄣即此)郜國城(有南北二城俱在城武縣東南北/郜即周文王庶子所封春秋所謂)¶
　(取郜大鼎于宋是也南郜/春秋時宋邑漢置南郜縣)楚丘城(在曹縣東南五十/里春秋時戎州已)¶
　(氏之邑漢改為已氏縣隋改曰楚丘唐屬/宋州金屬單州元屬曹州本朝省入曹州)顓臾城(在/費)¶
　(縣西北九十里魯附庸國季氏将/伐顓臾即此隋置顓臾縣屬沂州)薛城(在滕縣南四/十里古國名)¶
<pb:KR2k0008_WYG_023-24b>¶
　(黄帝之裔封此漢/置薛縣屬魯國)蛇丘城(有定陶縣界即魯之蛇淵/囿漢置蛇丘縣屬太山郡)¶
　(後魏/省)榖城(在東阿縣南一十二里春秋時/為管仲采邑東漢置縣後省)桃城(在東/阿縣)¶
　(西南五十里春秋公/會齊侯于桃丘即此)邾婁城(在濟寜州南二十里春/秋城邾瑕杜預註任城)¶
　(亢父縣北/邾婁城也)乗丘城(在曹縣界内春秋公敗宋師/于乗丘即此漢置縣金省)郈城¶
　(在沂州東三十六里春秋魯叔孫氏/私邑隋於此置臨沂縣尋徙入州城)費城(在費縣西/北二十里)¶
　(春秋魯季/氏私邑)武城城(在費縣西北七十里/即子㳺所治之邑)偪陽城(在嶧/縣西)¶
　(南五十里春秋時/晉滅偪陽是也)濫城(在滕縣東南春秋時邾/邑東漢置昌慮縣隋省)剛城¶
　(在定陶縣東北即魯之闡邑漢置剛/縣屬太山郡晉改剛平縣後魏省)鄒城(在鄒縣界/内即叔梁)¶
<pb:KR2k0008_WYG_023-25a>¶
　(紇所治之邑漢置/南平陽縣後省)休城(在滕縣北一十五里/孟子去齊居休即此)無鹽城¶
　(在東平州東三十里古國名列女傳無鹽有醜女齊/王善之立為夫人即此縣女也漢置無鹽縣後省)¶
　葭宻城(在曹縣西北三十里史記齊威王以/田忌為将大破魏師于葭宻即此)漆園城¶
　(在曹縣西北五十里/荘周為漆園吏即此)古長城(在平隂縣北竹書紀年/梁惠王二十年齊築防)¶
　(以為長/城即此)山陽城(在金鄉縣界内漢/置郡又改為國)梁父城(在泗水縣/北境漢置)¶
　(縣尋/省)亢父城(在濟寜州南六十里漢/置縣屬東平國隋省)湖陵城(在魚䑓/縣東六)¶
　(十里漢沛公攻湖/陵即此後為侯國)戚城(在滕縣南七/十里漢縣)乗氏城(有二一/在鉅野)¶
　(縣西南五十里漢置縣一在曹縣界内/後魏以後縣治也金濟隂縣徙治此)句陽城(在曹/縣北)¶
<pb:KR2k0008_WYG_023-25b>¶
　(三十里漢/置縣後省)濟陽城(在曹縣西南五十里漢/置縣光武誕生於此)離狐城(在/曹)¶
　(縣界内漢為縣唐天寳/初改南華屬曹州金省)寃句城(在曹州界内漢置縣/唐屬杞州宋改曰宛)¶
　(亭屬曹/州元省)廢濟州(在濟寜州後魏置治單父城金/徙治任城本朝初省入任城縣)須城¶
　廢縣(在東平州秦置須昌縣隋改宿城又别置須昌/五代唐改曰須城自晉以來皆為郡附郭本朝)¶
　(省入/州)臨沂廢縣(在沂州漢置屬東海郡北齊省隋復/置自唐至元並為沂州治所本朝省)¶
　(入/州)濟隂廢縣(在曹縣界隋置自唐至宋皆/為曹州治所本朝省入曹縣)單父廢縣¶
　(在單縣古魯邑即宓子賤為宰/處元屬單州本朝省入單縣)任城廢縣(在濟寜州/東漢為任)¶
　(城國晉為縣屬髙平郡金徙濟/州治此本朝初屬濟寜府後省)三朡亭(在定陶縣界/三朡古國名)¶
<pb:KR2k0008_WYG_023-26a>¶
　(書遂伐三/朡即此)盤庚村(在曹縣東南八十里/舊有殷后盤庚祠)戚姬村(在定/陶縣)¶
　(北漢戚夫/人生於此)孝子村(在定陶縣北里人孟昌宗母/有疾割股以進而愈故名)陋巷¶
　(在曲阜縣顔子廟前論語孔子曰/賢哉囬也在陋巷不改其樂即此)闕里(在魯城内即/孔子所居之)¶
　(里按世家孔子卒諸儒講禮鄉飲酒大射於孔子家/族氏因以為齊藏孔子衣冠琴瑟車書至漢景帝時)¶
　(魯共王好治宫室壊孔子舊宅以廣其居聞金石絲/竹之音乃不敢壊於壁中得古文經傳又髙帝過闕)¶
　(里以太牢祀孔子/皆此今為宣聖廟)大庭氏庫(在曲阜縣治東春秋昭/公十八年梓慎登大庭)¶
　(氏之庫以望氣曰宋衛陳鄭火註曰大庭氏古國名/唐李白詩朝登大庭庫雲物何蒼然莫辯陳鄭火空)¶
　(霾鄒魯烟我來尋/梓慎觀化入寥天)矍相圃(在魯城内宣聖廟西南/周廻二里即孔子射所)杏¶
<pb:KR2k0008_WYG_023-26b>¶
　壇(在魯城内宣聖廟前即孔子講道之所/北有子路捻丁石南有宋真宗御寶殿)受命壇(在/曹)¶
　(縣東北二十里漢髙帝即/位于定陶汜水之陽建此)五父衢(在曲阜縣西南左/傳季武子将作三)¶
　(軍盟諸僖閎詛/諸五父之衢)東魯門(在府城東李白詩日落沙明/天倒開波摇石動水縈廻輕)¶
　(舟泛月尋溪轉疑是山隂雪後來水作青龍盤石堤/桃花夾岸魯門西若教月下乗舟去何啻風流到剡)¶
　(溪/)魯壁(在孔子宅内宋王禹偁銘據山髙兮為秦城/鑿池深兮為秦坑城之髙兮曷先壊坑之深)¶
　(兮曷先平伊斯壁兮藏家書匪秦亂兮猶不傾壊之/者共王誦之者伏生發典謨訓誥之義振金石絲竹)¶
　(之聲如天地兮否而忽泰如日月兮晦而復明秦之/焚兮未盡我不為燼秦之坑兮未得爾滅其國江海)¶
　(涸乾坤傾惟斯/文兮用之不息)手植檜(在孔廟大成門北髙五丈餘/圍一丈三尺宣聖手植者也)¶
<pb:KR2k0008_WYG_023-27a>¶
　(晉永嘉三年枯隋義寜元年復榮唐乾封二年枯宋/康定元年復榮金時燬其根亦為人所戕元至元三)¶
　(年復/榮)嶧山碑(在嶧山上刻秦始皇東巡狩羣臣頌徳/之詞丞相李斯篆宋元祐間摹於縣廨)¶
　(中/)¶
名宦周伯禽(周公旦之子旦封於魯伯禽繼/之往治魯國變其禮革其俗)晏嬰(春秋/齊景)¶
　(公時治東阿舉儉罰惰决獄不畏强/貴請託不行貨賂不至名顯諸侯)言偃(魯武城宰/以禮樂為)¶
　(教民皆感化/有絃誦之聲)巫馬期(魯單父宰戴星而出戴/星而入身親其勞而治)田文(戰/國)¶
　(時相齊封之於薛號孟嘗君招/致天下賢士食客常數千人)荀卿(戰國時為楚蘭/陵令著書數十)¶
　(篇/)漢田叔(魯相守正有禮度及卒魯以百金祠/其少子仁不受曰義不傷先人名)張敞¶
<pb:KR2k0008_WYG_023-27b>¶
　(山陽太守盗賊屏息郡内無事膠東盗起敞請自治/書奏徵為膠東相乃令盗自相捕斬除罪吏民翕然)¶
　(國中/遂平)蔣詡(兖州刺史以亷直稱王/莽居攝詡以病免官)王尊(東平王相先/是王驕奢不)¶
　(奉法尊以正事之曰天下皆言王勇王安能勇如尊/乃勇耳王雅聞尊名髙大為尊屈相對酌酒極驩)¶
　第五種(兖州刺史時单匡為濟隂太守負勢貪放種/乃委從事衛羽收其賓親糾發其賍州内震)¶
　(慄/)鍾離意(瑕丘令善治猾吏後為魯相出私財修孔/子廟視事五年以愛利為化民多殷富)¶
　劉章(平隂令章光武兄之子不/為貴自驕在邑有善政)王梁(光武時救桃城/破龎萌等拜山)¶
　(陽太守将/兵如故)周榮(共令遷山陽太守/所歴郡縣皆見稱)秦彭(山陽太守以/禮訓人不任)¶
　(刑罰崇好儒雅敦明庠/序百姓懐愛莫有欺犯)鄭𢎞(騶令政有仁惠魯國大/旱騶獨致雨蝗起泰山)¶
<pb:KR2k0008_WYG_023-28a>¶
　(不集/騶境)申屠剛(以尚書令數切諫出/為平隂令有治行)袁安(任城長吏民/畏愛未幾三)¶
　(府舉安能理劇/務遷楚郡太守)劉祐(任城令兖州舉為/尤異遷揚州刺史)李恂(兖州刺/史以清)¶
　(約率下常席羊皮/服布被威名大振)楊秉(歴徐兖二州刺史計日受奉/餘禄不入私門以亷直稱)¶
　劉岱(兖州刺史虚已愛物為士人所附/黄巾盗入兖州岱擊之死於戰)三國解修(魏/琅)¶
　(邪太守考績/為天下第一)晉江統(兖州别駕舉薦郗鍳阮/修程牧時以為知人)南北朝¶
　邢邵(魏西兖州刺史有善政桴鼔不鳴吏人姦伏/守令長短無不知之民為立生祠勒石頌徳)房¶
　謨(魏兖州刺史選用亷清廣布恩信僚屬/守令有犯必知雖號細宻百姓安之)張華原(魏/兖)¶
　(州刺史有幹畧逹治體境内大賊及鄰州/亡命者皆請華原歸欵及卒州人號慕)鄭述祖(繼/其)¶
<pb:KR2k0008_WYG_023-28b>¶
　(父道昭為兖州刺史有人入市盗布其父怒曰何故/負吾君執以歸首述祖原之自是無盗百姓歌之大)¶
　(鄭公小鄭公相去十/五載風教猶尚同)崔伯謙(北齊濟北太守富者禁/其奢侈貧者勸課周給)¶
　(百姓/歌頌)隋薛胄(兖州刺史到官繫囚數百剖斷如流時/人號為神明城東沂泗二水南流汎濫)¶
　(胄堰令西注百姓賴/之號為薛公豐兖渠)唐宋璟(兖州刺史以仁信/為政吏民愛之)裴耀¶
　卿(濟州刺史郡當走集地廣户寡會天子東/巡耀卿置三梁十驛科歛均省帝甚嘉之)韋凑(曹/州)¶
　(刺史摧姦發/㐲甚有政績)馬總(鄆曹濮節度觀察使在鎮/一以簡靜為治吏民愛之)劉光期¶
　(夀張令以徳化致祥瑞/之應縣人為之立石)崔𢎞禮(天平軍節度使屢以/破賊功加檢校尚書)¶
　(左僕/射)殷侑(天平軍節度自李師道亂賦税盡為軍資/無輸王府者侑裁制經費嵗以錢十五萬)¶
<pb:KR2k0008_WYG_023-29a>¶
　(緡粟五萬/石歸有司)烏重𦙍(天平軍節度使威惠兼用吏/氏懐之表列才能致之幕府)鄭昈(沂州/刺史)¶
　(諭降賊李/浩五千人)令狐楚(天平軍節度使始汴鄆帥每至以/州錢二百萬入私藏楚獨不取又)¶
　(毁李師古園/檻之僣制者)五代郭瓊(漢沂州刺史時盗賊蜂起瓊/单騎赴部盗聞其威名相率)¶
　(遁/去)張暉(周沂州刺史有善政既/三年吏民詣闕舉留)宋符彦卿(天平軍節/度使以寛)¶
　(惠得/人心)魏咸信(知曹州時秋霖積潦决廣/濟河隄以𨗳民之田無害)畢士安(開寳/中為)¶
　(濟州團練推官專掌筦𣙜嵗/課増羡改兖州觀察推官)索湘(開寶中鄆州司理/叅軍齊州有大獄)¶
　(連逮者千五百人有司不能/决湘受詔按鞫事隨以白)安徳裕(太平興國中知/廣濟軍城新建)¶
　(徳裕作軍記及圖/經三卷優詔嘉奨)崔立(知兖州嵗大飢募富人出榖/十萬餘石賑餓者所全活者)¶
<pb:KR2k0008_WYG_023-29b>¶
　(甚衆後又/知鄆州)姚鉉(咸平中河决鄆州東南注鉅野入淮/西城中積水壊廬舍以鉉知州事徙)¶
　(州於汶陽/鄉之髙原)陳堯咨(通判濟州以氣節自任後知鄆州/建請浚新河自魚山至下杞以導)¶
　(積/水)宋庠(知鄆州以簡靜/為治不務變更)王臻(真宗時知兖州剛嚴/善决事所至有風績)王¶
　堯臣(知鄆州時京東多盗堯臣請便宜處决盗為少/衰河决曹村去鄆尚逺堯臣急令築隄城下隄)¶
　(成水大至民免其/患皆繪像祀之)李迪(知兖鄆二州所至有/善政吏民喜其仁厚)蔡齊(通/判)¶
　(兖州太守王臻治政嚴酷齊/濟之以寛獄訟為之不寃)王貽永(知鄆州通衢宻/邇梁山泊春夏)¶
　(病涉貽永相地/築道人獲其濟)劉顔(任城主簿嵗飢發大姓所積粟/活數千人李迪知兖州辟為從)¶
　(事/)㓂凖(通判鄆州召對稱㫖/試左正言直史館)謝濤(真宗時知曹州屬/縣賦税多輸睢陽)¶
<pb:KR2k0008_WYG_023-30a>¶
　(助兵食百姓以霖潦苦於轉送濤奏/留漕賦由廣濟河以饋京師詔從之)陳知㣲(京東轉/運副使)¶
　(奏還東平監所侵民田六百八十家又决古/廣濟河通運路罷夾黄河嵗減役夫數萬)王曽(咸/平)¶
　(中通判濟州後又知鄆州/興學校輟俸金以助其費)富弼(仁宗時夏竦中以飛/語弼求補外宣撫河)¶
　(北還又出/知鄆州)賈同(通判兖州天聖初上書言自祥符以/來丁謂造符瑞以欺先帝今謂姦既)¶
　(白宜明告天下/正符瑞之謬)杜衍(知兖州時州縣官有累重而素/貧者以公租及公帑均給之量)¶
　(其大小咸使自足/有侵漁者責之)韓𤦺(知鄆州京東素多盗捕法以/百日為三限限中不獲抵罪)¶
　(𤦺請獲他盗者聴比/折除過故盗多獲)吴奎(知鄆州逹於從政應/事敏㨗治績著稱)龎籍¶
　(知鄆州治以愛民為主明習法令僚/屬言有可取雖文書已行立為改易)司馬光(從龎籍/辟通判)¶
<pb:KR2k0008_WYG_023-30b>¶
　(鄆州盡/心郡事)劉䕫(知鄆州發廩賑飢民賴全活/者甚衆盗賊衰息賜書褒諭)李及(通判/曹州)¶
　(治尚簡嚴州有持郡長短縱為姦利/者及以状聞斬于郡市後又知鄆州)王徳用(知曹州/先是嘗)¶
　(為御史中丞孔道輔所劾會道輔卒客有謂此害公/者徳用曰渠以職言事豈害我者可惜朝廷亡一直)¶
　(臣/)陳希亮(知曹州先是寃句盗起盡刼張郭鎮希/亮至曹不逾月悉擒其黨州以無事)范¶
　諷(知廣濟軍河决民避水堤居凡給徭於/官者諷悉縦使䕶其家奏除其租賦)吕公著(皇/祐)¶
　(中知單州率五鼔起秉燭親案牘黎明出㕔决民訟/賓僚至者無拘時以故郡無留事下情易通為政不)¶
　(嚴而/肅)張奎(知鄆州時京東盗起奎至數/月捕諸盗悉平甚有治迹)杜紘(知鄆州/獄繋囚)¶
　(三百人紘至旬日處决立盡鄆嘗有掲幟著妖言期/為變者俄草塲白晝火或請大索紘笑曰妖計正在)¶
<pb:KR2k0008_WYG_023-31a>¶
　(是屹不動未幾/獲為妖者誅之)滕甫(神宗時知鄆州民有爭田久不/决者甫奏請以為學田遂絶其)¶
　(訟又賑濟流民/所全活五萬)許将(知鄆州上元張燈吏籍為盗者/繫囚将曰是絶其自新之路也)¶
　(悉從遣之自是無一人犯法三圄皆空鄆俗/士子喜聚肆以謗官政将雖弗禁其俗自息)趙概(知/鄆)¶
　(州以寛厚待吏民吏按前守侵公使錢三十/萬當以職田租償概知其貧為代以己俸)許幾(知/鄆)¶
　(州梁山濼多盗皆漁者窟穴幾籍十人為/保使晨出暮歸否則以告輒窮治無脱者)李璋(知鄆/州京)¶
　(東盗白日殺畧人璋信賞罰擒捕盗為衰止/調夫修路數十里夾道植栁人指為李公栁)劉敞(知/鄆)¶
　(州撥遣簿書决平獄訟境内清正盗賊屏息/道不拾遺先是旱蝗敞至而雨蝗自出境)曾孝寛¶
　(熙寜中知鄆州州有孟子廟無封爵孝寛/請於朝封鄒國公從弟孝亷亦嘗知是州)劉攽(知曹/州曹)¶
<pb:KR2k0008_WYG_023-31b>¶
　(為盗區重法不能止攽曰民不畏死奈何以死/懼之至則治尚寛平盗亦衰息後又知兖州)孫鼛¶
　(知曹州徙鄆州邑人子為草祭之謡指切/蔡京鼛以聞京怒使言者誣以他謗罷之)程振(徽宗/時提)¶
　(舉京東路學事請立廟於鄒祀孟軻/以公孫丑萬章樂正克等配食從之)王靚(知東平襲/慶守張漴)¶
　(使郡人詣闕請登封靚諫以京東嵗凶多盗不當請/封為政者不悦将罪靚以工部侍郎虞奕言得免)¶
　郭永(東平府司録叅軍府事無大小永咸决之/吏有不能辦者私相靳曰爾非郭司録耶)金鄒¶
　谷(大定中同知曹州軍州事有吏才/以課最聞後又為沂州防禦使)雷淵(至寜中為/東平録事)¶
　(河朔重兵所在驕将悍卒倚外敵為重自行䑓以下/皆摩撫之淵出入軍中偃然不為屈不數月間里間)¶
　(多畫淵像尋/遷東阿令)完顔弼(至寜中知東平府事元兵圍城/弼百計應戰久之乃解圍去弼)¶
<pb:KR2k0008_WYG_023-32a>¶
　(治東平愛民省費井邑間/軍民無訟有古良将風)馬驤(貞祐中為濟隂令元/兵克曹州驤被執不)¶
　(屈死/之)元嚴實(東平路行兵萬戸開府布政養老尊賢/子忠濟襲職所行一法其父治為諸道)¶
　(第/一)姚樞(世祖時東平宣撫使置勸農檢察二/人以監之推物力以均賦役罷鉄官)張晉亨¶
　(權知東平府事東平貢賦率倍他邑迎送供億/簿書獄訟日不暇給厯七年吏畏而民安之)胡祗¶
　遹(至元中濟寜路總管上八事於樞府樞府是之以/其言著為定法時濟寜移治鉅野遹選郡子弟擇)¶
　(師教之親為講/論治以最稱)張炤(至元中知兖州事時州境亢旱/吏民懇禱不雨炤始至甘雨霑)¶
　(足屬邑有吏肆為暴炤繩之/以法杖出境外民害遂息)齊顯榮(東平路總管府/叅議時攻淮南)¶
　(道出東平民間供給費銀二萬錠/顯榮精得折充賦税民賴以不困)梁宜(知嶧州嘗曰/為政之要有)¶
<pb:KR2k0008_WYG_023-32b>¶
　(三謹民政肅宫規崇/教本某嘗以是自勵)韓仲睴(夀張尹時黄河水溢為/患仲睴開會通河以洩)¶
　(之民得/安堵)汪澤民(兖州知州孔子後衍聖公襲封職三/品澤民建議謂宜陞其品秩以示褒)¶
　(崇先聖之意/廷議從之)董搏霄(濟寜路總管理寃獄革/弊政才譽著稱於時)李徳麟¶
　(知單州恪勤奉公築/堤濬河民賴其利)彭庭堅(至正初沂州同知爭毁/牛皇神祠驅隣郡賊免)¶
　(民横急徵歛/民甚便之)張伯玉(郯城尹亷公有為抑/强扶弱民甚徳之)本朝鄭剛¶
　(兖州知府禀性剛直蒞/政亷勤官至工部侍郎)蕭寛(兖州知府寛厚公正吏/不忍欺民樂其政尋陞)¶
　(湖廣左/布政使)黄哲(洪武初東阿知縣勤於為政寛/以撫衆流離之民咸復其業)曹體仁¶
　(洪武間東平知州亷慎公平教民以禮讓撫字有方/嘗有詩曰三年短髪憂民白一寸忠心為國丹去後)¶
<pb:KR2k0008_WYG_023-33a>¶
　(民猶/思之)狄崇(洪武中濟寜左衛指揮使開設衙門創造/城池尋陞廣東都指揮使未幾特命統兵)¶
　(鎮守雲南没於王事令有司送/𦵏濟寜遣行人諭祭刻石墓前)張仁(洪武間東平知/州勤於撫綏以)¶
　(秩滿去州民奏稱其亷/慎公勤陞河間知府)王季立(洪武間東阿知縣秩/将滿知府鄭剛薦其)¶
　(歴練老成政學兼備邑民奏其/清亷直幹守法奉公咸乞留之)史誠祖(洪武間汶上/知縣守已亷)¶
　(公勤於撫字興學校勵風俗由是政清訟簡民繁土/闢累以秩滿民輙奏留永樂中賜勑褒之賚以上尊)¶
　(織金紗衣楮幣在任/二十九年政聲益著)陳葵(洪武末任單縣知縣持身/亷謹好士愛民逺近稱之)¶
　潘時正(永樂中濟寜州同知存心公恕長於撫字建/言開通河道自濟寜直抵臨清朝廷嘉之至)¶
　(今漕運/頼其利)朱珤(永樂間鄒縣知縣公勤亷幹賦役均平/秩滿邑民奏留者再卒於官民思慕之)¶
<pb:KR2k0008_WYG_023-33b>¶
　貝恒(永樂中知東阿縣甚得民心在縣十餘年嵗無/不登有薦其堪任風憲者耆老百餘人詣闕乞)¶
　(留從之後卒於任鄉人/士女日會哭者數百人)宫志(永樂間魚䑓知縣為人/亷能善於撫字後以秩)¶
　(滿邑人再/四奏留之)沈固(宣徳間知沂州公亷仁愛政/有善績官至户部尚書省志)顧俊(宣/徳)¶
　(間授滕縣丞亷明剛正不畏權豪尋陞臨/清知州行李蕭然士論重其清介省志)王黼(正統/間知)¶
　(嶧縣亷明仁惠興學勸農招撫流亡復業者萬餘口/教民種植多獲其利秩滿民奏留復任九年及去民)¶
　(立石頌/徳省志)張慶(天順間知嘉祥縣重農桑務教化流民/復業者三百餘家後改章丘民泣留者)¶
　(以干計既去立/徳政碑省志)龍俊(天順間知金鄉縣亷明仁恕吏/不敢欺蝗不入境去後民為立)¶
　(碑省/志)張浩(天順間同知曹州亷明剛毅抑豪强毁淫/祠修舉廢墜興學養士州佐之賢稱為第)¶
<pb:KR2k0008_WYG_023-34a>¶
　(一省/志)孫賓(成化間知定陶縣興學舉廢惠政/及民遷員外郎民立石頌之省志)王範(成/化)¶
　(間由刑部員外郎出知東平州政尚寛厚悉知民隠/戸役稱平民有相訟者率以事理曉諭多化之秩滿)¶
　(民奏留得復任仕/終右布政省志)王肅(𢎞治初知曹縣愛民重士修/城郭隄防民賴其利省志)¶
　康友惠(正徳間為郯城縣典史值流賊攻城友/惠以死捍禦民賴以安立祠祀之省志)¶
流寓温子昇(太原人徙寃句為學精勤博覧羣書文章/清婉仕魏為散騎常侍濟隂王暉業嘗云)¶
　(江左文人宋有顔謝梁有沈/任今我家有子昇足以當之)蘓源明(本京兆武功人/少孤來家于兖)¶
　(工文辭有重名唐天寳初/第進士累官至秘書監)燕肅(宋益都人父峻慷慨/任俠楊光逺反時率)¶
　(其屬迎符彦卿遂家曹州肅舉進士累官/龍圖閣直學士知鄧州以禮部侍郎致仕)孫奭(本博/平人)¶
<pb:KR2k0008_WYG_023-34b>¶
　(徙居鄆之須城仕宋為龍圖閣待制真宗嘗問天書奭/曰天何言哉豈有書也仕終太子少傅子瑜以䕃補官)¶
　(累遷兩浙/轉運使)韓忠彦(相州人𤦺之子仕宋累官尚書左僕/射徽宗用其言數下詔蠲逋責收用)¶
　(忠直之士而曽布為右相多不協言/事者助布排忠彦謫官濟州居住)孟祺(宿州符離人/父仁業儒有)¶
　(節行寓濟州魯䑓褀早知問學東平嚴實辟掌書記元/初擢應奉翰林文字從巴延南伐宋平陞嘉興路總管)¶
　(以疾歸東平卒追/封魯郡公謚文襄)申屠致逺(其先汴人金末從其父/義徙居夀張仕元累官)¶
　(淮西江北道亷訪僉事清修苦節耻事權貴聚書/萬卷名曰墨莊所著有任齋稿及釋奠通禮等書)夾谷¶
　之竒(其先金源人徙家滕州受業東平康曄為濟寜教/授累官贊善大夫遷翰林直學士吏部尚書之竒)¶
　(明於治體為文章簡/嚴有法多傳於世)張孔孫(隆安人父之純為東平萬/戸府叅議生孔孫長以文)¶
<pb:KR2k0008_WYG_023-35a>¶
　(學名元世祖時累官翰林學士承㫖孔孫尤善琴/工書精於騎射立朝讜言有可觀者士論服之)¶
人物周展禽(魯人居栁下仕魯為士師三黜而不去人/問之曰直道而事人焉往而不三黜枉道)¶
　(而事人何必去父母之邦卒謚曰惠孟子稱其不羞/汚君不辭小官進不隱賢必以其道弟展喜嘗犒齊)¶
　(師諭以先王之/命齊侯愧服)孔子(其先宋人六世祖孔父嘉之子/奔魯遂為魯人父叔梁紇母顔)¶
　(氏禱於尼丘生孔子因名丘少習禮容適周見老子/回弟子益進適齊景公欲以尼谿田封孔子晏嬰沮)¶
　(之退而修詩書禮樂魯定公以孔子為中都宰一年/四方皆則之進為司空復為大司冦三月而誅少正)¶
　(夘齊懼與魯會於夾谷孔子攝行相事遂歸所侵之/田還墮三都齊人饋女樂而孔子適衛歴聘各國復)¶
　(歸魯正樂晚而喜易因魯史作春秋年七十三卒弟/子心䘮三年魯追謚尼父漢追謚宣尼公後周追封)¶
<pb:KR2k0008_WYG_023-35b>¶
　(鄒國公唐追封文宣王宋加至聖元加大成自漢以/來皆封其後本朝益尊崇之世封其後為衍聖公擇)¶
　(其後之賢者/世知曲阜縣)顔無繇(魯人孔門弟子孔子始教而/受學焉後世累封曲阜侯)顔¶
　回(無繇子孔門弟子天資明睿聞一知十居十哲之/首年二十九髪盡白三十二而卒孔子哭之慟曰)¶
　(天喪予歴代累封兖國復聖公首配孔子/廟庭本朝官其後為翰林院五經博士)閔損(魯人/孔門)¶
　(弟子以徳行稱損早喪母父再娶生二子繼母嫉損/冬月衣以蘆花絮父察知之欲逐其母損曰母在一)¶
　(子寒母去三子单父善其言而止母亦感悔遂成慈/母孔子稱之曰孝哉閔子騫人不間於其父母昆弟)¶
　(之言後世/追封費公)冉雍(魯人孔門弟子寛洪簡重居徳行科/孔子稱其仁而不佞可使南面後世)¶
　(追封/薛公)冉耕(魯人孔門弟子以徳行稱有疾将死孔子/甚痛惜之曰斯人也而有斯疾也後世追)¶
<pb:KR2k0008_WYG_023-36a>¶
　(封鄆/公)冉求(魯人孔門弟子居政事科孔子嘗曰求也/藝於從政乎何有仕為季氏宰後世追封)¶
　(徐/公)宰予(魯人孔門弟子以言語稱智足以知聖人嘗/曰以予觀於夫子賢於堯舜逺矣仕為臨菑)¶
　(大夫後世/追封齊公)仲由(卞人孔門弟子有政事才聞過則喜/勇於為義片言可以折獄仕衛死難)¶
　(後世追/封衛公)林放(魯人嘗問禮之本孔子以時方逐末而/放獨能有志於本故稱之曰大哉問後)¶
　(世追封/長山侯)樊須(魯人孔門弟子嘗兩問仁知又嘗問崇/徳修慝辨惑孔子屢因其失而告之後)¶
　(世追封/益都侯)澹䑓滅明(武城人状貌甚惡持身正大令施/諸侯孔子聞之曰以貌取人失之)¶
　(子羽子羽滅明字也/後世追封金鄉侯)公西蒧(魯人孔門弟子為魯邦/之望後世追封徐城侯)¶
　有若(魯人孔門弟子嘗論孝弟為仁之本禮之用和/為貴孔子卒弟子以其似孔子欲以所事孔子)¶
<pb:KR2k0008_WYG_023-36b>¶
　(者事之後世/追封平隂侯)鄭國(魯人孔子弟子有令/徳後世追封朐山侯)商瞿(魯人受/易於孔)¶
　(子後代追/封須昌侯)秦非(魯人孔門弟子樂善/慕道後世封華陽侯)曾㸃(南武城人/孔門弟子)¶
　(天資髙明嘗對孔子言志曰暮春者春服既成冠者/五六人童子六七人浴乎沂風乎舞雩詠而歸孔子)¶
　(喟然歎曰吾與㸃也/後世追封萊蕪侯)漆雕徒父(魯人孔子弟子嗜學/涉道後世追封髙苑)¶
　(侯/)榮旂(魯人孔門弟子務學篤/實後世追封厭次侯)冉孺(魯人孔門弟子/勤學好問後世)¶
　(追封臨/沂侯)顔之僕(魯人孔門弟子鋭志尊/道後世追封寃句侯)顔髙(魯人孔/門弟子)¶
　(得其微言後世/追封雷澤侯)邽巽(魯人孔門弟子志存正/大後世追封髙唐侯)縣成(魯/人)¶
　(孔門弟子學出羣類/後世追封武城侯)顔噲(魯人孔門弟子學已成/器後世追封濟隂侯)漆¶
<pb:KR2k0008_WYG_023-37a>¶
　雕哆(魯人孔門弟子學道亹亹/不倦後世追封濮陽侯)申棖(魯人孔門弟子/孔子嘗言吾未)¶
　(見剛者或以棖對孔子謂棖也/慾焉得剛後世追封上蔡侯)施之常(魯人孔門弟/子其徳甚著)¶
　(後世追封乘氏/伯加封臨濮侯)公祖句兹(魯人孔門弟子有令/儀後世追封即墨侯)伯䖍¶
　(魯人孔門弟子儒行著/稱後世追封沐陽侯)南宮适(魯人孟懿子之兄謹/於言行一日常三復)¶
　(白圭之詩孔子稱其邦有道不廢邦無道免/於刑戮以其兄之子妻之後世追封汝陽侯)叔仲會¶
　(魯人孔門弟子進學廣/業後世追封博平侯)商澤(魯人孔門弟子涉覧六/籍後世追封鄒平侯)¶
　公西赤(魯人孔門弟子能習禮樂孔子嘗使之言志/對曰宗廟之事如會同端章甫願為小相焉)¶
　(後世追封/鉅野侯)宓不齊(魯人嘗宰單父所父事者三人兄/事者五人友十一人鳴琴不下堂)¶
<pb:KR2k0008_WYG_023-37b>¶
　(而邑治孔子稱之曰君子哉若人魯無/君子者斯焉取斯後世追封單父侯)奚容箴(魯人/孔門)¶
　(弟子有文采志氣堂/堂後世追封濟陽侯)冉季(魯人孔門弟子勤於講/道後世追封諸城侯)左¶
　人郢(魯人孔門弟子心悦聖/道後世追封南華侯)申黨(魯人孔門弟子言/動克謹後世累封)¶
　(淄川/侯)顔辛(魯人孔門弟子學業有/就後世累封陽榖侯)孔鯉(孔子之子嘗/趨庭受詩禮)¶
　(之訓先孔子卒後/世累封泗水侯)孔忠(孔子兄之子後世累封鄆城/侯以上俱從祀孔子廟庭)¶
　曾參(㸃子師事孔子踐履篤實天性至孝悟一貫之/㫖得道統之傳述大學一篇為教人之法後世)¶
　(追封郕國宗聖公/配享孔子廟庭)孔伋(鯉子為魯穆公師公問可以/利民者曰毁不居之室以賜)¶
　(民奪嬖寵之禄以賑困匱無令人有怨愁而後世有/聞見也作中庸以述道統之傳後世追封沂國述聖)¶
<pb:KR2k0008_WYG_023-38a>¶
　(公配享孔/子廟庭)孔白(伋子博通羣書/仕齊威王為相)公儀僣(魯人砥功礪/行樂道好善)¶
　(恬於榮利不事諸/侯子思與之為友)公儀休(魯人相穆公嘗㧞園葵出/織婦奉法循理無所變更)¶
　(百官自正使食禄者不得與/下民争利受大者不得取小)孟子(戰國時騶人受業/子思之門人道既)¶
　(通㳺梁齊以仁義説其君不能用退與萬章之徒序/詩書述仲尼之意作孟子七篇後世累封鄒國亞聖)¶
　(公配享孔子廟庭本朝官/其後為翰林院五經博士)然友(戰國時滕人為滕世/子侍滕定公薨世子)¶
　(使之問喪/於孟子)孔斌(孔子六世孫魏王聞其賢聘以為相/秦伐趙魏以為便斌曰吾聞燕雀處)¶
　(室呴呴相樂竈突炎上棟宇将焚不知禍之将及已/也相魏凡九月務陳大計不用乃喟然曰言不見用)¶
　(居官食禄是尸位/素餐矣遂辭以疾)秦孔鮒(孔子九世孫博通經史秦/始皇并天下召為魯國文)¶
<pb:KR2k0008_WYG_023-38b>¶
　(通君遷少傅丞相李斯始議焚書鮒聞知收其家/論語尚書孝經等書蔵於舊宅壁中隱居嵩山)漢¶
　叔孫通(薛人為博士説髙祖起朝儀采古禮與秦儀/雜就之始用於長樂宫自諸侯王以下莫不)¶
　(震肅帝曰吾今日乃知為皇帝之貴拜/通為太常賜金五百斤徙太子太傅)孔貞(孔子十/世孫該)¶
　(習古今有髙尚之志/徵為博士封褒成侯)彭越(昌邑人常漁鉅野澤中陳/勝項梁起少年相聚請越)¶
　(為長收諸侯散卒得千餘人沛公擊昌邑越以兵助/之自是為漢逰兵擊楚卒敗項羽於垓下以功封梁)¶
　(王/)申培公(魯人少事齊人浮丘伯受詩髙帝過魯申/公以弟子從師入見武帝使使以束帛加)¶
　(璧安車蒲輪迎之至則以為太中大夫武帝問治亂/之事對曰為治不在多言顧力行何如爾後以病免)¶
　(歸/)髙堂生(魯人嘗論禮/學仕為博士)周仁(任城人以醫見景帝拜/郎中令帝時問人仁曰)¶
<pb:KR2k0008_WYG_023-39a>¶
　(上自察之然亦無所毁羣臣賂遺終無所受武帝立/為先帝臣重之病免以二千石禄歸老子孫咸至大)¶
　(官/)江公(瑕丘人受詩書春秋於申公以詩授韋賢以/春秋授榮廣子孫皆為博士武帝尊公羊春)¶
　(秋詔太子受之太子私/問榖梁於江公而善之)孔安國(孔子十二世孫申公/弟子治古文尚書承)¶
　(詔作傳武帝朝為諫議大/夫以文章政事名當時)夏侯始昌(魯國人通五經/以齊詩尚書教)¶
　(授自仲舒韓嬰死後武帝得始昌甚重之始昌明於/隂陽先言柏梁䑓災日至期日果灾為昌邑王太傅)¶
　(以夀/終)夏侯勝(始昌族子少孤好學從始昌受尚書及/洪範五行傳嘗曰士病不明經術經術)¶
　(茍明取青紫如拾地芥宣/帝朝為諫議遷太子太傅)王式(東平新桃人為昌邑/王師以詩朝夕講授)¶
　(至於忠臣孝子反覆誦之至於危亡失道之君未嘗/不流涕為王深戒後昌邑王廢式得減死論歸家)¶
<pb:KR2k0008_WYG_023-39b>¶
　韋賢(魯國鄒人質材篤學號稱鄒魯大儒累官大鴻/臚宣帝立以與謀議賜爵闗内侯位至丞相封)¶
　(扶陽侯子𤣥成亦以明經位至丞相故/諺曰遺子黄金滿籯不如教子一經)于定國(東海/郯人)¶
　(父于公為縣獄吏有隂徳定國累官廷尉當時稱之/曰張釋之為廷尉天下無寃民于定國為廷尉民自)¶
　(以不寃後拜相封西平/侯子亦為御史大夫)丙吉(魯國人為廷尉監宣帝/生數月坐衛太子事繫)¶
　(獄吉擇謹厚女徒保養之及帝即位吉不伐功後知/之封博陽侯拜相吉尚寛大知大體於官屬務掩過)¶
　(揚善世/稱其賢)魏相(濟隂定陶人地節中拜相嘗白去副封/以防壅蔽時宣帝厲精為治練羣臣核)¶
　(名實而相總領衆職甚稱上/意蔚為一代賢相封髙平侯)孟喜(東海蘭陵人父孟/卿善為禮春秋以)¶
　(授后蒼疏廣喜從田王孫受易由是易有/施孟梁丘之學舉孝亷為郎曲䑓署長)龔遂(山陽/人為)¶
<pb:KR2k0008_WYG_023-40a>¶
　(昌邑王郎中令王有不正遂率諫諍王掩耳起走宣/帝即位渤海盗起命遂為渤海太守单車至郡勸民)¶
　(農桑民皆賣劒買牛賣刀/買犢境内大治號為循吏)王望(琅邪人為貴州刺史/值嵗荒便宜發倉廩)¶
　(賑饑民事畢上言朝廷以望不先表請欲議罪/鍾離意言望懐義忘罪不宜䋲之以法乃赦之)孔覇¶
　(孔子十三世孫昭帝時為博士後為元帝師賜爵闗/内侯子光仕為博士遷尚書典樞機守法度修故事)¶
　(累官至/丞相)孔均(孔子十六世孫好學有大才乎帝時封/褒成侯王莽以為大尉三以疾辭得還)¶
　史丹(魯人徙杜陵以父䕃為駙馬都尉侍中詔䕶太/子家元帝寢疾欲易太子丹直入卧内伏青蒲)¶
　(上涕泣固諫太子得不/易及即位封丹闗内侯)檀敷(瑕丘人家貧而行清立/精舍教授逺方至者數)¶
　(百人仕至䝉令家無産業子孫/易衣而出後舉方正遷議郎)鄭𢎞(泰山剛人與兄/昌俱明經通法)¶
<pb:KR2k0008_WYG_023-40b>¶
　(律昌為涿郡太守𢎞為南陽太守/皆著治迹後𢎞官至御史大夫)后蒼(東海郯人從/孟卿受禮記)¶
　(説禮數萬言號后氏曲䑓記授戴徳又事夏侯始/昌兼通齊詩授蕭望之宣帝朝為博士官至少府)馬¶
　宫(東海戚人治春秋嚴氏以射策甲科為郎師丹薦/其文行遷廷尉平青州刺史汝南九江太守所在)¶
　(見稱徵為詹事拜大司徒/代孔光為大師封扶徳侯)朱雲(魯人徙平陵倜儻有/大節以論易折五鹿)¶
　(充宗為博士成帝朝為槐里令上書曰願借尚方斬/馬劒斬佞臣張禹上大怒欲斬之御史將雲下雲攀)¶
　(折殿檻大呼曰臣得下從龍逢/比干逰於地下足矣遂得免)疏廣(東海蘭陵人仕/至太子太𫝊兄)¶
　(子受官至太子少傅在位五年廣謂受曰知足不辱/知止不殆宦成名立如此不去懼有後悔乃上疏乞)¶
　(骸骨上許之公卿大夫設祖道供張東都門外/送者車數百兩道路觀者皆曰賢哉二大夫)貢禹¶
<pb:KR2k0008_WYG_023-41a>¶
　(琅邪人以明經潔行著聞徴為博士歴凉州刺史去/官元帝時徴為諫大夫上書勸上節儉遷御史大夫)¶
　蕭望之(東海蘭陵人徙杜陵素有重望仕至太子太/𫝊宣帝疾篤受遺詔輔政領尚書事元帝即)¶
　(位望之以師傅見重多所匡正後為/𢎞恭石顯所害子育官至南郡大守)匡衡(東海承人/累官至太)¶
　(子少傅朝廷有政議輙引經以對言多法義數上書/陳便宜後拜相封樂鄉侯子咸亦明經歴位九卿家)¶
　(世多為/博士)陳湯(山陽瑕丘人仕為郎使外國矯制發兵/斬郅支單于後賜爵闗内侯西域都䕶)¶
　(段會宗為烏孫所圍/朝用湯議解其圍)眭𢎞(魯國蕃人少時好俠長乃/變節以明經為議郎遷符)¶
　(節令元鳯中泰山大石自立上林苑僵栁復起𢎞推/春秋意以為當有從匹夫為天子者霍光惡之下𢎞)¶
　(獄死後宣帝興於民/間即位徵𢎞子為即)王章(泰山鉅平人以文學為諫/大夫在朝有名敢直言累)¶
<pb:KR2k0008_WYG_023-41b>¶
　(遷京兆尹劾大将/軍王鳯為鳯所害)諸葛豐(琅邪人以明經為郡文學/元帝擢為司𨽻校尉刺舉)¶
　(無所避京師語曰間何濶逢諸葛上嘉其節加秩光/禄大夫時外屬許章貴幸奢淫豐奏劾之上不納免)¶
　(其/官)薛宣(東海郯人累官御史中丞數言政事便宜舉/奏部刺史郡國二千石所貶退稱進白黑分)¶
　(明出更外任皆有政績/後為丞相封髙陽侯)毋將隆(東海蘭陵人成帝朝/為諫大夫上封事遷)¶
　(冀州收累官至京兆尹王莽/秉政隆不附免官徙合浦)王良(蘭陵人王莽時隱/居教授建武初累)¶
　(官至大司徒司直在位恭儉妻子不入官舍/以禮進止朝廷敬之後以病歸詔復其子孫)丁恭(山/陽)¶
　(東緡人習公羊嚴氏春秋學義精明教授生/徒恒數百人當世稱為大儒官至諫議大夫)魏應(任/城)¶
　(人明經修行弟子自逺方至著録數千人永平初為/博士會諸儒於白虎觀講論五經同異肅宗甚重之)¶
<pb:KR2k0008_WYG_023-42a>¶
　寒朗(魯國薛人舉孝亷守侍御史章帝時/考察楚獄理出千餘人累遷至大尉)范式(山陽/金鄉)¶
　(人㳺太學與張劭為友並告歸式約曰後二年當過/拜尊親乃共克期日至期劭白母殺雞炊黍待之至)¶
　(日果到陳子平亦同在學病臨終謂妻曰范巨卿/可託既死式為營喪䕶至臨湘累官荆州刺史)曹¶
　褒(魯國薛人父充治慶氏禮官至侍中褒傳父業為/博士朝廷欲制定禮樂拜為侍中褒博物識古為)¶
　(儒者/宗)鄭均(東平任城人好義篤實累官至尚書數納/忠言章帝重之後以病乞骸骨歸帝東巡)¶
　(過任城幸其第賜/尚書禄以終身)孔僖(魯國人孔子後自安國以下/世傳尚書魯祖子建與崔篆)¶
　(善及仕王莽勸子建仕子建答以各從所好僖仕肅/宗為蘭䑓令史從幸闕里帝曰今日於卿有光僖曰)¶
　(陛下崇禮先師増輝聖徳至於光榮非所/敢承帝大笑曰非聖門子孫安有斯言)王龔(山陽/髙平)¶
<pb:KR2k0008_WYG_023-42b>¶
　(人為青州刺史劾奏貪濁二千石數百人遷汝南太/守政崇温和好才愛士後進知名之士莫不歸心累)¶
　(官至太尉子暢以清/實稱累官至司空)魏覇(濟隂句陽人世有禮義覇/少舉孝亷和帝時為鉅鹿)¶
　(太守以簡朴寛恕為政椽吏有過先/誨其失不改者乃罷之官至太常)張儉(山陽髙平/人延熹間)¶
　(為東部督郵劾中常侍侯覧家所為不軌覧誣以事/遂亡命建安初徴為衛尉儉見曹氏漸興乃闔門懸)¶
　(車不與/政事)度尚(山陽湖陵人為上虞長為政嚴峻明於/發擿奸非吏人謂之神明後以討賊功)¶
　(累官至遼東太/守封右鄉侯)仲長統(髙平人少好學博涉書記贍/於文辭為尚書郎每論及時)¶
　(事恒發憤歎息因/著論名曰昌言)孔融(孔子三十世孫為北海相立/學校表儒術獻帝都許召拜)¶
　(太中大夫融髙談清教可玩而誦名重當時值漢室/之亂志在靖難黙才疎意廣訖無成功曹操忌其威)¶
<pb:KR2k0008_WYG_023-43a>¶
　(望害/之)何休(任城契人質朴呐口而雅有心思精研六/經世儒無及者嘗作公羊墨守左氏膏肓)¶
　(穀梁廢疾除北新城長大作講舍聚/生徒數百朝夕自往勸講儒化大行)劉表(山陽髙平/人魯恭王)¶
　(之後為荆州刺史時冦賊塵/沸表招誘有方威懐兼洽)劉虞(東海郯人初遷幽/州刺史民夷感其)¶
　(徳化後為大司馬進封侯務存寛政都督農植/民悦年登青徐士庶避難歸虞者累百萬口)程昱¶
　(東阿人漢末保東阿歸曹操累遷都督兖州事卒謚/肅侯嘗勸操因兖州三城以圖伯業策袁紹必禽公)¶
　(孫瓚孫權必不殺/劉備無不中者)三國王粲(龔子暢之孫博物多識/問無不知蔡邕竒其才)¶
　(畧聞粲在門則倒屣迎之後仕/魏累官至侍中所著有詩賦)董昭(濟隂定陶人初/事袁紹歸曹操)¶
　(勸操挾天子令諸侯卒成伯業拜司/徒嘗上疏陳末流之弊卒謚定侯)凉茂(山陽昌邑/人仕魏歴)¶
<pb:KR2k0008_WYG_023-43b>¶
　(泰山魏郡太守又為甘陵相所在/有績位終太子太傅文帝尊禮之)滿寵(山陽昌邑人/仕魏累立戰)¶
　(功官至太尉寵不治産業家無餘財詔賜/田四十頃榖五百解錢二十萬以表清節)諸葛亮(琅/邪)¶
　(陽都人豐之後漢末避難居南陽徐庶謂劉先主曰/諸葛孔明卧龍也先主凡三往問計延為軍師先主)¶
　(即位拜丞相後主時封武鄉侯任賢養民通呉平蠻/嘗作八陣圖上出師二表北伐曹魏卒於軍謚忠武)¶
　諸葛瑾(亮兄事孫權使蜀與亮公朝相見退無私面/常與權論説諫諭但粗陳指歸如有未合則)¶
　(舍而及他徐復託事造端以物𩔖相求於/是權意往往而釋累遷大将軍封宛陵侯)諸葛誕(亮/兄)¶
　(事魏為吏部郎人有所屬輙顯其言而用之後有當/否則公議其得失以為褒貶自是羣僚皆慎所舉官)¶
　(至御史/中丞)諸葛恪(瑾子少有才名仕吴官至太傅原逋/減税衆莫不悦每出入百姓延頸思)¶
<pb:KR2k0008_WYG_023-44a>¶
　(見其/状)諸葛瞻(亮子少聰慧累遷尚書僕射蜀人咸喜/其才敏後魏鄧艾伐蜀遣人誘降瞻斬)¶
　(使出戰/而死)王郎(東海郯人漢末遭亂雖流移窮困朝不/謀夕而收恤親舊行義甚著曹操表徴)¶
　(之歴事文明二主屢上言勸育民省用諫射/獵興造官至御史大夫司空封樂平鄉侯)王肅(朗/子)¶
　(仕魏官至崇文觀祭酒景初間宫室盛興上疏極諫/出為廣平太守徴還遷散騎常侍光禄勲卒謚景侯)¶
　(所著有諸經傳註子恂立/朝忠正歴官河南尹侍中)王弼(山陽人察惠通辨仕/魏補䑓郎嘗著老子)¶
　(及周易年/二十四卒)李典(鉅野人仕魏累立戰功封都亭侯典/好問學貴儒雅不與諸将争功敬賢)¶
　(士大夫恂恂若不及軍/中稱其長者卒謚愍侯)劉楨(東平人以文章見重於/魏文帝與王粲等號建)¶
　(安十/子)吕䖍(任城人仕魏為從事将家兵守湖陵及泰/山有平敵功且有惠愛遷徐州刺史加威)¶
<pb:KR2k0008_WYG_023-44b>¶
　(虜将/軍)晋馬隆(東平人少而智勇好立名節以平凉/州封奉髙縣侯積十餘年威振隴右)唐¶
　彬(魯國鄒人敦悦經史尤明於易教授恒數百人有/經國大度仕為廣武将軍與王濬同平吴封上庸)¶
　(縣侯領雍/州刺史)魏舒(任城樊人少為外家寗氏所養寗氏/起宅相宅者云當出賢甥舒曰當為)¶
　(外氏成此宅相/武帝朝拜司徒)郗詵(濟隂單父人博學多才不拘細/行舉賢良對策第一嘗對武帝)¶
　(曰臣猶桂林一枝崑山片/玉帝笑官至尚書左丞)王雅(肅曽孫祖隆後将軍/父景大鴻臚雅舉秀)¶
　(才累遷尚書左右丞歴廷尉侍中左衛将軍敬慎奉/公朝廷大議多參謀議遷左僕射卒贈光禄大夫子)¶
　(凖之協之少卿皆/至顯官並有士操)茍晞(山陽人東海王越討汲桑晞/為先鋒破羣盗威名甚盛時)¶
　(人以擬韓白進位都督青兖諸軍事練於官事决斷/如流從母子犯法晞斬之既而素服流涕曰殺卿者)¶
<pb:KR2k0008_WYG_023-45a>¶
　(兖州刺史哭弟者茍道将/道将晞字卒封東平侯)王祥(琅邪臨沂人性至孝/事繼母極恭謹母欲)¶
　(生魚時天寒水凍祥解衣将剖氷求之氷忽自解雙/鯉躍出嘗為徐州别駕率兵討冦州郡清靜政化大)¶
　(行晉初拜太/保進公爵)王覽(祥異母弟母朱遇祥凶虐覽年數/嵗見祥被楚撻輙涕泣抱持其母)¶
　(少止覽孝友恭恪名亞/於祥後仕至太中大夫)劉超(臨沂人元帝時為舍人/處身清苦每賜與皆固)¶
　(辭後拜中書侍郎右衛將軍蘇峻謀逆遷帝於石頭/超步侍左右雖幽厄中猶啟授孝經論語未幾為峻)¶
　(所/害)王戎(覽姪父渾凉州刺史戎㓜頴悟與阮籍為竹/林之逰後襲父爵以平吴功進安豐縣侯累)¶
　(遷尚/書令)劉卞(東平人少為縣史入大學試經為䑓四品/吏訪問令寫黄紙一鹿車卞曰劉卞非為)¶
　(人寫黄紙者也或謂卞曰君才簡畧堪大不堪/小不如作守舍人卞從其言後累遷并州刺史)王衍¶
<pb:KR2k0008_WYG_023-45b>¶
　(戎從弟戎嘗曰衍神姿髙徹如瑶林瓊樹自然風塵/物表為元城令終日清談而縣務亦理累遷至司徒)¶
　(後為石勒所害弟澄少/歴顯位仕終軍諮祭酒)繆播(蘭陵人才思清辨為中/書令專掌詔命盡忠於)¶
　(國為東海/王越所害)王𨗳(覧孫元帝為琅邪王與𨗳素相親善/及鎮下邳以為安東司馬軍謀宻䇿)¶
　(知無不為後東遷累官至太傅封始興公兄敦反以/大義滅之出入将相戮力王室晉之中興𨗳力為多)¶
　魏浚(東阿人為度支校尉永嘉末浚東保河隂/所得榖麥悉獻之於懐帝仕至河南尹)王舒¶
　(𨗳從弟官至揚州刺史以軍功封彭澤/縣侯從弟廙仕至輔國将軍散騎常侍)孔衍(孔子二/十二世)¶
　(孫少好學年十二能通詩書元帝引為安東/叅軍掌記室書令殷積而衍亦以稱職見知)虞溥(髙/平)¶
　(昌邑人察孝亷為鄱陽内史大修庠序招生徒移告/屬縣勉勵於學為政嚴而不猛風化大行嘗註春秋)¶
<pb:KR2k0008_WYG_023-46a>¶
　(經𫝊撰江表𫝊及/文章詩賦數十篇)卞壼(濟隂寃句人父𤣥仁為中書/令兄弟六人並登台輔壼弱)¶
　(冠有名譽官至尚書令與庾亮同心輔政及蘓峻犯/順壼扶疾與戰不克而死二子眕盰相隨赴賊同時)¶
　(見害峻平追贈侍中謚/曰忠貞二子皆贈官)郗鑒(髙平金鄉人博覧經籍/躬耕壠上吟詠不勌為)¶
　(車騎将軍與王𨗳卞壼等同受遺詔輔少主位至司/空加侍中子愔有邁世風仕至會稽内史愔子超卓)¶
　(犖不覊仕終/司徒左長史)郗隆(金鄉人直亮有匪躬之節為尚書/左丞在朝為百僚所憚後為揚州)¶
　(刺史為陳留王邃所害/父子皆死時議惜之)諸葛恢(誕孫弱冠知名晉末/遭亂避地江左王𨗳)¶
　(嘗謂曰明府當作黒頭公遷/會稽太守政績第一加侍中)王允之(舒子總角知名/從伯敦使隨已)¶
　(敦嘗夜飲允之辭醉先卧敦與錢鳯謀逆允之悉聞其/言慮敦或疑己便於卧處大吐時其父舒始拜廷尉)¶
<pb:KR2k0008_WYG_023-46b>¶
　(允之求還定省至都以敦議白舒即與𨗳俱/啟明帝後以討賊功封番禺縣侯卒謚曰忠)王彪之¶
　(廙子累官尚書右僕射簡文帝崩羣臣疑惑未敢立/嗣當須大司馬處分彪之正色曰君崩太子代立大)¶
　(司馬何容得異於是議定後/遷尚書令與謝安共掌朝政)王羲之(𨗳從子以骨鯁/稱善書為古今)¶
　(之冠論者稱其筆勢飄若㳺雲矯若驚龍仕至右軍/将軍會稽内史子凝之徽之獻之遂居會稽並有盛)¶
　(名/)何無忌(東海郯人忠亮任氣為太學博士後為廣/武将軍桓𤣥簒位與劉裕等起義兵與𤣥)¶
　(戰𤣥敗走以興復功封安成郡開/國公後以戰失利握節死謚忠肅)顔含(琅邪莘人顔/子二十七世)¶
　(孫有操行成帝朝累官侍中嘗有問百僚宜為王𨗳/降禮者含曰王公雖重理無偏敬既而告人曰吾聞)¶
　(伐國不問仁人今有問佞於我者我豈有邪徳/耶郭璞欲為之筮含曰自有性命無勞蓍龜)南北¶
<pb:KR2k0008_WYG_023-47a>¶
　朝虞丘進(東海郯人少從謝𤣥討符堅封闗内侯人/從宋武帝征伐有功封龍川縣侯時盧循)¶
　(逼都廷議奉天子過江進不可面折孟昶武帝嘉之/除鄱陽太守義熙中以功封望蔡縣男宋受禪進爵)¶
　(為/子)檀道濟(髙平金鄉人仕宋參建武将軍府事遷太/尉參軍説武帝北征所至望風降附封永)¶
　(修縣公丹陽尹文帝即位進位司空鎮夀陽道濟立/功當時威名甚重後為朝廷所疑見收怒曰壊汝萬)¶
　(里長/城)劉兆(東平人宋時辟公府三徴博士皆不就安/貧樂道潛心著述作春秋調人等書百萬)¶
　(餘/言)王𢎞(琅邪臨沂人少好學以清悟知名仕宋有安/社稷功封建安郡公進位太保領中書監)¶
　孔鮮(孔子二十六世孫恢廓有大度好學博覧宋元/嘉中封崇聖侯乘二十七世孫博學有才藝魏)¶
　(延興中封/崇聖侯)王僧逹(臨沂人少好學善屬文仕宋累官/至中書令子融文辭㨗速有所造)¶
<pb:KR2k0008_WYG_023-47b>¶
　(作援筆可待仕/齊位至中書郎)王曇首(𢎞弟仕宋為鎮西長史武帝/謂文帝曰曇首輔相才也及)¶
　(帝即位累遷太子詹事子僧綽位至吏部尚/書僧虔雅善𨽻書仕南齊官至左光禄大夫)王誕(臨/沂)¶
　(人少有才藻仕/宋為輔國将軍)何承天(東海郯人博通古今尤精歴/數仕宋領著作郎朝廷每有)¶
　(疑議必先訪之時𤣥武湖得古銅斗衆皆不識承天/曰此新莽威斗三公亡則賜之江左惟甄邯為大司)¶
　(徒此必甄之墓也既而/果然官至御史中丞)王裕之(臨沂人性恬靜樂山/水仕宋官至尚書令)¶
　(固讓求歸改授侍中/武帝幸治亭餞之)徐羡之(東海郯人沉宻寡言憂/喜不形仕宋累官司空)¶
　(揚州刺史封南平郡公居廊廟人所推/重從孫湛之善尺牘官至尚書僕射)顔延之(臨沂/人文)¶
　(章冠絶當時仕宋官至太常延之與謝靈運齊/名時稱為顔謝子竣孝武時為金紫光禄大夫)李安¶
<pb:KR2k0008_WYG_023-48a>¶
　人(蘭陵人宋時率衆南歸明帝大敬曰卿面方如田/封侯相也南齊時位至尚書左僕射出為吴興太)¶
　(守有/清名)王肅(臨沂人涉獵經史頗有大志仕南齊奔魏/禮遇日加除輔國大將軍累立戰功遷揚)¶
　(州刺史頻年在邉悉心撫綏逺/近歸附清身好施冡無餘財)桓康(蘭陵承人隨南/齊武帝起兵摧)¶
　(堅䧟陣江南人畏之畫其形可愈/瘧疾後封吴平縣侯終驍騎将軍)王僧孺(東滓郯人/有聰慧頴)¶
　(異性極孝年七嵗能讀十萬言及長善屬文/工楷𨽻多識古事仕南齊累官中書侍郎)王智深¶
　(臨沂人為南齊豫章王大司/馬參軍奉勅撰宋紀三十巻)周盤龍(北蘭陵人膽氣/過人仕南齊為)¶
　(右將軍以破魏功進大司馬後進/爵為侯仕終散騎常侍光祥大夫)檀超(金鄉人少好/文學自北晉)¶
　(郗超仕南齊為國/子博士兼左丞)顔見逺(博學有志行仕南齊為御/史中丞及梁武帝受禪見)¶
<pb:KR2k0008_WYG_023-48b>¶
　(逺發憤不食數日而卒帝聞之曰我自應天/從人何預天下士大夫而顔見逺乃至於此)何逺(東/海)¶
　(郯人初仕南齊梁武帝踐祚封廣興男歴宣城太守/累遷給事黄門侍郎公清為天下第一凡典郡所至)¶
　(為立/生祠)王褒(臨沂人識量淹通博覧史傳十嵗能屬文/仕梁官至左僕射位望隆重愈自謙抑時)¶
　(論稱/之)徐勉(東海郯人㓜孤貧勵清節仕梁為吏部尚/書嘗與客夜某有求詹事五官者勉正色)¶
　(曰今夕止可談風月不宜及/公事累官至左僕射中書令)卞華(壼六世孫博涉有/機辨説經折理為)¶
　(當時之冠仕梁官/至尚書儀曹郎)徐摛(郯人少好學善屬文仕梁為/晉安王侍讀嘗詔問經義諸)¶
　(史應答如響遷新安太守為政清靜卒贈侍中謚/曰貞子陵八嵗能文十三通老莊義官至中書監)顔¶
　協(臨沂人顔子三十四世孫少以器局稱博涉羣書/工於草𨽻飛白不求顯逹恒辭徴辟僅為梁湘東)¶
<pb:KR2k0008_WYG_023-49a>¶
　(王記室而已其子之/推嘗作顔氏家訓)顔晃(臨沂人好學有辭采下筆/立成介然修立為世所知)¶
　(仕梁入陳累遷散騎常侍中書/舍人卒贈司農卿謚曰貞子)徐伯陽(東海人敏而/好學善色養)¶
　(家有史書所讀者近三千卷仕梁為新/安知府諮議叅軍事聞姊喪發疾卒)何敬叔(東海/郯人)¶
　(為長城令清亷不受禮遺夏節忽榜門受賄數日得/米二千餘斛他物稱是悉貸貧民輸租子思澄勤學)¶
　(工文化梁為武陵王録事叅軍與宗人遜及子/朗俱擅文名時人語曰東海三何子朗最多)鹿愈¶
　(濟隂乗氏人好兵書隂陽釋氏之學仕魏/為黄門侍郎孝莊嘉其清遷尚書左僕射)張景仁(濟/北)¶
　(人㓜孤家貧以學書為業遂工草𨽻選補内書生周/武成令侍書遂被引擢小心恭謹後主登祚累遷通)¶
　(直散騎/常侍)隋鮑宏(東海郯人父機仕梁宏㓜孤湘東王/引為中記室累遷散騎侍郎江陵平)¶
<pb:KR2k0008_WYG_023-49b>¶
　(歸周為學士累遷遂伯下大夫及平山/東賜爵平遥伯隋文帝受禪進爵為公)唐李勣(曹州/離孤)¶
　(人客衛南從髙祖太宗征戰所至有功拜同中書門/下最後伐髙麗破其國裂其地進太子太師封英國)¶
　(公/)王雄誕(曹州濟隂人膂力絶人杜伏威之起用其/計戰多克以前後功授歙州總管宜春郡)¶
　(公伏威入朝以兵屬雄誕雄誕愛人善撫士每破城/邑無秋毫犯死之日江南士庶為流涕髙祖嘉其節)¶
　(以其子世果襲宜春/封太宗時謚曰忠)程知節(濟州東阿人從太宗征/伐搴旗先登者不一以)¶
　(功封宿國公改封廬/國公終岐州刺史)賈敦頥(曹州寃句人仕歴數州/刺史性資亷潔入朝常)¶
　(盡室行車一乘弊甚羸馬䋲覊道上不知其刺史也/與弟敦實先後刺洺州人皆為之立碑號為棠隶碑)¶
　張公藝(夀張人九世同居髙宗封泰山還幸其宅問/曰何為九世不分公藝書忍字百餘以對)¶
<pb:KR2k0008_WYG_023-50a>¶
　顔師古(琅邪臨沂人顔子三十七世孫校定經史註/班固西漢書修五禮成進子爵終秘書監銀)¶
　(青光禄大夫𢎞文館學士其弟相/時累官為諫議大夫有爭臣風)王難得(沂州臨沂/人健於武)¶
　(工騎射天寳初為河源軍使吐蕃贊普子恃趫敏挑/戰難得挾矛躍馬直斬其首𤣥宗壮其果召授金吾)¶
　(将軍後以收復京師封琅邪郡公子/子顔檢校衛尉卿子用封太原郡公)顔杲卿(師古五/世孫為)¶
　(常山太守安禄山反杲卿起兵討賊河北諸郡響應/已而賊将引兵至城下杲卿舉兵纔八日以城守未)¶
　(備而䧟賊将執至洛陽殺之杲卿/罵不絶口顔氏死者三十餘人)顔真卿(杲卿從弟/博學工書)¶
　(事親以孝聞舉進士累官平原太守安禄山反河朔/盡䧟惟平原城守具備事聞𤣥宗曰朕不識真卿何)¶
　(如人所為乃若此累遷尚書右丞李希烈/䧟汝州朝廷遣真卿往諭之不屈被害)劉晏(曹州/人𤣥)¶
<pb:KR2k0008_WYG_023-50b>¶
　(宗封泰山晏八嵗獻頌帝竒其㓜即授太子正字累/遷京兆尹總大體不苛代宗立拜相領常平使理財)¶
　(甚有績效後為楊炎所/誣賜死天下以為寃)李自良(兖州泗水人天寳亂/往從兖鄆節度使以)¶
　(戰多累授右衛率為人勤且有謀從馬燧討田悦攻/李懐光數履鋒䧟陣功在諸將右貞元中以檢校工)¶
　(部尚書充河東節度使居治九年民/不知有軍上下諧附卒贈左僕射)吕元膺(鄆州東/平人姿)¶
　(儀瓌秀有器識仕至蘄州刺史嘗録囚囚或泣曰父/母在明日嵗旦不得省為恨元膺悉釋械而歸之戒)¶
　(還其囚果如期而至累遷太/子賓客居官始終無訾缺)伊慎(兖州人通春秋戰/國策天官五行書)¶
　(用善射為折衝都尉屢立戰功拜蘄州刺史封南兖/郡王貞元末為奉義軍節度憲宗即位以兵付其子)¶
　(宥身入朝拜/尚書左僕射)五代王彦章(夀張人善用鎗人謂之王/鉄鎗仕梁為招討使出竒)¶
<pb:KR2k0008_WYG_023-51a>¶
　(取勝名聞敵國後為唐/莊宗所執不屈而死)閻寳(鄆州人仕唐為招討使/梁唐戰胡栁唐軍敗莊)¶
　(宗欲退保臨濮寳曰夫决勝料勢决戰料情今梁兵/窘蹙其勢可破勝而驕怠其情可知莊宗乃整軍復)¶
　(戰遂敗/梁兵)房知温(兖州人唐莊宗時拜泰寜軍節度使/歴鎮天平平盧廢帝立封東平王子)¶
　(彦儒拜沂/州刺史)顔衎(顔子後梁進士歴官簿令皆有政績/入晉知沂州聞父有風痺疾即棄官)¶
　(歸侍親掬父矢未嘗少倦召為工部郎中累/轉御史中丞後歸宋官至兵部尚書致仕)王晏(徐/州)¶
　(滕人少壯勇應募𨽻唐禁軍晉開運中戌陜州契丹/南侵歸漢為綘州防禦使周封滕國公宋封韓國公)¶
　(以太子太/師致仕)王朴(東平人周舉進士為校書郎嘗獻平/邉策累遷户部侍郎樞宻副使及卒)¶
　(世宗臨其喪以/玉銊叩地大慟)和凝(鄆州須昌人梁時舉進士歴漢/周官至太子太傅封魯國公嘗)¶
<pb:KR2k0008_WYG_023-51b>¶
　(知貢舉所取皆一/時之秀稱為得人)宋趙隣幾(鄆州須城人五代周舉/進士入宋直史館遷左)¶
　(補闕知制誥為文浩博慕唐四傑體有/文集及所補唐武宗以來日厯等書)張進(曲阜人/拳勇善)¶
　(射挽强及石餘初應募選補控鶴軍太宗時累遷并/代副都部署適李繼遷㓂靈州進不待詔㫖即發兵)¶
　(赴援手/詔褒美)孔宜(孔子四十四世孫祖光嗣唐末泗水主/簿父仁玉九嵗通春秋為曲阜令宜舉)¶
　(進士不第乾徳中詣闕上書述其家世詔以為曲阜/主簿襲封文宣公累遷殿中丞太宗嘗賜詔稱其服)¶
　(勤素業砥礪亷隅宜生延世襲封/其次子曰憲曰朂皆中進士第)張荗直(兖州瑕丘/人父延昇)¶
　(以經術教授鄉里荗直淳至寡言勵志於學開寳中/舉進士為海州推官太宗朝累官秘書少監出知頴)¶
　(州子成列/進士及第)翟守素(濟州任城人父溥晉左司禦率府/率守素仕周歴供奉官入宋累官)¶
<pb:KR2k0008_WYG_023-52a>¶
　(劍南十州都巡檢使太宗時為天雄軍兵馬鈐轄知/大名府歴内職五十餘年性謹慎寛仁容粟所至有)¶
　(治/績)梁顥(鄆州須城人雍熙初進士第一累官翰林學/士風姿粹美閨門雍睦與人交久而無改有)¶
　(吏才每進對詞辨明敏真宗/嘉賞之所著有文集十五卷)張齊賢(曹州寃句人兵/亂徙家洛陽太)¶
　(祖幸西都齊賢以布衣獻策上還語太宗曰我幸西/都唯得一張齊賢爾異時可使為相太宗朝舉進士)¶
　(慷慨有文畧累官吏部侍郎同平章/事進右僕射以司空致仕卒謚文定)王能(廣濟定陶/人事太宗)¶
　(於晉邸及即位累遷殿前右班都虞候真宗時為鎮/定副都部署兼知定州後為彰信軍節度卒謚太尉)¶
　夏侯嶠(其先幽州人髙祖秀徙家鉅野嶠善詞賦淳/謹無過太宗朝舉進士累官翰林侍讀學士)¶
　(卒後畢士安拜相每歎曰若夏侯君/在此位吾豈得而據也有集十五卷)王禹偁(鉅野人/九嵗能)¶
<pb:KR2k0008_WYG_023-52b>¶
　(文太宗朝舉進士為右拾遺嘗獻端拱箴及禦戎十/䇿文章獨步當時累遷翰林學士出知滁州移蘄州)¶
　(所著有文集五十餘卷子嘉祐為館職嘉言第進士/官至殿中侍御史曽孫份進士甲科仕至戸部侍郎)¶
　魏能(鄆人材勇過人為殿前都虞候真宗朝為威虜/軍部署契丹再入㓂皆戰破之徙知莫州及定)¶
　(邉軍皆有破敵功/官至康州團練使)呂祐之(濟州鉅野人太宗朝舉進/士歴知襄夀昇州累官工)¶
　(部侍郎翰林侍讀學士/所著有文集三十卷)馬尋(鄆州須城人舉毛詩學/究累判大理寺以明習)¶
　(法律稱歴廣東淮南兩浙轉運使歴知湖汝襄鄧滑/等州襄州飢人或羣入富家掠囷粟獄吏鞫為强盗)¶
　(此脱死爾情與强盗異奏得/减死論著為例終司農卿)梁固(顥子㓜有志節初以/顥䕃賜進士出身)¶
　(舉服勤詞學科擢甲第累官著作郎直史館為人俊/爽慷慨尚氣義明於吏道嘗詔鞠獄時稱平審天禧)¶
<pb:KR2k0008_WYG_023-53a>¶
　(大禮成奏頌甚/工有集十卷)梁適(顥子少孤輯顥制詔并自為文/以獻真宗曰梁顥有子矣授秘)¶
　(書省正字後舉進士累官同平章事加太子太傅/卒謚莊肅孫子美有才幹仕至開府儀同三司)柴¶
　成務(曹州濟隂人父自牧能詩舉進士官至兵部員/外郎成務博聞稽古有詞學登進士甲科歴官)¶
　(中外皆有能名真宗時遷至給事/中終判尚書刑部有文集二十卷)任中正(曹州濟隂/人父載右)¶
　(拾遺中正舉進士嘗代張詠知益州遵詠條教蜀人/便之累官叅知政事仁宗時加至禮部尚書卒謚康)¶
　(懿/)任中師(中正弟舉進士累官知益州康定中召為/樞宻副使尋以知政殿學士知永興軍後)¶
　(以太子太傅致仕卒謚安惠中師性樂/易自奉儉約晚知養生術號大塊翁)王博文(曹州/濟隂)¶
　(人年十六善屬文舉進士為安豐簿有能名真宗時/累官同知樞宻院事子疇舉進士為太常博士仁宗)¶
<pb:KR2k0008_WYG_023-53b>¶
　(獵近郊疇引十事以諫英宗時拜樞/宻副使性介特厲風操𩔖其父云)傅堯俞(鄆州人/十嵗能)¶
　(文未冠舉進士為監察御史□行時仁宗春秋髙皇/嗣未立堯俞請建宗室之賢者神宗時拜中書門下)¶
　(侍郎及卒宣仁太后曰傅侍/郎金玉君子也嗟惜久之)孔道輔(孔子四十九世/孫父朂舉進士)¶
　(通判廣州後以工部侍郎致仕道輔亦舉進士為寜/州推官累遷御史中丞仁宗時㐲閣争廢后事出知)¶
　(秦州徙兖州未幾復為中丞遇/事彈劾不避權貴出知鄆州)孔宗旦(魯人為邕州/司戸叅軍儂)¶
　(智髙未反時州有白氣出庭中宗旦以為兵象度智/髙必反以告知州陳珙珙不聼及智髙反州破被執)¶
　(賊欲任以事宗/旦大罵遂被害)顔復(顔子四十八世孫父太初以名/儒為國子直講嘉祐中訪有道)¶
　(之士京東以復應詔賜進士知永康縣元祐中累/官至國子祭酒子岐建炎中累官至門下侍郎)穆¶
<pb:KR2k0008_WYG_023-54a>¶
　修(鄆州汶陽人真宗東封賜進士累官潁州文學叅/軍徙蔡州修性剛介寡合自五代文敝宋初栁開)¶
　(始為古文其後復尚聲偶修獨以古文稱所著有詩/書序記誌等數十首嘗𫝊數學於李挺之至邵雍遂)¶
　(大/顯)郭勸(鄆州須城人舉進士累官殿中侍御史仁宗/時廢郭后議立陳氏勸諫曰郭氏非有大故)¶
　(不當廢陳氏非世閥不可以儷宸極疏入后已廢而/陳氏遂議寢官至侍讀學士子源明累官職方員外)¶
　(郎/)梁燾(鄆州須城人父蒨兵部員外郎燾舉進士累/官右諫議大夫上書言市易青苗法不便御)¶
　(史張舜民不當以言事左遷元祐中拜尚書左丞好/賢樂善每以引援人物為意後以元祐黨貶雷州卒)¶
　(贈少保/謚忠肅)李師中(楚丘人舉進士歴知濟兖二州有政/績累官河東轉運使以言時政得失)¶
　(坐貶終於南京奉祠師中/落落有竒節不容于時)晁補之(濟州鉅野人宗慤/曽孫才氣飄逸嗜)¶
<pb:KR2k0008_WYG_023-54b>¶
　(學不倦蘓軾稱其博辨雋偉必顯於世舉進士以禮/部郎中知泗州自號歸來子弟詠之蘓軾見其詩文)¶
　(稱為竒才舉進士官至京兆/府司録卒有文集五十卷)馬黙(城武人舉進士為/監察御史𠂻行數)¶
　(上書諫争出知登州累遷戸部侍郎以寶文/閣待制再知徐州黙長於治民所至有治最)劉潛(曹/州)¶
　(定陶人少卓逸有大志好為古文舉進士知蓬萊縣/代還過鄆州母疾亟歸母死一慟遂絶其妻哭潛亦)¶
　(死時人傷之曰子/死于孝妻死于義)燕度(曹州人父肅禮部侍郎度登/進士第知陳留縣年飢盗發)¶
　(勸邑豪出粟以濟民又行保伍法以察盗善状日聞/後累官右諫議大夫知潭州度有心計慶厯中三司)¶
　(請𣙜河北塩度言川陜不禁酒河北不禁塩此祖宗/制也議遂寢子英靖康初知河陽金兵南侵遇害)¶
　李叅(鄆州須城人以䕃屢更外任喜發摘奸伏不假/貸事至即决雖簿書纎悉不遺時稱能吏累官)¶
<pb:KR2k0008_WYG_023-55a>¶
　(至尚書/右丞)孔宗翰(道輔子氣貌渾厚事親孝登進士第/知仙源縣歴知䖍陜揚洪兖州皆以)¶
　(治聞元祐中累官刑部侍郎以/寳文閣待制知徐州未拜而卒)竇卞(曹州寃句人第/進士通判汝州)¶
　(適役兵叛卞招諭撫定之歴知深州河决擅發常平/粟賑流民吏恐獲罪卞曰吾寜以一身活數萬人累)¶
　(官天章閣待/制判昭文館)榮諲(濟州任城人父宗範知沿山縣諲/舉進士累官廣東轉運使因板步)¶
　(古河路險絶為作棧道通之改京東民有私採銀砂/者安撫使欲以刼論諲持不可貸免甚衆後以集賢)¶
　(修撰知/洪州)龔鼎臣(鄆州須城人景祐初進士累官同知/諫院屢上疏論事其言和平不峻激)¶
　(使人主易曉退亦未嘗語人故其/事多施行後以正議大夫致仕)李迨(參曽孫入太/學以䕃補官)¶
　(累遷通判濟州髙宗以大元師過濟迨辦軍須無缺/會勸進乗輿儀物不日而辨建炎中除戸部侍郎金)¶
<pb:KR2k0008_WYG_023-55b>¶
　(人歸三京以為京畿都轉運使或以金兵脅/之迨曰吾世食宋禄首可斷膝不可屈也)李邴(濟/州)¶
　(任城人崇寜中進士累官翰林學士辭命㨗敏髙宗/時為兵部侍郎兼直學士時苗劉作亂邴面諭以逆)¶
　(順禍福之理及責賊黨以大義後拜叅知政事/嘗條上戰守策卒謚文敏有草堂集一百卷)畢再¶
　遇(兖州人姿貌雄傑武藝絶人挽弓二石七斗背挽/一石八斗以恩補官取泗州定旴𣅿完楚州皆以)¶
　(勇智立竒功累官左驍衛/上将軍卒贈太師謚忠毅)王師道(兖州人任吉州栗/傅岩巡檢與盗戰)¶
　(每射輙斃追擊數里遇有伏㓂挺身/力戰死事聞立廟其地官其二子)馬伸(東平人紹/聖中進士)¶
　(為西京法曹欲依程頥門以學時學徒盡逐頥固辭/伸曰使伸得聞道死亦無憾卒受中庸以歸靖康初)¶
　(擢監察御史汴京䧟張邦昌僭立伸以書責之邦昌/氣沮乃迎孟太后垂簾髙宗即位擢殿中侍御史撫)¶
<pb:KR2k0008_WYG_023-56a>¶
　(諭湖廣誅邦昌等還奏黄潛/善汪伯彦責監濮州酒税卒)金趙渢(東平人舉進士/仕至禮部郎中)¶
　(性冲澹學道有所得尤工書時人以配黨/懐英號曰黨趙自號黄山所著有黄山集)商衡(曹州/人以)¶
　(特恩第一人為威戎令民飢能賑敵至能禦民為立/生祠累遷監察御史時哀宗郕國夫人與政内族慶)¶
　(山奴軍敗戸部權尚書曹强貪墨衡皆舉劾無所/避後為秦藍府經歴元兵刼欲降之不屈自剄)李¶
　演(任城人進士第一除應奉翰林文字居憂值亂墨/衰為濟州刺史畫策集兵搏戰三日兵潰被執欲)¶
　(降之不屈遂遇/害贈濟州刺史)侯摯(東阿人明昌初進士入官慷慨/有為嘗以尚書右丞行省河北)¶
　(上言宜開沁水以便饋運從之盗起詔摯行/省事於東平終平章政事封蕭國公致仕)孔端甫¶
　(孔子四十八代孫明昌初學士黨懐英薦其年徳俱/髙讀書樂道該通古學召至京師特賜及第除将仕)¶
<pb:KR2k0008_WYG_023-56b>¶
　(郎小學教授以/主簿奉致仕)孔璠(孔子四十九代孫宋襲封衍聖/公端友弟端操之子天眷中詔)¶
　(求孔子後加璠承奉郎襲封衍聖公奉祀事璠卒子/拯襲拯卒弟揔襲揔卒子元措襲後歸元以終焉)¶
　任天寵(曹州定陶人明昌初進士歴考城主簿威戎/令泰安軍節度判官皆有善政累遷國子祭)¶
　(酒中都路都轉運使中都戒嚴粮運艱阻天寵悉力/營辦曲盡勞瘁遷户部尚書中都不守走南京道遇)¶
　(兵死之/謚純肅)賀揚庭(曹州濟隂人累遷監察御史轉山東/提刑改陜西轉運使所至以亷能稱)¶
　張萬公(東阿人正隆初進士颺歴中外累遷叅知政/事封夀國公卒謚文貞萬公淳厚剛正門無)¶
　(雜賓典章文物多所裁正輔/政八年所引多亷讓之士)王去非(平隂人嘗就舉/不得意即屏去)¶
　(督妻孥耕織以給伏臘家居教授束修有餘輙分惠/人弟子班忱貧不能朝夕一女及笄去非為辦資裝)¶
<pb:KR2k0008_WYG_023-57a>¶
　(嫁之北隣有喪忌東出西北皆人居/南則去非家去非壊蠶室使南出)髙霖(東平人大/定中進士)¶
　(累遷國史院編修官論黄河之决當别開河以殺其/勢從之官至兵部尚書叅知政事中都留守兵亂死)¶
　(之謚/文簡)王廣道(平隂人有文學不求仕進鄉里化服號/為醇徳先生黨懐英尤亟稱之從弟明)¶
　(道文學與兄齊名大定/間以醫試第一入翰林)元王鶚(曹州東明人㓜聰悟/日誦千言金正大初)¶
　(進士第一累官尚書郎中從金主於蔡蔡陷幾被殺/以萬戸張柔救免世祖即位首授翰林學士承㫖知)¶
　(制誥典章制度皆所裁定卒謚文/康所著有論語集義及應物集)孔思晦(孔子五十/四世孫資)¶
　(質端重而性簡黙讀書講求義理不事詞章家貧躬/耕以為養雖劇寒暑而為學弗懈逺近争聘為弟子)¶
　(師襲封衍聖公修理廟庭請加封宣聖/父為啟聖王母為王夫人卒謚文肅)王玉汝(鄆人/少習)¶
<pb:KR2k0008_WYG_023-57b>¶
　(吏事耶律楚材見而竒之元初授東平路奏差官遷/平隂令有惠政累遷泰定軍節度使以病謝事杜門)¶
　(日以經史自娱强起為行䑓叅議視/事僅五六日裁畫署置煥然一新)張雄飛(沂州臨/沂人世)¶
　(祖召見陳當世之務授同知平陽路轉運司事處士/羅英嘗稱為真公輔器雄飛請建儲貮及御史䑓累)¶
　(官至叅知政事世祖以其/剛直亷慎賜銀數百兩)李稷(滕縣人八嵗能記誦/經史泰定中進士累)¶
　(官中書叅知政事後出為山東亷訪使為人孝友恭/儉亷慎忠勤出入䑓省三十年始終無疵卒謚文穆)¶
　王閠(東平須城人父老而貧不甘淡薄每食必需魚/肉閠勤苦營奉無闕甚得歡心父嘗卧疾然長)¶
　(明燈室中火延籬壁間閏聞火聲驚起馳救煙燄已/蔽寢戸閏突入抱父出肌體灼爛而父無少傷中統)¶
　(初復/其役)苖好謙(城武人為司農丞勤於職務著農桑輯/要行于世官至河南江北行中書省叅)¶
<pb:KR2k0008_WYG_023-58a>¶
　(知政/事)商挺(曹州濟隂人工詩文善𨽻書從世祖征伐/屢建大議世祖稱為古良将官至中書叅)¶
　(知政事卒追封魯國公謚文定所著有詩千餘萹子/琥徵拜中䑓監察御史遷國子司業所著有彛齋文)¶
　(集𤦺善書畫歴集賢/侍講學士遷秘書卿)李謙(鄆州東阿人始就學日紀/數千言為賦有聲世祖時)¶
　(召為應奉翰林文字成宗時官至集賢大學士嘗上/疏以正心為首其文章醇厚有古風學者稱為野齋)¶
　(先/生)李之紹(東平平隂人家貧教授學者咸集至元末/以薦授國史編修姚燧欲試其才凡應酬)¶
　(之文積十餘事并以付之之紹援筆立成燧驚服焉/延祐中遷國子祭酒後遷翰林侍講學士自號果齋)¶
　(有文集/藏于家)楊桓(兖州人為秘書監丞有得玉璽於穆呼/哩曽孫家者桓辨其為歴代𫝊國璽即)¶
　(為文述其本末上之又上時務二十一事成宗嘉納/官至秘書少監為人寛厚篤孝博覧羣籍尤精篆籀)¶
<pb:KR2k0008_WYG_023-58b>¶
　(之/學)王思誠(滋陽人徙汶陽天資過人力學弗懈至治/初舉進士歴監察御史累疏時政皆見嘉)¶
　(納出僉河南山西道亷訪司異蹟著聞累遷/禮部尚書集賢學士國子祭酒卒謚獻肅)張昉(汶/上)¶
　(人父汝明金進士官至治書侍御史昉仕元為中書/省左司郎中甄别能否公其黜陟人無怨言損益古)¶
　(今裁定典憲累官至兵部尚/書卒追封東平郡公謚荘憲)曹元用(汶上人資禀俊/爽書過目輙成)¶
　(誦為禮部主事時皇后既崩者猶以名稱元用請加/徽號遷太常禮儀院經歴裁定郊祀儀注及鹵簿輿)¶
　(服之制陞翰林直學士卒封東/平郡公謚文獻有超然集十卷)李泂(滕州人有文名/以姚燧薦授國)¶
　(史院編修官遷待制以養親辭歸文宗召至著書輔/治篇以進又預修經世大典累官翰林直學士晚年)¶
　(僑居濟南泂骨骼清峻如神仙中人/為文揮筆思態疊出有集四十卷)馬紹(金鄉人從/上黨張播)¶
<pb:KR2k0008_WYG_023-59a>¶
　(學嘗知單州民刻石頌徳累官中書右丞有言事者/平章事欲罪之紹曰國家𨗳人使言今重罪之豈不)¶
　(與詔書戾乎乃止執政數年時稱其賢/仕終河南行省右丞有詩文數百篇)王構(東平人/風度凝)¶
　(厚學問該博以詞賦中選至元中為國史院編修宋/亡構被㫖至杭取三館圖籍太常禮器儀仗凡薦㧞)¶
　(皆名士累遷翰林學士承㫖所著有文集子士熈/士㸃皆能以文學世其家士熈官至南䑓中丞)王¶
　旭(東平人以文章名當代/與王磐王構號為三王)李昶(東平須城人與父世/弼同登金進士第世)¶
　(弼為東平教授昶為嚴實都事世祖召見知無不言/眷遇隆盛累官翰林侍講學士吏部尚書昶務持大)¶
　(體不事苛細所著有春秋左/氏遺意及孟子權衡遺説)趙天麟(東平人以布衣/進太平金鏡策)¶
　(八卷評商政事切於/當時其他詩文尤多)辛有常(汶上人以儒道鳴山東/仕至河南山西道宣慰)¶
<pb:KR2k0008_WYG_023-59b>¶
　(使/)樊執敬(濟寜鄆城人擢授經郎嘗見帝師不拜或/問之曰吾知尊孔氏而已至正中為江浙)¶
　(行省叅知政事時劇賊攻城執敬率衆出戰/奮力斫賊因中鎗而死事聞追封魯國公)孫撝(曹/州)¶
　(人至正初進士授濟寜録事遷集賢待制時張士誠/據髙郵撝往諭之士誠囚撝使降撝詬斥之士誠百)¶
　(計馴擾終不可得乃殺之/事聞贈曹南郡公謚忠烈)顔瑜(顔子之後以行誼薦/為鄒縣教諭至正中)¶
　(山東盗起瑜擕家走鄆城道遇賊知其為書生使之/寫旗瑜罵曰爾為叛逆我豈為爾寫旗賊刺殺之妻)¶
　(子皆/遇害)本朝師逵(東阿人以國子生擢監察御史陞陜/西按察使歴兵吏二部侍郎尋陞户)¶
　(部尚書兼吏部事卒賜祭/𦵏逵有徳量為時所重)于睿(陽穀人由太學生歴/官克慎累遷湖廣布)¶
　(政司左/叅政)張本(東阿人以國子生授江都知縣陞揚州/知府繼陞江西叅政皆有治聲召為工)¶
<pb:KR2k0008_WYG_023-60a>¶
　(部侍郎以事謫交阯起為刑部侍郎治獄平恕後陞/兵部尚書兼掌都察院事復兼太子賓客卒賜𦵏祭)¶
　(復其/家)劉文(平隂人洪武中由舉人擢監察御史/激揚有聲尋陞浙江按察司副使)趙臨¶
　(汶上縣人由太學生久歴仕/途官至浙江布政司左叅政)王麟(魚䑓人由太學生/歴官刑部郎中勤)¶
　(能著稱薦陞湖廣/布政司左叅政)宋亮(魚䑓人洪武中以通經舉薦/歴官有能聲仕至福建布政)¶
　(司左/叅政)馬貫(單縣人以才學超卓舉任監察御/史冇直聲官至江西布政司叅政)韓克忠¶
　(城武人洪武中登進士第擢翰林院修/撰學行淳實累官至河南按察司僉事)歐陽恭(城武/人以)¶
　(耆老有才徳洪武中擢陜西布政司叅政/子規由太學生歴官河南按察司僉事)賈諒(嶧縣/人永)¶
　(樂中鄉舉擢刑科給事中正色敢言朝廷重其為人/委以糾察事情務存大體歴陞都察院右副都御史)¶
<pb:KR2k0008_WYG_023-60b>¶
　(敭歴中外聲譽/大振尋卒于官)劉廸(沂州人永樂中由鄉舉歴官以/才能見推官至陜西按察使)¶
　王晟(鄆城人以進士任刑部主事陞浙江按察司僉/事時温處盗起晟預征伐死之事聞遣官諭祭)¶
　(贈江西布政司左/叅議官其一子)張琛(東平州人永樂中由舉人擢/衢州府同知有孝行父没廬)¶
　(墓三年正統中轉吏部文選郎/中尋陞福建左布政使卒于官)李秉(曹州人正統中/登進士為監察)¶
　(御史累官左都御史整飭邉征勦建州三衛夷/㓂克揵回京陞太子少保兼吏部尚書省志)孔公¶
　恂(孔子五十八代孫舉景泰中進士授禮科給事中/賞先邉戍弊革侵漁歴遷左春坊左諭徳省志)¶
　秦紘(單人景㤗中舉進士以劾中官忤時貴屢謫屢/危而屢獲免歴官都御史陞户部侍郎進尚書)¶
　(紘正直剛方節摡凛凜為/時名臣祀鄉賢祠省志)侣鍾(鄆城人成化間進士/仕至戸部尚書為一)¶
<pb:KR2k0008_WYG_023-61a>¶
　(時名臣/省志)魏紳(曲阜人母卒廬墓稱孝後舉成化中進/士拜刑部主事轉郎中多所平反遷都)¶
　(御史嵗旱奏减民税築邉墻増墩堡/上賜璽書文綺官至侍郎省志云)孟鳯(曲阜人兄/麟成化進)¶
　(士官陜西布政有聲鳯舉𢎞治中進士拜監察御史/陞懐慶知府歴都御史摠制北方邉塞寜輯轉督漕)¶
　(事值徐淮大水武廟親征鳯區畫有方民不/勞費累遷刑部尚書卒贈太子少保省志)¶
列女無鹽女(姓鍾離名眷貌醜嫁不售乃自詣齊宣王/陳時政王納以為后於是退讒説納直諫)¶
　(開四門進衆賢齊/國中興諸侯來朝)秋胡婦(魯人秋胡納婦五日逰于/陳五年乃歸見道傍有美)¶
　(婦方採桑秋胡子悦之與之金婦不受秋胡子至家/見婦即採桑者婦曰悦桑下婦人而忘其母是不孝)¶
　(也妾不忍見不孝/之子遂投河而死)義姑(戰國時魯人齊師伐魯及郊/見一婦人抱一兒携一兒軍)¶
<pb:KR2k0008_WYG_023-61b>¶
　(至棄小者抱大者而走軍問故婦人曰大者/亡兄之子小者妾所生也軍義之與食而去)漆室女¶
　(戰國時魯漆室邑之女過時未適人倚柱而嘯鄰婦/曰何嘯之悲曰憂吾君老太子㓜鄰婦曰此卿大夫)¶
　(之憂也曰不然魯國有患君臣/父子被其辱婦人獨安所歸乎)鄭孝女(宋瑕丘人父/神佐為官兵)¶
　(戰死慶州時母已亡無他兄弟鄭翦髪毁服䕶/喪還鄉與母合𦵏手樹松栢成林詔旌其閭)董氏¶
　女(滕縣人許適劉氏子建炎初盗攻剽悦其色欲亂/之曰汝不從當剉汝萬段女終不屈遂斷其首劉)¶
　(氏子聞之大慟曰烈/女也𦵏之為立祠)彭氏(東平人徐順妻與曹州鄭/臘兒妻康氏並以早寡不)¶
　(忍獨生以死從夫/事聞悉旌表之)楊氏(東平須城人郭三妻夫戍襄/陽揚留事舅姑以孝聞至元)¶
　(初夫死母欲奪嫁之楊號痛自誓乃/已夫骨還楊自經死與夫共𦵏焉)王氏(鉅野人馬/善輕妻夫)¶
<pb:KR2k0008_WYG_023-62a>¶
　(殁守節終身洪武十/七年旌表貞節省志)齊氏(名淑賢山西代州人適寜/陽許超超舉鄉試及卒無)¶
　(子齊守節終身景泰/間事聞旌表省志)髙氏(城武人王俊妻天順三年/夫卒與其妾蔣氏同縊於)¶
　(柩側三人同穴而/𦵏旌曰雙烈省志)李徤妻王氏(曹州人徤舉鄉試卒/王為不食而死成化)¶
　(二十年詔旌/表之省志)孫氏(濟寜州人錢官保妻年十九夫殁/于軍骸骨孫即自縊死正統十一)¶
　(年旌表/之省志)趙氏(名巧雲曹縣人郭憲妻夫卒守節正徳/六年流賊入其家欲汚之趙曰吾孀居)¶
　(十八年矣今豈受汚辱按劍厲/聲誘之終不從死于旌表省志)孔彦臣妻王氏(曲阜/人正)¶
　(徳六年遇賊死節旌表時流賊猖獗凡經剽掠地女/婦以守節不汚而受旌表者比比此不及殫紀詳具)¶
　(于省/志云)趙氏(汶上人張鳯翥妻嘉靖五年夫疾語趙曰/汝年少雖有女不可恃以終身慎圖之趙)¶
<pb:KR2k0008_WYG_023-62b>¶
　(為徉荅夫曰迷亂将絶趙即縊死頃之夫復/蘓家人語之夫遂瞑目使合𦵏焉旌表省志)¶
仙釋王逺(東海人即方平舉孝亷歴官中散大夫後棄/官入山修道既成漢桓帝連徵不出俾郡國)¶
　(逼載至京閉口不語乃題四百餘字於宫門皆言方/來事削去復見後還鄉居太守陳耽家四十餘年舉)¶
　(家無恙一日忽語耽曰吾期運當去耽知其化/具棺衾歛之忽失其尸衣冠不動若蝉蜕耳)于吉¶
　(瑯瑘人精苦修道忽得痼疾晨夕告天誠感老君令/仙翁授吉經曰非但愈疾當得長生化行天下吉得)¶
　(之疾遂除凡消災治疾無不騐者後老君數降親授/其㫖孫䇿平江東将士多病請吉噀水輙差天久旱)¶
　(乃縛吉暴日中即大雨策忌而殺之/俄失其尸周旋人間又百餘年仙去)徐則(隋東海郯/人㓜沉靜)¶
　(寡欲受業於周𢎞正精於議論懐棲隠之操入縉雲/山常服巾褐又入天台山因絶穀養性所食惟松水)¶
<pb:KR2k0008_WYG_023-63a>¶
　(而已後/尸解)趙棠(曹州人宋時棄官隠居番禺汴京景徳/寺有異僧曰志言人傳棠與志言數以)¶
　(偈頌相寄萬里間輙數日而/逹棠死值盛夏其身不壊)海印(泰安州人居鄒縣/大明禪院㓜悟道)¶
　(常夣異僧指示一旦呼弟子謂曰吾幻身不堅非久/住世親書偈畢端坐而化三日慈容如生其院上紫)¶
　(霧光明貫於天際邑/令見之嘆為真佛)侯谷神(沂州道正貎古形臞酷/慕神仙黄白之術一日)¶
　(鶉衣道士入觀中少話間袖出丸藥一粒賜谷神啖/之年逾八十有五羽化值嵗時盛暑沐浴罷别諸弟)¶
　(子枕肱而逝月餘/不聞其臭省志)吴守一(蘭陵人早為黄冠師後從/淵然劉真人授以鍊度秘)¶
　(術入瑯琊神峯山之陽棲霞辟穀有年忽有道人入/庵與語須臾袖中出茶一包遂烹與共啜出户少頃)¶
　(道士不見年逾九十鶴髪童顔羽化之/夕竒香滿室白鶴遶空者移日云省志)¶
<pb:KR2k0008_WYG_023-63b>¶
　¶
　¶
　¶
　¶
　¶
　¶
　¶
　明一統志卷二十三¶
