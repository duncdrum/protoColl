# -*- mode: mandoku-view; -*-
#+TITLE: 明一統志
#+DATE: 2015-08-24 22:38:49.562895
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷一
<pb:KR2k0008_WYG_001-1a>¶
欽定四庫全書¶
　明一統志卷一¶
　　　　　　　　　　　　明　李賢等　撰¶
　　京師¶
　古幽薊之地左環滄海右擁太行北枕居庸南襟河¶
　濟形勝甲於天下誠所謂天府之國也我太宗文皇¶
　帝龍潛於此及纘承大統遂建為北京而遷都焉于¶
　以統萬邦而撫四夷真足以當形勢之勝而為萬世¶
<pb:KR2k0008_WYG_001-1b>¶
　不拔之鴻基自唐虞三代以來都㑹之盛未有過焉¶
　者也¶
城池京城(元志至元四年建大都城本朝洪武初置北/平布政司於此永樂七年為北京十九年營)¶
　(建宫殿成乃拓其城周迴四十里立門九正南曰正/陽南之左曰崇文右曰宣武北之東曰安定西曰徳)¶
　(勝東之北曰東直南曰朝陽/西之北曰西直南曰阜成)皇城(在京城之中宫殿/森嚴樓闕壯麗邃)¶
　(九重之正位邁往古之宏/規允為億萬斯年之固)¶
壇廟天地壇(在正陽門之南左繚以垣牆周迴十里中/為大祀殿丹墀東西四壇以祀日月星辰)¶
　(大祀門外東西列二十壇以祀嶽鎮海瀆山川太嵗/風雲雷雨歴代帝王天下神祗東壇末為具服殿西)¶
<pb:KR2k0008_WYG_001-2a>¶
　(南為齋宫西南隅/為神樂觀犧牲所)山川壇(在天地壇之西繚以垣牆/周迴六里中為殿宇以祀)¶
　(太嵗風雲雷雨嶽鎮海瀆東西二廡以祀山川月將/城隍之神左為旗纛廟西南為先農壇下皆藉田)¶
　社稷壇(在皇城内南之右中為方壇四面有門壇之/周垣各依方色南有前門北有行禮具服二)¶
　(殿/)太廟(在皇城内南之左正殿兩廊楹室崇深昭穆/禮制法古從宜親王及功臣配享左有神宫)¶
　(監/)文廟(在國子監彞倫堂之東正為大成殿東西翼/以兩廡前有㦸門外有櫺星門殿前舊有元)¶
　(加封孔子碑本朝正統中有御製新/建太學碑文立於殿前庇之以亭)¶
山陵長陵(在京城北天/夀山正中)獻陵(在長陵/之右)景陵(在長陵/之左)¶
苑囿西苑(在皇城内中有太液池瓊華島池周圍深廣/波光澄澈緑荷芳藻含香吐秀游魚浮鳥競)¶
<pb:KR2k0008_WYG_001-2b>¶
　(戲羣集島皆竒石巉巖磊砢下瞰池水上有廣寒殿/棟宇翬飛金碧交暎複閣危榭左右拱向喬松古檜)¶
　(烟雲繚繞𨼆然蓬萊仙府也京師八景有曰太液晴/波曰瓊島春雲謂此又苑之東北有萬嵗山髙聳明)¶
　(秀蜿蜒磅礴上挿霄漢𨼆暎宫闕皆禁中勝境也本/朝胡廣太液晴波詩渺渺晴波漾碧池清風時動緑)¶
　(漪漪銀潢星斗垂天派方丈龜龍陋漢儀玉鏡光搖/瓊島近錦紋流出御溝遲從知涵浸由開闢長暎西)¶
　(山影不移楊榮瓊島春雲詩山島依㣲近紫淸春光/淡蕩暖雲生乍驚樹杪和烟濕輕拂花枝過雨晴每)¶
　(日氤氲浮玉殿有時縹緲䕶金莖從/龍處處施甘澤四海謳歌樂治平)南海子(在京城/南二十)¶
　(里舊為下馬飛放泊内有按鷹臺永樂十二年増廣/其地周圍凡一萬八千六百六十丈乃域養禽獸種)¶
　(植蔬果之所中有海子大小凡三其水四時不竭/汪洋若海以禁城北有海子故別名曰南海子)御¶
<pb:KR2k0008_WYG_001-3a>¶
　馬苑(在京城外鄭村壩等處牧養御馬大小二十所/相距各三四里皆繚以周垣垣中有厩垣外地)¶
　(甚平曠自春至秋百草繁茂羣馬畜牧/其間生育蕃息國家富强實有賴焉)¶
文職公署宗人府(在長安左門南/經歴司附焉)吏部(在宗人府南其/屬文選驗封稽)¶
　(勲考功四淸吏司/并司務㕔附焉)户部(在吏部南其屬浙江福建江/西湖廣四川山東山西廣東)¶
　(廣西河南陜西雲南貴州十三/清吏司并司務㕔照磨所附焉)禮部(在户部南其屬/儀制祠祭主客)¶
　(精膳四清吏司并司務㕔鑄印局附焉/外有僧録司道録司教坊司亦𨽻之)兵部(在宗人/府後其)¶
　(屬武選車駕職方武庫四清吏司并司務㕔/附焉外有典牧所㑹同館大勝闗亦𨽻之)刑部(在/貫)¶
　(城坊内其屬浙江福建江西湖廣四川山東山西廣/東廣西河南陜西雲南貴州十三清吏司并司務㕔)¶
<pb:KR2k0008_WYG_001-3b>¶
　(照磨所司/獄司附焉)工部(在兵部南其屬營繕虞衡都水屯田/四清吏司并司務㕔附焉外有文思)¶
　(院營繕所寳源/等局亦𨽻之)都察院(在刑部南所轄浙江福建江/西湖廣四川山東山西廣東)¶
　(廣西河南陜西雲南貴州十三道并/經歴司司務㕔照磨所司獄司附焉)翰林院(在長安/左門外)¶
　(玉河西岸四/夷館𨽻焉)國子監(在安定門内文廟西有彞倫堂/堂左右有䋲愆博士二㕔率性)¶
　(修道誠心正義崇志廣/業六堂典簿㕔附焉)太常寺(在後府南典簿㕔附/焉外有神樂觀犧牲)¶
　(所各祠祭/署亦𨽻之)通政使司(在太常寺南/經歴司附焉)大理寺(在都察院/南其屬左)¶
　(寺右寺并司/務㕔附焉)詹事府(在玉河東岸/主簿㕔附焉)光禄寺(在東安門/内其屬大)¶
　(官珍羞良醖掌醢四/署并典簿㕔附焉)太僕寺(在萬寳坊主/簿㕔附焉)鴻臚寺(在/工)¶
<pb:KR2k0008_WYG_001-4a>¶
　(部南其屬司賓署司/儀署并主簿㕔附焉)欽天監(在鴻臚寺南主簿㕔附/焉外設司天臺於朝陽)¶
　(門城/上)太醫院(在欽天監南生藥庫附焉/外有惠民藥局亦𨽻之)行人司(在長/安右)¶
　(門外朝/房西)上林苑監(在文徳坊玉河橋西典簿㕔附焉/外有蕃育嘉蔬水監川衡林衡良)¶
　(牧左典察右典察前典察後典察十署亦𨽻/之今存蕃育嘉蔬林衡良牧四署餘皆裁革)五兵馬¶
　司(中兵馬司在城内仁夀坊東城兵馬司在城内思/城坊南城兵馬司在城外正陽街西城兵馬司在)¶
　(城内咸宜坊北城兵/馬司在城内教忠坊)¶
武職公署中軍都督府(在長安右門南經歴司附焉在/城留守中神䇿和陽應天四衞)¶
　(牧馬千户/所亦𨽻之)左軍都督府(在中府南經歴司附焉在城/留守左瀋陽左右驍騎鎮南)¶
<pb:KR2k0008_WYG_001-4b>¶
　(龍虎六衞/亦𨽻之)右軍都督府(在左府南經歴司附焉在城/留守右虎賁右武徳三衞亦)¶
　(𨽻/之)前軍都督府(在右府南經歴司附焉在城留/守前龍驤豹韜三衞亦𨽻之)後軍¶
　都督府(在中府後經歴司附焉在城武成中前後神/武左右後忠義左右前後義勇左右中前後)¶
　(大寧中前蔚州左留守後㑹川富峪/寛河興武鷹揚二十四衞亦𨽻之)錦衣衞(在通政/司南經)¶
　(歴司上下鎮撫司/并各所司附焉)旗手衞(在通政/司後)府軍衞(在時/雍坊)府軍¶
　左衞(在保/大坊)府軍右衞(在咸/宜坊)府軍前衞(在保/大坊)府軍後衞¶
　(在仁/夀坊)羽林左衞(在保/大坊)羽林右衞(在明/時坊)羽林前衞(在時/雍坊)¶
　金吾左衞(在保/大坊)金吾右衞(在仁/夀坊)金吾前衞　金吾後¶
<pb:KR2k0008_WYG_001-5a>¶
　衞　虎賁左衞(已上三衞俱/在保大坊)燕山左衞(在安/富坊)燕山右¶
　衞(在思/城坊)燕山前衞(在鳴/玉坊)大興左衞(在日/照坊)濟陽衞(在居/賢坊)¶
　濟州衞(在金/城坊)武驤左衞　武驤右衞　騰驤左衞¶
　騰驤右衞(已上四衞俱/在崇教坊)彭城衞(在萬/寳坊)永清左衞(在西/城坊)¶
　永清右衞(在日/中坊)武功左衞　武功右衞　武功中衞¶
　(已上三䘙俱/在明時坊)長陵衞　獻陵衞　景陵衞(已上三衞/俱在天夀)¶
　(山永安/城内)¶
　　順天府(東至永平府灤州界三百九十里南至河/間府任丘縣界三百五十里西至山西大)¶
<pb:KR2k0008_WYG_001-5b>¶
　　　(同府蔚州界三百五十里北至延慶州界一百/六十里自府治至南京三千四百四十五里)¶
　　　(糧一萬四/千石零)¶
建置沿革禹貢冀州之域天文尾箕分野髙陽氏謂之¶
　幽陵陶唐曰幽都虞為幽州夏殷省幽入冀又為冀¶
　州地周復置幽州武王封堯後於薊封召公奭於燕¶
　即此秦為上谷漁陽二郡地漢初為燕國又分置涿¶
　郡元狩中改燕國為幽州元鳯初改為廣陽郡本始¶
　初更為廣陽國東漢省廣陽合上谷永元初復立廣¶
<pb:KR2k0008_WYG_001-6a>¶
　陽郡後罷郡立幽州治薊三國魏為燕國晉改范陽¶
　國後魏於薊立燕郡又於郡置幽州北齊於幽州置¶
　東北道行臺後周改置燕及范陽二郡兼立總管於¶
　幽州隋開皇初郡廢州存後省州入涿郡唐武徳初¶
　改為幽州總管府開元間改州為范陽郡乾元初復¶
　為幽州遼陞幽州為南京幽都府後改幽都為析津¶
　府宋宣和中改名燕山府㝷復入金稱燕京改號中¶
　都以析津府為大興府元初為燕京路號大興府至¶
<pb:KR2k0008_WYG_001-6b>¶
　元初建中都後改為大都路本朝洪武初改為北平¶
　府永樂初改為順天府領州五縣二十二¶
　大興縣(附郭本秦薊縣地屬上谷郡漢至唐皆仍舊朝/名遼改為析津縣金改為大興縣元仍舊本)¶
　(因之編户/三十八里)宛平縣(附郭秦漢至隋皆薊縣地唐析西/界置幽都縣屬幽州遼改為宛平)¶
　(縣取釋名云燕宛也宛宛然以平之/義金元仍舊本朝因之編户五十里)良鄉縣(在府西/南七十)¶
　(里春秋時燕中都地漢為良鄉縣屬涿郡晉屬范陽/國後魏屬燕郡北齊省入薊縣尋復置隋屬涿郡唐)¶
　(屬幽州後改固節縣尋改良鄉遼金/元仍舊本朝因之編户二十二里)固安縣(在府西/南一百)¶
　(二十里本漢方城縣屬廣陽國後屬涿郡後魏省隋/置固安縣屬幽州唐屬北義州貞觀初復屬幽州金)¶
<pb:KR2k0008_WYG_001-7a>¶
　(屬涿州元屬霸州後陞為固安州本朝/洪武初改為固安縣編户三十七里)永清縣(在府/南一)¶
　(百五十里本漢益昌縣屬涿郡東漢廢隋置通澤縣/唐改為武隆縣乂改㑹昌縣天寳初改為永清縣取)¶
　(邊境永清之義遼金元仍舊/本朝因之編户一十二里)東安縣(在府南一百五/十里本漢安次)¶
　(縣初屬燕國後屬渤海郡晉屬燕國隋屬涿郡唐屬/幽州元初屬霸州後陞為東安州𨽻大都路本朝洪)¶
　(武初改為縣編/户一十八里)香河縣(在府東南一百二十里本武/清縣地遼於新倉置𣙜鹽院)¶
　(因居民聚集遂置香河縣屬析津府金屬大興府/元初因之後屬漷州本朝改今屬編户一十里)通¶
　州(在府東四十五里秦屬漁陽郡漢置潞縣後魏置/潞郡隋廢入涿郡唐置元州尋復為潞縣五代及)¶
　(遼皆因之金陞為通州取漕運通濟之義元仍/舊本朝以潞縣省入編户二十六里領縣四)三河¶
<pb:KR2k0008_WYG_001-7b>¶
　縣(在州城東七十里本漢臨泃縣地唐析潞縣地置/三河縣屬幽州以地近七渡鮑邱臨泃三水故名)¶
　(後𨽻薊州遼仍舊金元俱𨽻/通州本朝因之編户二十里)武清縣(在州城南五十/里漢雍奴縣𨽻)¶
　(漁陽郡晉屬燕國隋屬涿郡唐屬幽州天寳初改為/武清縣五代宋金皆因之元初屬大興府尋割𨽻漷)¶
　(州本朝改屬通/州編户二十里)漷縣(在州城南四十五里漢泉州縣/地屬漁陽郡晉屬燕國後廢遼)¶
　(於漷河之南置漷陰鎮後改為漷陰縣元初屬大興/府後陞為漷州𨽻大都路本朝改為縣屬通州編户)¶
　(一十/里)寳坻縣(在州城東南一百二十里本漢泉州縣/地後唐於此置鹽倉金初為新倉鎮大)¶
　(定間始置寳坻縣以境内産鹽故名尋陞盈州後復/為寳坻縣元𨽻大都路本朝𨽻通州編户三十里)¶
　昌平州(在府北九十里漢為軍都縣屬上谷郡東漢/屬廣陽郡晉屬燕國後魏改為昌平縣屬平)¶
<pb:KR2k0008_WYG_001-8a>¶
　(昌郡後屬幽州後周州縣皆廢隋以其地屬涿郡唐/復置昌平縣五代唐改為燕平縣石晉復為昌平縣)¶
　(遼金元仍舊本朝因之景㤗初移治於縣東八/里永安城尋陞為州編户二十七里領縣三)順義¶
　縣(在州東北六十里本秦上谷郡地漢及魏晉皆為/范陽之境北齊始置歸徳郡隋改為順州唐初為)¶
　(燕州天寳初改歸徳郡乾元初復為順州遼初為歸/寧軍後改歸化軍宋置順興軍金復為順州元仍舊)¶
　(本朝洪武初改為順義縣𨽻北/平府尋改今屬編户二十七里)宻雲縣(在州東北一/百二十里秦)¶
　(漢時為漁陽郡地後魏置宻雲郡領白檀要陽宻雲/三縣兼置安州北齊廢郡以二縣併入宻雲縣後周)¶
　(改安州曰元州隋置檀州後改安樂郡唐為檀州遼/為武威軍宋號横山郡金復為檀州元仍舊本朝洪)¶
　(武初改為宻雲縣𨽻北平府/尋改今屬編户一十九里)懐柔縣(在州東北一百/里本宻雲昌平)¶
<pb:KR2k0008_WYG_001-8b>¶
　(二縣地唐貞觀中置懐柔縣天寳初改歸化縣乾元/初復舊名遼屬順州金改為温陽縣元廢入順州本)¶
　(朝洪武中分宻雲昌平地復/置懐柔縣編户一十四里)涿州(在府西南一百四/十里春秋戰國皆)¶
　(燕之涿邑秦為上谷郡地漢置涿郡曹魏改為范陽/郡晉改為范陽國後魏復為范陽郡隋為涿郡唐初)¶
　(廢郡為范陽縣屬幽州大歴中又於縣置涿州遼置/永泰軍宋改涿水郡金復為涿州元陞涿州路尋為)¶
　(涿州本朝以范陽縣省入/編户四十六里領縣一)房山縣(在州城西北四十/里本良鄉宛平范)¶
　(陽三縣地石晉以其地遺遼未有縣金析置萬寧縣/以奉山陵後改奉先縣元改房山縣屬涿州本朝因)¶
　(之編户一/十一里)霸州(在府南二百一十里本秦上谷郡地/漢屬渤海郡後漢屬廣陽郡晉屬章)¶
　(武國隋初屬瀛州後屬涿郡唐屬幽州後改為永清/縣即益津闗也後周克復益津闗始置霸州宋治文)¶
<pb:KR2k0008_WYG_001-9a>¶
　(安縣金治益津縣又析置信安軍元仍為霸州/本朝以益津縣省入編户三十一里領縣三)文安¶
　縣(在州城南七十里漢舊縣屬渤海郡東漢屬河間/國後屬瀛州晋屬章武國後魏屬瀛州隋屬河間)¶
　(郡唐廢豐利縣移文安縣於其城屬霸州宋省永/清縣入焉金元仍舊本朝因之編户三十三里)大¶
　城縣(在州城南一百三十里漢東平舒縣屬渤海郡/東漢屬河間國晉為章武國治後魏改章武郡)¶
　(北齊廢郡置平舒縣隋屬景州唐屬瀛州五代改大/城縣周屬霸州宋金元仍舊本朝因之編户二十里)¶
　保定縣(在州城南四十里本涿州新鎮地宋太平興/國中於此建平戎軍景徳初改為保定軍宣)¶
　(和中改為保定縣𨽻莫州金𨽻雄州元初省入/益津縣後復置屬霸州本朝因之編户六里)薊州¶
　(在府東二百里本秦漢漁陽郡魏晉屬幽州隋初徙/元州於此後復置漁陽郡唐置薊州取古薊門闗以)¶
<pb:KR2k0008_WYG_001-9b>¶
　(名天寳初改漁陽郡乾元初復為薊州遼置尚武軍/宋改廣州軍金屬中都路元仍為薊州𨽻大都路本)¶
　(朝因之以漁陽縣省入/編户一十五里領縣四)玉田縣(在州城東八十里本/春秋無終國地漢為)¶
　(無終縣屬右北平元魏屬漁陽郡後省唐復置屬幽/州後改為玉田縣因漢陽雍伯種石得玉故名神龍)¶
　(初屬營州後還屬幽州又改屬薊州五代至遼仍舊/宋為經州金復為玉田縣元仍舊本朝因之編户一)¶
　(十七/里)豐潤縣(在州城東南一百九十里本玉田縣之/永濟務金陞為豐潤縣𨽻廣州軍元省)¶
　(入玉田縣尋復置𨽻薊州/本朝因之編户一十二里)遵化縣(在州城東一百二/十里本春秋無終)¶
　(國地漢為右北平之境唐於此置馬監及鐵冶居民/稍聚因置遵化縣遼於縣置景州清安軍宋號灤川)¶
　(郡金以縣𨽻薊州元仍舊/本朝因之編户十二里)平谷縣(在州城西北八十/里本漢舊縣屬漁)¶
<pb:KR2k0008_WYG_001-10a>¶
　(陽郡後廢唐為漁陽縣之大王鎮金陞鎮為平谷縣/仍漢名元初併入漁陽縣後復置𨽻薊州本朝因之)¶
　(編户/八里)¶
郡名廣陽(漢/名)燕山(宋/名)¶
形勝山雄峙水環遶(府志闗塞諸山雄峙於西/北渾河諸水環遶於東南)天府之¶
　國(史記蘇秦説燕文侯曰燕地方千/里帶甲數十萬此天府之國也)一大都會(寰宇/記箕)¶
　(星㪚為幽州分為燕國/南通齊趙為一大都會)博大爽塏(宋范鎮幽都賦地/博大以爽塏兮亘)¶
　(繩直而/砥平)地處雄要(金史梁襄傳燕都地處雄要北/倚山險南壓區夏若坐堂隍俯)¶
　(視庭宇又云居庸古北松亭等闗東西/千里山峻相連近在都畿易於據守)形勢雄偉(元/穆)¶
<pb:KR2k0008_WYG_001-10b>¶
　(呼哩傳幽燕之地龍蟠虎踞形勢雄偉南/控江淮北連朔漠駐蹕之所非燕不可)¶
風俗多文雅士(隋志自古言勇俠者皆出幽并然涿/郡太原自前代以來多文雅之士)人¶
　多技藝(地志水甘土/厚人多技藝)沈鷙多材力重許可(唐杜牧集/幽并之地)¶
　(其人沈鷙多/材力重許可)多感慨悲歌之士(唐韓愈送/董邵南序)自古號多¶
　豪傑(宋蘇軾集幽燕之地自古號多/豪傑名於圖史者往往而是)人性寛舒(輿地/記)¶
　勁勇而沈静(宋蘇軾/燕論)風俗樸茂(宋范鎮幽都賦風俗/樸茂蹈禮義而服聲)¶
　(名/)¶
山川天夀山(在府北一百里山自西山一帶東折而北/至此羣峯聳拔若龍翔鳯舞自天而下其)¶
<pb:KR2k0008_WYG_001-11a>¶
　(旁諸山則玉帶軍都連亘環抱銀山神嶺羅列拱䕶/勢䧺氣固以奠三陵名曰天夀實國家億萬年永安)¶
　(之/地)西山(在府西三十里舊記太行山首始河内北至/幽州第八陘在燕强形鉅勢争竒擁翠雲從)¶
　(星拱於皇都之右每大雪初霽千峯萬壑積素凝華/若圖畫然為京師八景之一名曰西山霽雪本朝王)¶
　(洪詩日華初上最髙峯玉樹凝輝在半空佳氣迴浮/丹鳯闕清光遙入翠㣲宫松崖寒逐春風散雲嶠晴)¶
　(含夜月重青瑣朝囘頻/極目都將郢曲詠年豐)香山(在府西北三十里金李/晏有碑其畧云西山蒼)¶
　(蒼上干雲霄重岡疊翠來朝皇闕中有古道場曰香/山上有二大石狀如香爐蝦蟆有泉出自山腹下注)¶
　(溪谷亦號/小清凉)玉泉山(在府西北三十里頂有金行宫芙/蓉殿故址相傳章宗嘗避暑於此)¶
　(山畔有三石洞一在山西南其下水深莫二字/測一在山之陽南又有石崖崖上刻玉泉)金山(在府/西三)¶
<pb:KR2k0008_WYG_001-11b>¶
　(十里其南/曰甕山)盧師山(在府西三十里舊傳隋末有沙門/曰盧師居此山能馴伏大青小青)¶
　(二龍/故名)平坡山(在府西三十里山半有平地故名一名/翠㣲山本朝王英詩京都壯且麗西北)¶
　(皆名山翠㣲獨崔嵬髙出霄漢間上有金仙居連峯/起㠝岏夙聞此地勝未得窮躋攀聖恩賜休暇三日)¶
　(有餘閒䇿馬出西城迢遙睇層巒我友五六/人興軼浮雲端欲登萬仞頂俯視八極寛)覺山(在/府)¶
　(西三十里懸崖之上與盧師平坡鼎/峙西有三泉曰清泠曰清旨曰薦至)棋盤山(在府西/三十五)¶
　(里上有棋盤石俗傳/金章宗嘗奕於此)五華山(在府西北三十五里/五華秀峙宛若列屏)韓¶
　家山(在府西三十六里山陰/有漢韓延夀墓故名)雙泉山(在府西四十里/山有二泉故名)¶
　(東北二里許/有黒龍灣)翠峯山(在府西五十里山形竒峭而色/青翠故名又名遮風嶺以山陰)¶
<pb:KR2k0008_WYG_001-12a>¶
　(有嶺横列如屏/可障西北風)仰山(在府西七十里峯巒拱秀中有/平頂如蓮花心旁有五峯曰獨)¶
　(秀翠㣲紫葢妙髙紫㣲中多禪刹金章宗遊幸有詩/刻石云金色界中兠率景碧蓮花裏梵王宫鶴驚清)¶
　(露三更月虎嘯/疎林萬壑風)鳯凰山(在府西南七十里其/勢迴翔如鳯翥然)柏山(在/府)¶
　(西北清白口社山四旁多産/柏故名上有寺亦以柏山名)潭柘山(在府西八十里/山磅礴連擁三)¶
　(峯傍有二潭潭上有古柘一株形曲如蚪因名金建/寺於上亦以山名寺周圍多脩竹東有九峯環抱其)¶
　(南潭水繞/峯而出)西湖山(在府西一百里/下有溪潭因名)白鐵山(在府西北/一百八十)¶
　(里山多白石/其堅如鐵)顔老山(在府西北一百九十里山之西/南有石青洞東北有柳林水)¶
　小龍口山(在府西北一百九十里山有兩崖東崖在/清白口社西崖在清水社有泉東入盧溝)¶
<pb:KR2k0008_WYG_001-12b>¶
　(河/)百花山(在府西二百六十里上多/花卉因名絶頂有龍潭)孤山(在通州城/東四十里)¶
　(四面平曠一/峯挺秀故名)靈山(在三河縣北一十五里山/足三面有泉清洌可愛)華山(在/三)¶
　(河縣北三十里一名/兔兒山上出花斑石)聖水山(在三河縣西北三十五/里上有聖水可愈眼疾)¶
　駝山(在三河縣北六/十里以形似名)綿山(在昌平州東一十二里一/名宜山上有古道塲金周)¶
　(昻詩環合青峯挿劍長小平如掌寄襌/房九華籍甚因人顯逈秀可憐天一方)白浮山(在昌/平州)¶
　(南一十里上有二龍潭流經白浮村元郭守敬引此/水西折而南經甕山泊流入積水潭以通漕運今潭)¶
　(上有龍/神祠)玉帶山(在昌平州東北一十五里山/腰有白石一路若帶然故名)牛山(在/昌)¶
　(平州西下有泉舊傳嘗有神/牛降自山飲泉而竭因名)軍都山(在昌平州西北/二十里後漢盧)¶
<pb:KR2k0008_WYG_001-13a>¶
　(植隠此立黌肆教授學者自逺/方至昭烈帝㣲時嘗修弟子禮)積粟山(在昌平州西/二十里下有)¶
　(唐太尉朱/懐珪墓)湯峪山(在昌平州西北二十五里/下有温泉上有佛岩寺)駐蹕山¶
　(在昌平州西南二十五里山石/刻駐蹕二字金章宗嘗逰此)神嶺山(在昌平州東/北三十二里)¶
　(其山髙百餘丈上/有白石下有龍潭)湯山(在昌平州東南三/十八里下有湯泉)幽都山(在/昌)¶
　(平州西北古幽/州葢因山為名)狼山(在昌平州西北四十/里東北有古陽夏川)銀山(在昌/平州)¶
　(東北六十/里上有寺)孔山(在順義縣南水經上/有洞穴開明故名)龍山(在順義縣/南二十里)¶
　(下有/龍泉)牛欄山(在順義縣北二十/里本朝改名順義)呼奴山(在順義縣東/北二十五里)¶
　(亦名狐奴山舊傳漢鄧禹子訓於上谷/太守任興屯兵於此以防匈奴烏桓)紅螺山(在懐/柔縣)¶
<pb:KR2k0008_WYG_001-13b>¶
　(北一十里髙二百餘仞下有潭潭中嘗有二/螺色殷紅夕吐光焰土人異之因以名山)黍谷山¶
　(在懐柔縣東四十里跨宻雲縣界亦名燕谷山劉向/云燕有谷地美而寒不生黍稷鄒衍吹律以温其氣)¶
　(故名山曰黍谷衍廟基猶存山南有齊長城城東/北有華林天柱二莊遼建凉殿春夏游賞於此)宻¶
　雲山(在宻雲縣南一十五里亦名横/山昔燕趙伏兵於此大獲遼衆)白檀山(在宻雲/縣南二)¶
　(十五里其山之陽古有白檀樹故名/魏曹操歴白檀破烏九於柳城即此)香陘山(在宻雲/縣東北)¶
　(上産藁本/香故名)清都山(在宻雲縣東北五十里/上舊有清都觀故名)觀雞山(在/宻)¶
　(雲縣東北一百八/十里山下有水)霧靈山(在宻雲縣東北一百里山/擁祥光如霧每於六月六)¶
　(日現土人如期候之上多竒花又名/萬花臺一名孟廣&KR1756;下有廣&KR1756;水)獨鹿山(在涿州/城西一)¶
<pb:KR2k0008_WYG_001-14a>¶
　(十五里下有鹿鳴澤漢武帝元/封四年出蕭闗歴鹿鳴澤即此)石虎山(在涿州城西/上有二石其)¶
　(形如/虎)龍安山(在涿州城西北五十里時有/雲氣騰繞於上宛若龍然)大房山(在/房)¶
　(山縣西一十五里境内諸山唯此山雄峻而秀古碑/云乃幽燕奥室故曰大房山下有聖水泉山西南有)¶
　(伏龍穴名/龍喊唂)六聘山(在房山縣/西三十里)黄山(在房山縣西南三/十里上有玉室洞)¶
　(天相傳漢張良/㣲時嘗隠於此)般州山(在房山縣西南四十/里上有般州山寨)石經山¶
　(在房山縣西南五十里峯巒秀拔若天竺山故稱曰/小西天下有雲居寺本朝袁廷玉詩匹馬西風古樹)¶
　(邊那知此處有西天山藏石/刻五千卷寺號雲居八百年)糓積山(在房山縣西北/五十里峯巒突)¶
　(起如糓堆積然下有三石洞/總名曰三學中可容數千人)馬鞍山(在房山縣北六/十里以形似名)¶
<pb:KR2k0008_WYG_001-14b>¶
　(上有龎/涓洞)大安山(在房山縣北八十里上有大安館相/傳五代時劉仁恭所建遺址尚存)¶
　莫金山(在霸州城南/一十八里)鴈頭山(在霸州城東/南三十五里)南山(在霸/州城)¶
　(東七十里其山喬松脩竹周匝/十數里内有亭臺為一郡之勝)崆峒山(在薊州城東/北五里一名)¶
　(翁同舊傳黄帝嘗問道於/崆峒山上有府君廟存焉)螺山(在薊州城南五里魏/志漁陽有螺山即此)¶
　魚鼻山(在薊州城東/北二十里)盤山(在薊州城西北二十五里/山北數峯陡絶一名盤龍)¶
　(山絶頂有大石搖之輙動上有二龍/潭禱雨多應下有潮井又有澤鉢泉)桃花山(在薊州/城西南)¶
　(六十里魏志漁陽/有桃花山即此)甘泉山(在薊州城西北七十里山/下有泉極甘美因名絶頂)¶
　(有石其狀類犬/故又名石獒山)南龍山(在遵化縣南八里北又有/北龍兩山相望蜿蜒如龍)明¶
<pb:KR2k0008_WYG_001-15a>¶
　月山(在遵化縣西南一十二里髙百餘仞上/有石穴南北相通穴口望之如明月然)清風山¶
　(在遵化縣南二十/里髙三百餘仞)夾山(在遵化縣西南二十五里/兩山相夾因名中有禪刹)五¶
　峯山(在遵化縣東北二十五里山磅礴突起五峯東/曰快目南曰瑞雲西曰紅翠北曰虎岩中曰紫)¶
　(葢上有/禪林寺)闗山(在遵化縣西北三十/里山近邊闗故名)葡萄山(在遵化縣/東南三十)¶
　(里上多葡/萄故名)磨臺山(在遵化縣南四十里山髙聳頂圓/如磨臺然中有蓮花池金王寂云)¶
　(有龜負鏡出池中土人/異之上有寺以龜鏡名)靈靈山(在遵化縣南六十里/髙九百餘仞上有靈)¶
　(靈寺/因名)三臺山(在遵化縣東北九十/里其山盤曲三層)大團亭山(在遵化/縣東北)¶
　(一百一十里山之/北又有小團亭山)鴉鶻山(在豐潤縣西北二十里中/有二石穴俗呼孟家洞趙)¶
<pb:KR2k0008_WYG_001-15b>¶
　(家/洞)馬頭山(在豐潤縣東其山數峯馳/驟最南一峯昻若馬首)車軸山(在豐潤/縣南三)¶
　(十里山孤圓而/髙若卧轂然)陳宫山(在豐潤縣北縈迴數十里東/臨還鄉河西接黄土嶺山南)¶
　(有峯其色蒼/翠名曰華山)靈應山(在豐潤縣西北四十里其山懸/崖壁立巖畔有泉濆流而下上)¶
　(有二石穴一名攻/書室一名靈應洞)朝月山(在豐潤縣東八十里兩峰/特起狀如偃月山陰又為)¶
　(石坑/岡)腰帶山(在豐潤縣東八十里上有石崖繞山/之畔如束帶然中有靈泉寺遺址)崖¶
　兒口山(在豐潤縣東北八十里其山連列東斷為/崖兒口西為白霫口有泉自崖而入故名)魚¶
　子山(在平谷縣東北一十里上有大塜云軒轅黄帝/陵也唐陳子昻詩北登薊邱望求古軒轅臺疑)¶
　(即謂此山下有/軒轅廟見存)瑞屏山(在平谷縣北二十里連峯聳/拔秀列若屏東南有石臺臺)¶
<pb:KR2k0008_WYG_001-16a>¶
　(下有興/隆寺)妙峯山(在平谷縣東北二十五里/峯巒秀拔下有九沽泉)碣山(在平/谷縣)¶
　(東五十里峯巒/峭峻林谷深邃)城山(在平谷縣東六十里四山髙聳/中平如城有石室僅容一人棲)¶
　(卧俗傳孫真/人修行於此)徐無山(在玉田縣東北二十里後漢田/疇避難於此開山圖云山出不)¶
　(灰之木生/火之石)燕山(在玉田縣西北二十五里自西山一/帶迤邐東來延袤數百里抵海岸宋)¶
　(蘇轍詩燕山如長蛇千里限夷漢首銜西山麓尾掛/東海岸中開哆箕畢末路牽一線却顧沙漠平南來)¶
　(獨飛鴈居民異風氣自古習耕戰上論召公奭禮樂/比姬旦次稱望諸君術畧亞孤館子丹號無䇿亦數)¶
　(游俠冠割棄何人斯腥臊久不澣哀哉漢唐餘左衽/今已半玉帛非足云子女罹蹈踐區區用戎索久爾)¶
　(縻郡縣從來帝王師要在侮亡亂攻堅甚攻玉乗瑕/易水泮中原但常治敵勢要自變㑹當挽天河洗馬)¶
<pb:KR2k0008_WYG_001-16b>¶
　(生齒/萬)小泉山(在玉田縣東北二十五里山有泉出石/罅間俗呼為小泉其泉西南流五里許)¶
　(合大泉山水/入白龍港)無終山(在玉田縣東北三十里乃古無/終子國捜神記陽雍伯性孝父)¶
　(母没葬無/終山即此)分水嶺(在府西四十五里山澗諸水至此/分而為二一入盧溝河一入房山)¶
　(縣/界)十八盤領(在府西北八十里其/山縈曲十有八折)青山嶺(在府西一/百五十里)¶
　(山四面髙聳中坦/平多産杉漆諸藥)摘星嶺(在府西二百餘里/其山髙聳雲霄)九莊嶺¶
　(在宻雲縣北三十里水經/鮑邱水逕九莊嶺即此)卧龍岡(在府西北四十五/里山石俱青惟此)¶
　(岡石獨堅白岡脊蜿蜒約二十餘/丈狀如卧龍正統間車駕嘗幸此)遼石岡(在良鄉縣/治東金史)¶
　(作料石岡上有佛/塔相傳金時建)吕公巖(在玉泉山半巖廣僅丈許/其深倍之相傳吕仙往來)¶
<pb:KR2k0008_WYG_001-17a>¶
　(處本朝王英詩醉吟不泛洞庭舟跨鶴來從/此地遊極目湖天風景好何須更上岳陽樓)彈琴峽¶
　(在居庸闗中水流石罅聲若彈琴元陳孚詩月作金/徽風作絃清聲豈待指中彈伯牙别有髙山調寫在)¶
　(松風亂石間本朝楊士竒詩峽石記彈琴/泠泠流水音不知行路者誰有聴琴心)石窟崖(在/府)¶
　(西北一百一十/里上有石窟)菩薩崖(在府西北一百二十/里山畔有三石佛像)孔水洞¶
　(在大房山東北上有懸崖千尺餘下有石窟濶二丈/許泉水從中湧出深不可測時有白龍出見輙化為)¶
　(魚又嘗聞音樂之聲唐胡詹記嘗有人篝火浮舟探/之行五六日莫究其源但見仙䑕晝飛頳鱗時見開)¶
　(元間每旱必遣使投金龍玉璧金泰和/中忽有桃花流出其瓣如當五錢許)石經洞(在石/經山)¶
　(東隋大業間法師静琬者處此募縁鑿石為板刻經/一藏以傳於後唐貞觀初僅成大湼槃一部而法師)¶
<pb:KR2k0008_WYG_001-17b>¶
　(卒後子孫相繼歴遼金始完貯於洞者七穴者二洞/以石門閉之穴以浮屠鎮之累代皆有碑碣本朝洪)¶
　(武中命僧道衍往觀之留詩曰峩峩石經山蓮峯吐/金碧秀氣鍾&KR2007;題勝㮣擬西域竺墳五千卷華言百)¶
　(師譯琬公懼變滅鐵筆冩蒼石片片青瑤光字字太/古色功成一代就用藉萬人力流傳鄙簡編堅固陋)¶
　(板刻深由地穴藏髙聳岩洞積初疑神鬼工迺著造/化迹延洪勝汲冡防虞猶孔壁不畏野火燎詎愁苔)¶
　(蘚蝕兹山既無盡是法寧有極如何大業間得此至/人出幽明獲爾利乾坤配其徳大哉宏法心吾徒可)¶
　(為則道衍即少/師姚廣孝也)桃花峪(在府西四十里介乎翠峯遮/風二嶺間以多花卉因名)¶
　賈島峪(在房山縣西内有石/菴世傳為賈島所居)掛甲峪(在宻雲縣東北/舊傳宋楊延朗)¶
　(北征嘗掛/甲於此)白雲&KR2217;(在房山縣西南五十里山/髙峻絶頂常有雲氣旋繞)海子(在/府)¶
<pb:KR2k0008_WYG_001-18a>¶
　(西三里舊名積水潭聚西北諸泉流入都城而滙於/此汪洋如海元宋本詩度橋西望似江鄉隔岸樓臺)¶
　(罨畫妝十頃玻瓈秋影/碧照人騎馬過宫牆)西湖(在玉泉山下泉水瀦而/為湖環湖十餘里荷蒲)¶
　(菱芡與夫沙禽水鳥出没隱映於天光雲影中實佳/境也王英詩雨餘鳬鴈滿晴莎風静花香靄芰荷曾)¶
　(見牙檣牽錦纜遙看翠浪接銀河秋光渺渺連天浄/山勢亭亭繞岸多好是斜陽湖上景芙蓉千疊暎迴)¶
　(波王直詩玉泉東滙浸平沙八月芙蓉尚有花曲島/下通鮫女室晴波深暎梵王家常時鳬鴈聞清唄舊)¶
　(日魚龍識翠華堤下連雲/秔稻熟江南風物未宜誇)太湖(在府西南四十五里/廣袤十數畆傍有二)¶
　(泉湧出經冬不凍/東流為洗馬溝)玉河(源自玉泉山流經大内出都/城東南注大通河元馬祖常)¶
　(詩御溝春水曉潺湲直似長虹曲似環/流入宫牆纔一尺便分天上與人間)大通河(舊名/通惠)¶
<pb:KR2k0008_WYG_001-18b>¶
　(河水自玉河而出繞都城之東南/經大通橋流至髙麗莊入白河)盧溝河(在府西南/本桑乾河)¶
　(又名漯河俗呼渾河亦曰小黄河以流濁故也其源/出山西大同府桑乾山經太行山入宛平縣境出盧)¶
　(溝橋下東南至看丹口分為二𣲖其一流至通州髙/麗莊入白河其一南經固安至武清縣小直沽與衛)¶
　(河合流/入於海)清河(源自昌平縣西南一畆泉/經燕丹村東南合榆河)官河(源出昌/平州一)¶
　(畆泉分為二流一曰官河流入宛平合/髙梁河一曰雙塔河經雙塔店入榆河)榆河(源自昌/平州南)¶
　(月兒灣一名温渝河下流/為沙河經順義㑹白河)黄花鎮川河(源自塞外流/入黄花鎮口)¶
　(經昌平至懐/柔入白河)髙梁河(水經出自并州黄河之别源東/逕昌平州沙澗又東南經髙梁)¶
　(店流入都城海子宋太宗伐遼與遼將耶律沙等戰/於髙梁河即此元馬祖常詩天下名山䕶此邦水經)¶
<pb:KR2k0008_WYG_001-19a>¶
　(曾見註髙梁一觴清淺出/昌邑幾折縈迴朝帝鄉)濕餘河(在昌平州東南六/十里源出軍都山)¶
　(南流又折而/東入潞河)白河(自宻雲南至牛欄山與潮河合/流至通州入直沽一名白遂河)琉¶
　璃河(在良郷縣南四十里金史作劉李河舊志又謂/即古聖水自房山龍泉峪流至霸州入拒馬河)¶
　龍泉河(源自房山縣大安山下西南流/與琉璃河合河瀕有金盤寧宫)固安河(即易/水東)¶
　(過安次/縣界)拒馬河(在永清縣南自桑乾河分流至固安/經縣界入三角淀又一在房山縣水)¶
　(經拒馬出代郡淶山西/晉劉琨守此以拒石勒)扳罾口河(在香河縣西源自/孤山流經縣西入)¶
　(白/河)泃河(自平谷縣界經三河縣北至/寳坻境漢臨泃縣以此水名)鮑邱河(水經源/自禦夷)¶
　(北塞南流逕九莊嶺百餘里逕宻雲戍又南左合道/人溪水至通州米莊村合沽水經三河縣界入泃河)¶
<pb:KR2k0008_WYG_001-19b>¶
　洳河(源自宻雲縣石蛾山經三河/縣東南平谷故城入泃河)七渡河(一名黄頒/水源自順)¶
　(義縣黄頒峪流經/三河縣界入白河)新河(在漷縣西一名漷河自盧溝/水分流至縣界析而為三其)¶
　(一徑東入白河其一為新莊河南流武清/縣界其一為黄漚河東注馬家莊飛放泊)潮河(在寳/坻縣)¶
　(東一名白龍港源自梨河泃河鮑邱河至寳坻三义/口合流為糧河入於海又宻雲縣東南有潮河下流)¶
　(至順義縣/界合白河)胡良河(源自房山經涿州東北入/琉璃河金史作湖梁河)挾河(在/房)¶
　(山縣東南源出中院谷/流至涿州與胡良河合)沙河(在霸州城南與塘河合/至入海處呼為飛魚口)¶
　(寰宇記為五渠水又謂長鳴水後魏孫願嘗捕魚於/此又豐潤縣有沙河源自灤州西北流經縣東南入)¶
　(於/海)巨馬河(舊在霸州治北源自盧溝河流經州境東/合界河今徙流州治南會霸水河至直沽)¶
<pb:KR2k0008_WYG_001-20a>¶
　(入於/海)玉帶河(在保定縣北東/流入㑹通河)黄义河(在大城縣東北/八十里源自交)¶
　(河分流至縣/境入三角淀)磁河(源自安州聚九河之水至雄縣為/瓦濟河至保定縣為磁河入直沽)¶
　金泉河(在薊州城北地泉/湧出流為馬申河)龍池河(在薊州城南一名/漁水源自盧兒嶺)¶
　(口流合黎河經玉/田縣入白龍港)五里河(在遵化縣北五里源自沙/坡峪流經縣西南合枯河)¶
　(入白/龍港)梨河(在遵化縣西南水出欒陽/界入縣境與湯池河合)韓城鎮河(在豐/潤縣)¶
　(源自鎮北西流/十餘里入漫泊)周村河(在平谷縣西與馬莊河獨樂/河小碾河鄉泰河會入于泃)¶
　(河/)沽水(一名西潞水一名東潞水水經源自塞外丹/花嶺合九泉水南逕安樂故城西南與螺山)¶
　(之水合為西潞河又南逕狐奴/故城西與鮑邱水合為東潞河)芹城水(源自昌平州/界芹城下西)¶
<pb:KR2k0008_WYG_001-20b>¶
　(南流至藺/溝入榆河)鹽溝水(在良鄉縣南源自龍門/口東南流與廣陽水合)廣陽水(出/房)¶
　(山縣北公村經良鄉東廣陽故城/下南流與鹽溝水合入桑乾河)要水(亦名清水河/源自闗外三)¶
　(川經宻雲東北入潮河後魏/宻雲郡領要陽縣葢以此名)廣&KR1756;水(在宻雲縣東北/源自&KR1756;山下南)¶
　(經縣界東/流入潮河)唐水(在平谷縣東南三/十里源出徐無山)涿水(源自上谷涿/鹿山流至涿)¶
　(州北入/挾河)范水(在涿州城西南魏/置范陽郡取此)霸水(在霸州城南三/里源自白溝河)¶
　(流經州境/合拒馬水)浭水(在豐潤縣一名還鄉河源自崖兒口/經縣西南過玉田縣鴉鴻橋入梁河)¶
　(至寳坻縣草/頭湖入於海)藍水(在玉田縣西北二十里出三樂臺/山石間澄渟可愛其色如藍南流)¶
　(入白/龍港)沙谷水(出徐無山與黒牛谷/水俱東流合唐水)百泉溪(在府西南/一十里麗)¶
<pb:KR2k0008_WYG_001-21a>¶
　(澤闗平地有泉十餘穴滙/而成溪東南流入柳村河)道人溪(在宻雲縣東北石/盤峪源發龍門流)¶
　(經縣界/入潮河)龍潭(在盧師山潭廣丈許上有巨石覆之其/下深不可測有大青小青二龍潜於此)¶
　(二龍出則雲氣隨之嵗旱禱雨輙應歴代相傳俱有/封號立廟於潭上嵗時祭祀本朝李時勉詩龍湫在)¶
　(何許引睇東南峯傍崖下陡絶縁徑披蒙茸歴險頻/憇息始與前山通嵌竇蓄清泉靈物潛其中林谷颯)¶
　(森爽烟霧相冥濛有時乘雲去靈雨飛長空枯槁/囘鮮榮年榖亦以舋兹惟享明祀錫號埀無窮)洗¶
　馬潭(在涿州城西舊傳/張飛於此洗馬)文安潭(在文安縣北/一十五里)玉淵潭¶
　(在府西一十里元郡人丁氏故池柳堤環抱景氣蕭/爽沙禽水鳥多翔集其間為游賞佳麗之所元人嘗)¶
　(游於此賡和/極一時之盛)金盞兒淀(在通州境廣袤三頃/水中有花開似金盞)延芳淀¶
<pb:KR2k0008_WYG_001-21b>¶
　(在漷縣西廣數百畆中多菱芡芰荷鵞鶩鴈鴇之類/遼主每季春弋獵於此撃鼓驚鵞鵞起遼主親放海)¶
　(東青鶻擒/之以為樂)三角淀(在武清縣南周迴二百餘里或云/即古之雍奴水經雍奴者藪澤之)¶
　(名四面有水曰雍不流曰奴其源自范甕口王家陀/河掘河越深河劉道口河魚兒里河諸水所聚東㑹)¶
　(又沽港/入於海)髙橋淀(在霸州城東七十里周迴三十里乃/栲栳圈衆流所聚北入桞义河東㑹)¶
　(堂二/淀)火燒淀(在文安縣東二十五里廣四十餘畆聚/石溝柳河急河三水流入衞河達直沽)¶
　直沽(在武清縣東南衛河白河丁字沽合流於此入/於海元王懋徳詩極目滄溟浸碧天蓬萊樓閣)¶
　(逺相連東吳轉海輸秔/稻一夕潮來集萬船)駱駝港(在香河縣北八里源/自三河縣兔兒山經)¶
　(縣界入/白河)清沽港(在武清縣南八十里西接安/沽港東合丁字沽入於海)七里泊¶
<pb:KR2k0008_WYG_001-22a>¶
　(在碾莊源自昌平州東南/流至宛平縣界合髙梁河)燕家泊(在府西北二十五/里廣袤五十餘畆)¶
　(東南流入/丁家潭)飛放泊(在府東南北城店廣三十餘/頃又西有黄埃莊飛放泊)金井¶
　(在府南魏村社永樂間嘗駐/蹕於此飲而甘之遂命甃焉)義井(在府西南/二十五里)龍泉井¶
　(在平谷縣東南一十里永樂/間嘗駐蹕於此因鑿是井)玉泉(在玉泉山東北泉/出石罅間因鑿石)¶
　(為螭頭泉從螭口噴出鳴若雜佩色若素練味極甘/美瀦而為池廣三丈許池東跨小石橋水經橋下東)¶
　(流入西湖為京師八景之一名曰玉泉垂虹本朝王/英詩山下泉流似玉虹清泠不與衆泉同地連瓊島)¶
　(瀛洲近源與蓬萊翠水通出澗曉光斜映月入湖/春浪細含風迢迢終見歸滄海萬物皆資潤澤功)龍¶
　泉(自金山西山下湧出滙而為池甃石為暗渠/引水伏流約五里許南經功徳寺前入西湖)虎眼¶
<pb:KR2k0008_WYG_001-22b>¶
　泉(在昌平州西北城下/流至豐善村入榆河)溫泉(在湯山下四時/常温浴之愈疾)一畆泉¶
　(在昌平州西南/新屯廣約一畆)冷水泉(在昌平州西/南其泉極冷)沙澗泉(在昌平/州西南)¶
　(三十里髙/梁河經此)抱榆泉(在昌平州西南四十五/里旁有古榆一株因名)龍谷泉(在/良)¶
　(鄉縣西北金大定/間所鑿泉極甘美)杖引泉(在房山縣西南六十里泉/水湧出滙而成溪流經涿)¶
　(州東南入/胡良河)湯泉(在遵化縣西北福泉寺山下寛平約/半畆泉水沸出温可浴旁引為浴池)¶
　光沙泉(在玉田縣南溪澗中泉湧沙而出碎若飛/雪今攻金玉家取沙以磨器皿能發光輝)九¶
　龍池(在天夀山西南泉出九穴穴鑿石為龍吻水從/吻噴出瀦而為池繚以短垣葢備臨幸處也)¶
　魚藻池(在宣武門外西南燕京城内/金時所鑿池上舊有瑤池殿)玉蓮池(在五華/山上)¶
<pb:KR2k0008_WYG_001-23a>¶
　月池(在涿州城西南一十五/里廣三頃餘其形如月)洗馬溝(在府西南四十/五里流出薊南)¶
　(太湖世傳光武北徇/於薊嘗洗馬於此)南渉溝　北渉溝(俱在良鄉縣/東一曰洹水)¶
　(水出良鄉東經涿/州北東流入桃水)岐溝(在涿州城西南四十/里宋設闗備金即此)白浮堰¶
　(在昌平州東南一十五里起白浮村至青龍橋延袤/五十餘里乃元郭守敬所築以障雙塔神山諸水使)¶
　(東南流入潞河/以便天下漕運)車箱渠(在薊州城西北/自遵化抵昌平)督亢陂(在涿/州東)¶
　(南其地沃美秦求之燕燕太子丹使荆/軻齎督亢地圖以進即此又為督亢亭)張家灣(在通/州城)¶
　(南即白河下流相傳元時/有萬户張姓者居此因名)百家灣(在香河縣北其水/無源四時不竭相)¶
　(傳昔有居人百餘家俱淪没於此/至今風雨昏晦常聞雞犬之聲)龍灣(在香河縣南/四十里俗呼)¶
<pb:KR2k0008_WYG_001-23b>¶
　(為大龍灣又南為小龍灣二水夏秋始合流/經寳坻界入七里海相傳遼時海運故道)¶
土産黍　稷　稻(周禮職方氏東北曰幽州其/糓宜三種註云黍稷稻也)鹽(豐潤/寳坻)¶
　(有/塲)鐵(遵化/縣出)藁本香(宻雲/縣出)銀魚(寳坻縣/潮河出)頻婆　金桃¶
　玉桃(俱上林/苑出)綿梨(遵化縣出元耶律楚材詩石門九/月西風髙綿梨萬樹金垂梢清谿)¶
　(千里擕贈我藤/筐初發香盈包)煤炭　石炭(俗呼水和炭俱宛/平房山二縣出)琉璃¶
　(宛平/縣出)畫眉石(宛平縣西北/齋堂村出)¶
公署通州衞(在通州治南洪武三/十五年建𨽻兵部)興州中屯衞(在良鄉/縣治東)¶
　(永樂四/年建)宻雲中衞(在宻雲縣治東/洪武四年建)宻雲後衞(在宻雲/縣東北)¶
<pb:KR2k0008_WYG_001-24a>¶
　(一百二十里洪武十一年為/守禦千户所三十年改今衞)通州左衞(在通州/衞東南)通州¶
　右衞(在通州治東南/俱永樂間添設)神武中衞(在通州治南洪武/三十三年添設)定¶
　邊衞(在通州治西南洪/武三十五年添設)興州後屯衞(在三河縣治西/永樂二年建)¶
　武清衞(在武清縣治東/永樂四年建)涿鹿衞(在涿州治西北/永樂七年建)涿鹿¶
　左衞(在涿州治西/永樂八年建)涿鹿中衞(在涿鹿左衞西/永樂十一年建)薊州衛¶
　(在薊州治東北/洪武八年建)鎮朔衞(在薊州衛西/永樂間建)遵化衞(在遵化/縣治南)¶
　(洪武十/年建)東勝右衛(在遵化衛西/永樂元年建)忠義中衞(在遵化縣/治東南永)¶
　(樂元/年建)興州前屯衞(在豐潤縣治西/永樂二年建)興州左屯衞(在玉/田縣)¶
<pb:KR2k0008_WYG_001-24b>¶
　(治東南一百四十里洪武三十/三年建巳上屬後軍都督府)營州前屯衞(在香河/縣治東)¶
　(永樂元/年建)營州後屯衞(在三河縣治東/南永樂二年建)營州右屯衞(在/薊)¶
　(州治/北)營州左屯衞(在順義/縣治東)營州中屯衞(在平谷縣治/東俱永樂二)¶
　(年/建)寛河守禦千户所(在遵化縣治南洪武三十/三年建巳上屬大寧都司)梁城¶
　守禦千户所(在寳坻縣東南一百四十里洪/武三十三年建屬後軍都督府)渤海守¶
　禦千户所(在昌平州/境黄花鎮)守禦白羊口後千户所(屬涿州/中衛)¶
學校順天府學(在府東南洪武初建為大興縣學永/樂初以為府學正統十一年重脩)通¶
　州學(在州治西元大徳間建/本朝永樂十四年重修)昌平州學(在州治東原/在舊州治西)¶
<pb:KR2k0008_WYG_001-25a>¶
　(景泰三年始/與州治俱徙)涿州學(在州治西南遼統和間/建本朝洪武五年重建)霸州學¶
　(在州治東洪武三年/建正統五年重修)薊州學(在州治西北洪武初/建正統九年重修)良¶
　鄉縣學(在縣治東南洪武五年/建正統十二年重修)固安縣學(在縣治東/洪武三年)¶
　(建八年/增修)永清縣學(在縣治西南金夀昌初/建本朝永樂六年修)東安縣學¶
　(在縣治西洪武五年/建宣徳五年重修)香河縣學(在縣治東洪武十四/年建正統元年重修)¶
　三河縣學(在縣治西金泰和間建/本朝宣徳元年重修)武清縣學(在縣治/東舊在)¶
　(白河西本朝洪武初/因避水患徙建於此)漷縣學(在縣治西北舊在河西/務元末廢本朝洪武四)¶
　(年重建/於此)寳坻縣學(在縣治東北元大徳間/建本朝洪武三年重修)順義縣學¶
<pb:KR2k0008_WYG_001-25b>¶
　(在縣治西洪/武八年建)宻雲縣學(在縣治東元至元間建/本朝洪武十一年重修)懐柔¶
　縣學(在縣治東洪武十五/年建正統五年重修)房山縣學(在縣治東南元/時建本朝洪武)¶
　(十五年/重修)文安縣學(在縣治西宋大觀間建金燬元皇/慶初重建本朝正統八年重修)¶
　大城縣學(在縣治西元建本/朝洪武五年重修)保定縣學(在縣治東洪/武十五年建)¶
　遵化縣學(在縣治西南/金正隆初建)豐潤縣學(在縣治東南金大/定間建本朝永樂)¶
　(十三年/重修)平谷縣學(在縣治南元至元間建/本朝洪武十三年重修)玉田縣學¶
　(在縣治西遼乾統間建/本朝景泰五年重修)宻雲衞學(嘉靖/中建)¶
書院太極書院(在京城内元中書行省楊惟中建惟中/以河朔未知濓洛之學建書院及周惇)¶
<pb:KR2k0008_WYG_001-26a>¶
　(頤祠以程顥程頤張載楊時游酢朱熹配食又刻太/極圖通書西銘於祠壁延禮江南名士趙復王粹等)¶
　(為師選俊秀子弟講授其/間由是河朔始知道學云)諌議書院(在昌平州西南/五里元泰定間)¶
　(為唐諫議大夫劉/蕡建設山長主之)文靖書院(在房山縣西南七十里/元里人總管趙宻教授)¶
　(賈壤嘗從容城劉因游歸以其學教鄉人乃/建書院立祠祀之賜額曰文靖蘇天爵為記)益津書¶
　院(在霸州城東官家莊元宫君祺建合/韓謝二莊弟子肄業其中黄溍作記)¶
宫室鼓樓(在府/西)鐘樓(在鼓樓北二樓俱本/朝永樂十八年建)燕角樓(在府/西南)¶
　(一十五里遼建今/其地猶名燕角)齊政樓(在府西海子東岸元/建葢取齊七政之義)披雲¶
　樓(在府南舊有題額披雲樓三字甚佳樓上有逺樹/影雖風晴雨晦登者皆見之元耶律楚材詩閒上)¶
<pb:KR2k0008_WYG_001-26b>¶
　(披雲第一重離離禾黍漢家宫忩/開青瑣招晴色簾捲銀鈎揖曉風)凝翠樓(在髙梁河/南元建)¶
　憫忠閣(在府西南一十五里唐太宗征遼歸憫忠義/陣亡之士建此為之薦福本朝重修改名觀)¶
　(音/閣)崇文閣(在國子監元建呉澄撰/碑今彞倫堂址是也)中心閣(在府西元/建以其適)¶
　(都城中故名閣東十餘步有臺繚/以垣臺上有碑刻中心臺三字)萬柳堂(在府南元/亷希憲别)¶
　(墅輟耕録堂臨池數畆池中多蓮繞池植柳數百株/每夏柳陰蓮香風景可愛希憲嘗招盧摯趙孟頫游)¶
　(宴時有歌小聖詞侑觴者孟頫賦詩云萬柳堂前數/畆池平鋪雲錦葢漣漪主人自有滄洲趣游女仍歌)¶
　(白雪詞手把荷花來勸酒歩隨芳草索題/詩誰知咫尺京城外便有無窮萬里思)遂初堂(在/府)¶
　(南元詹事張九恩别業繞堂花竹水石之勝甲於都/城九思常以休沐與公卿賢大夫觴詠於此從容論)¶
<pb:KR2k0008_WYG_001-27a>¶
　(説古今以達於政理非直為游樂云趙孟頫詩青山/繞神京佳氣溢芳甸林亭去天咫萬狀争自獻年多)¶
　(佳木合春晚餘花殿雕闌留戲蝶藻/井語嬌燕退食鳴玉珂友于此終宴)玉泉亭(在玉泉/上宣徳)¶
　(間建以/備臨幸)崔氏園亭(在漷縣南小安村相傳邑人崔禮/仕金為四鄉教諭金亡隱居於此)¶
　(作園亭盛植花卉自娯/元名人時往遊觀焉)避暑亭(在薊州城西北五里/相傳金章宗避暑於)¶
　(此/)玉淵亭(在玉淵潭上俗呼百官㕔葢/元時士大夫休暇宴游之所)飲山亭　婆¶
　娑亭(俱在府西南彰義門内/元詞客馬文友别墅)匏𤓰亭(在府南一十里/亭多野趣元趙)¶
　(叅謀别墅王惲詩君家匏𤓰盡罇彞金玉雖良/適用齊為報主人多釀酒葫蘆從此大家提)飛泉¶
　亭(在五華山西北有泉自山畔湧出建亭於上以翼/之泉水東南流逾尋丈許伏而不見至玉泉山趾)¶
<pb:KR2k0008_WYG_001-27b>¶
　(湧出葢玉/泉之源也)南野亭(在府南前臨澗水繞亭多花卉元/虞集詩門外烟塵接帝扄坐中春)¶
　(色自幽亭雲横北極知天近日轉東華覺地靈前澗/魚遊留客釣上林鶯囀把杯聴莫嗟韋曲花無賴留)¶
　(擅終南/雨後青)玩芳亭(在府南元粟院使别墅亭多花卉一/時文人騷客來游賞者多有題詠王)¶
　(士熙詩每憶城南路曽來好畫亭闌花經雨白野竹/入雲青波影浮春砌山光撲畫扄搴衣對蘿薜凉月)¶
　(照人/醒)東郭草亭(在府東南本朝興濟伯楊善别業也/地可數十百畆周迴繚以垣中建小)¶
　(亭上覆以茅亭後有房三楹為宴集之所繞亭雜植/竒花異果每朝士休暇宴游及餞迎賓友咸憇於此)¶
　(楊士竒詩帝城南畔尋韋曲浩蕩風光三月中衢路/塵埃過雨浄園林花木競春紅主人置酒興非淺衆)¶
　(客題詩觀不窮一杯一曲/日西下莫待銀蟾生海東)黄金臺(在府東南一十六/里又一曰小金臺)¶
<pb:KR2k0008_WYG_001-28a>¶
　(在府東南一十五里按燕昭王於易水東南築黄金臺/延天下士後人慕其好賢之名亦築臺於此為京師)¶
　(八景之一名曰金臺夕照本朝鄒緝詩髙臺百尺倚/都城斜日蒼茫弄晚晴千里江山迴望逈萬家樓閣)¶
　(入空明黄金尚想招賢意白髪難勝慨古/情看盡翩翩歸鳥没古原秋草暮雲平)展臺(在涿/州西)¶
　(南舊傳燕昭王/嘗展禮於此)龍虎臺(在居庸闗南口臺廣二里袤/三里與積粟山相峙有龍盤)¶
　(虎踞之狀元馬祖常詩龍虎臺髙秋意多翠華來/日似鑾坡天將山海為城塹人倚雲霞作綺羅)華¶
　陽臺(在涿州城索隱燕太子丹與樊將/軍置酒華陽館出美人竒馬即此)看花臺(在懐/柔縣)¶
　(北二十里相傳遼蕭后避/暑北上嘗登此臺看花)三臺(在平谷縣北一十五/里中曰發箭東曰擂)¶
　(鼔西曰望馬相傳金章/宗出獵登此以觀逐獸)棲雲嘯臺(在駐蹕山有石梯/磴金章宗建亭於)¶
<pb:KR2k0008_WYG_001-28b>¶
　(此臺傍刻棲/雲嘯臺四字)拜郊臺(在府西南七里金/大定間拜郊於此)駐馬臺(在寳/坻縣)¶
　(南五里舊傳金/章宗駐蹕於此)將臺(在通州城西二十五里本/朝中山武寧王徐達建)龍門¶
　臺(在房山縣南二百里臺四面皆山其/下深澗莫測南有一竅上有龍神廟)釣魚臺(在府/西花)¶
　(園村臺下有泉湧出滙為池其水至冬不竭相/傳金時郡人王鬰隱此作臺池上假釣以為樂)晾鷹¶
　臺(在漷縣西南二十五里髙十數丈周迴/一頃上有石碑相傳元主嘗駐蹕於此)大安館(在/大)¶
　(安山上五代劉仁恭建仁恭師方士王若訥學/鍊丹羽化之術創宫觀玉河縣以供給之)永平館¶
　(在府南一十里一名碣/石館遼朝士宴集之所)望京館(在府東北五十里孫/侯村遼建為南北使)¶
　(宿息餞飲之所宋王曽上契丹事/曰出燕京北門至望京館即此)金溝館(在宻雲縣/東北王曽)¶
<pb:KR2k0008_WYG_001-29a>¶
　(上契丹事自順州至檀州漸入山五十里至金溝館/將至館川原平曠謂之金溝淀自此入山詰曲登陟)¶
　(無復里堠但/以馬行記日)銅馬門(在舊燕城東南隅即古薊城門/城有十門此其一也昔燕慕客)¶
　(雋得竒馬鑄銅像之置/之東棭後人因以名門)¶
闗梁居庸闗(在府北一百二十里兩山夾峙一水旁流/闗跨南北四十里懸崖峭壁最為要險淮)¶
　(南子曰天下有九塞居庸其一焉闗之南重巒疊障/吞竒吐秀蒼翠可愛為京師八景之一名曰居庸疊)¶
　(翠本朝曽棨詩重闗深鎖白雲收天際諸峯黛色流/北枕龍沙通絶漠南臨鳯闕壯神州煙生睥睨千巖)¶
　(曉露濕芙蓉萬壑秋王氣自/應成五彩龍文長傍日光浮)天津闗(在良鄉縣北西/至大龍門凡十)¶
　(五闗口其間差/大者曰天津闗)黄崖峪闗(在薊州北四十里自闗以/東凡十口至馬蘭闗其間)¶
<pb:KR2k0008_WYG_001-29b>¶
　(差大者曰/寛佃峪闗)馬蘭峪闗(在遵化縣北自是而東凡三十/一闗口至大喜峯口其間差大)¶
　(者曰沙陂峪口曰羅文峪口曰松柟峪/口曰龍井兒闗曰潘家口曰團亭寨)白楊口(在昌/平州)¶
　(西凡二十七闗/口至天津闗)古北口(在宻雲縣東北一百二十里/兩崖壁立中有路僅容一車)¶
　(下有澗巨石磊磈凡四十五里自是而東凡二十四/闗口至峨嵋山寨宋蘇轍古北道中詩亂山環合疑)¶
　(無路小逕縈回長傍溪髣髴夢/中尋蜀道興州東谷鳯州西)大喜峯口(在遵化縣/北凡七十)¶
　(口至永平/府青山口)黄花鎮(在昌平州東北九十里自是而東/至古北口凡四十八闗口其間差)¶
　(大者曰大小峪闗曰白馬闗/曰陳家峪闗曰弔馬峪闗)峨嵋山寨(在宻雲縣東/北又東至黄)¶
　(崖峪闗凡五口其間差大者/曰黄松峪闗曰將軍石闗)玉河橋(在府南玉河之/上凡三一跨長)¶
<pb:KR2k0008_WYG_001-30a>¶
　(安東街一跨文徳/坊街一近城垣)越橋(在海子南岸俗稱海子橋元/馬祖常詩朝馬秋塵急天潢)¶
　(曉鏡舒影圓雲度鳥波静藻依魚石棧通星漢銀河/落水渠無人洗寒露為我媚芙蕖本朝胡儼詩浩蕩)¶
　(東風海子橋馬蹄輕蹴軟塵飄一川春水氷初泮萬/古西山翠不消何處小車聮繡幰誰家華館擁金貂)¶
　(廣寒宫闕紅雲近/時有天香下碧霄)萬寧橋(在海子東岸/跨玉河上流)大通橋(在府/東南)¶
　(隅跨大/通河)髙梁橋(在府西跨/髙梁河)青龍橋(在府西北三十五/里跨七里泊河)¶
　廣濟橋(在府北三十/里跨清河)盧溝橋(在府西南三十五里跨/盧溝河金明昌初建本)¶
　(朝正統九年重修其長二百餘歩石欄刻為獅形每/早波光曉月上下蕩漾曙景蒼然一竒也為京師八)¶
　(景之一名曰盧溝曉月本朝王英詩渾河東去日悠/悠斜月偏宜入早秋曙色㣲涵波影動殘光猶帯浪)¶
<pb:KR2k0008_WYG_001-30b>¶
　(花流踈鐘欲度千門曉匹馬曽為萬里/遊題柱謾勞回首處西風零露滿貂裘)朝宗橋(在府/北六)¶
　(十里跨/沙河)安濟橋(在昌平州/南三十里)永通橋(在通州城西六里/正統十二年建賜)¶
　(名永通祭酒李/時勉撰碑記)采亭橋(在玉田縣西二十里跨藍水/河相傳金學士邑人楊繪建)¶
　(采亭繪/號也)馬市橋(在宛平/縣西南)¶
寺觀大興隆寺(在府西南舊名慶夀寺内有飛虹飛渡/二橋石刻六大字極遒勁相傳金章宗)¶
　(書又有金學士李晏碑文寺前有海雲可庵/二塔本朝正統間重建改今名僧録司在焉)大能仁¶
　寺(在府西洪熙元/年因舊重新)大覺寺(在府西北三十里宣徳二/年因舊重建正統十三年)¶
　(重/修)大慈恩寺(在府西海子上舊名海印/寺宣徳四年重建改今名)大隆善寺(在/府)¶
<pb:KR2k0008_WYG_001-31a>¶
　(西北舊名崇國寺宣/徳間重建改今名)大圓通寺(在平陂山上舊名平/坡寺洪熙元年重建)¶
　(改今名王直詩梵宫何巍巍下馬陟峻坂山僧肅前/導焚香啟重楗髙棟切層霄飛甍抗崇巘金碧表竒)¶
　(麗雲霞粲明烜峥嶸靈鷲峯突兀給孤苑地雖占幽/敻誰能申繾綣嗟哉學佛徒㝠寂究㣲婉自非與物)¶
　(遺徒謂/去城逺)大功徳寺(在府西三十里舊名䕶聖寺宣徳/間重建改今名車駕省歛因駐蹕)¶
　(焉/)大隆福寺(在府東南景/泰三年建)興國寺(在府東北隋建本/朝洪熙元年重修)¶
　極樂寺(在府/西北)圓恩寺(在府/西)萬嚴寺(在府/北)吉祥寺(在府/西側)¶
　(元泰定/間建)宏慈寺(在府西北舊名興國寺元建/本朝正統初重修改今名)重熙寺¶
　(在府東又有寳磬寺柏林寺重佛寺訂恩寺報恩寺/正覺寺福安寺彌陀寺普通寺法華寺靈惠寺䕶國)¶
<pb:KR2k0008_WYG_001-31b>¶
　(寺延禧寺智化寺文殊寺海㑹寺大寜寺南海㑹寺/安福寺普照寺亦在府東俱永樂洪熙宣徳正統年)¶
　(間/建)旋羅寺(在府西又有義利寺萬寧寺觀音寺崇善/寺福寧寺宏教寺西域寺西竺寺廣善寺)¶
　(秀峯寺覺山寺隆恩寺真覺寺雪峯寺普照寺普光/寺勝果寺資福寺廣濟寺永安寺金山寺圓静寺玉)¶
　(華寺崇化寺鎮國寺寳塔寺亦在/府西俱洪熙宣徳正統年間建)開化寺(在府北又/有寳嚴寺)¶
　(法通寺亦在府北俱/宣徳正統年間建)水月寺(在府東正/統元年建)宏慶寺(在府/西舊)¶
　(名黒塔寺正/統元年改建)普濟寺(在府西南霸州/東亦有此寺)崇恩寺(在府西/北又有)¶
　(北觀音寺亦在府西北/俱正統景泰年間建)永興講寺(在府治東南/正統七年建)天寧¶
　寺(在府西舊名天王/寺正統七年重建)靈藏寺(在府東南舊名南觀音/寺正統十一年重修天)¶
<pb:KR2k0008_WYG_001-32a>¶
　(順元年/改今名)清真寺(在府東南又有月河寺亦在/府東南俱宣徳正統年間建)崇福寺¶
　(在府南又有南通寺夕照寺地藏寺大悲寺慈源寺/天慶寺洪恩寺白馬寺寜國寺萬夀寺法雨寺得雲)¶
　(寺萬善寺妙智寺安化寺法藏寺圓/通寺亦在府南俱宣徳正統年間建)白塔寺(在府西/三里舊)¶
　(名萬安寺洪/熙元年改建)五華寺(在府西四十里舊名圓/殿寺宣徳三年改建)萬佛寺¶
　(在府西南五十里宣/徳五年因舊重建)浄明寺(在府西南三十里宣/徳八年因舊重建)寳¶
　林寺(在府西南四十里正/統二年因舊重建)廣恩寺(在府西一十五里/舊名奉福寺正統)¶
　(間重/建)法海寺(在府西四十里舊名龍/泉寺正統四年改建)廣通寺(在府西/北二十)¶
　(里舊名法王寺/正統五年重修)廣惠寺(在府西三十五里舊名/五華寺正統七年改建)清涼¶
<pb:KR2k0008_WYG_001-32b>¶
　寺(在府西三十里舊名盧師寺正統十一年改建本/朝曽棨詩久懐招提遊偶此得尋訪巖巒通杳藹)¶
　(闌檻俯虛曠飛花出洞中古柏䕃/池上欲識雙青龍變化亦何狀)夀光寺(在府西北/三十五里)¶
　(舊名震音寺正/統十三年改建)法林寺(在府西南十二里舊名/竹林寺景泰四年改建)靈雲¶
　寺(在府南十里天/順元年賜額)獨樂寺(在薊州治/西元建)雲居寺(在石經/山上洪)¶
　(武十六年因舊重/建正統九年重脩)慈恩寺(在通州治東永/樂間因舊重建)昭聖寺(在/昌)¶
　(平州治西北唐乾符間建/本朝正統十三年重脩)龍興寺(在宻雲縣治北唐/建遼大安間重脩)¶
　覺雄寺(在平谷縣治西遼重熙/間建本朝宣徳間重脩)天宫寺(在豐潤縣治/西金大定末)¶
　(建/)廣福寺(在東安縣治西/北四十里元建)慈化寺(在文安縣治東元/大徳中建本朝永)¶
<pb:KR2k0008_WYG_001-33a>¶
　(樂十年/重脩)締興寺(在順義縣治西/南洪武八年建)天王寺(在良鄉縣治/東南洪武十)¶
　(五年建永樂/十三年重脩)福勝寺(在房山縣治西北/洪武十五年建)東覺寺(在遵/化縣)¶
　(治東洪武十五/年因舊重脩)隆興寺(在武清縣治南/洪武十六年建)能仁寺(在懐/柔縣)¶
　(治西北洪武/十八年建)上生寺(在玉田縣治東/南永樂四年建)祐國寺(在漷縣/治西永)¶
　(樂間/建)圓教寺(在三河縣治東南/正統間因舊重建)法昌寺(在武清縣治/東北永樂十)¶
　(八年/建)嘉福寺(在房山縣東北五十里金建舊/名潭柘寺本朝正統間改建)靈鷲寺¶
　(在房山縣北六十里/正統六年因舊重建)朝天宫(在府西宣徳間建凡行/慶賀禮百官習儀於此)¶
　(道録司/在焉)靈濟宫(在府西南/永樂中建)文昌宫(在府西南景泰/五年因舊重建)崇¶
<pb:KR2k0008_WYG_001-33b>¶
　真萬夀宫(在府南蓬萊坊元至元中建賜額翰林學/士王構為記真人張留孫呉全節相繼居)¶
　(此俗名/天師菴)神樂觀(在天地壇西南永樂十八年建處樂/舞生之有事於郊廟者領以提㸃知)¶
　(觀𨽻太/常寺)大徳觀(在府西宣/徳初建)延祐觀(在府東洪/熙元年建)五嶽觀¶
　(在府北宣/徳初建)洞陽觀(在府北宣/徳六年建)元真觀(在府/南)永豐觀(在/府)¶
　(東俱正統/七年建)妙清觀　妙縁觀(在府/西)元寧觀(在府/南)清虛¶
　觀(在府/東北)白雲觀(在府西南一十五里舊名太極宫金/建元太祖聞東萊邱處機有道行召)¶
　(對皆敬天愛民之言太祖嘉納之遂命住焉/因改名長春宫本朝正統間重新之改今名)玉虛觀¶
　(在府西一/十五里)元妙觀(在府東南/一十里)崇寧觀(在府南/一十里)靈通觀¶
<pb:KR2k0008_WYG_001-34a>¶
　元清觀(俱在府西北/一十五里)靈應觀(在玉泉山東南依崖壁/為之前累石為臺臺下)¶
　(甃方池池上有小室揭曰靈淵/又前有小溪環抱景最幽竒)悟真觀(在通州治/南二里)崇¶
　元觀(在涿州/治北)全真觀(在懐柔縣/治東南)長真觀(在固安縣/治東北)鍾¶
　山觀(在遵化/縣治東)朝陽觀(在平谷縣/治東南)玉陽觀(在玉田/縣治西)¶
祠廟三皇廟(在府治南明照坊元元貞初建内有三皇/并歴代名醫像東有神機堂内置銅人鍼)¶
　(炙圖二十有四凡五臟旁注為溪谷所㑹各為小竅/以導其源委又刻鍼炙經於石其碑之題篆則宋仁)¶
　(宗御書元至元間自汴移置此洪/武初銅人取入内府圖經尚存)真武廟(在府西海/子東永樂)¶
　(十三/年建)東嶽廟(在府東正統/十三年重建)都城隍廟(在府西南正統/十三年重新)¶
<pb:KR2k0008_WYG_001-34b>¶
　鐵牛廟(在舊燕城東南有土埋鐵/牛露脊都人因祠祀之)漢昭烈廟(在涿州/西南樓)¶
　(桑村唐乾寧四年建金承安/初重脩本朝洪武間更新之)元世祖廟(在府西金城/坊洪武十年)¶
　(建有司嵗/時致祭)張堪廟(在薊州治西北隅/堪漢漁陽太守)狄仁傑祠(在昌/平舊)¶
　(州北元大徳初因舊重建學士宋/渤記本朝正統十三年更新之)劉蕡祠(在昌平舊/州東蕡仕)¶
　(唐以直言對䇿邑人慕其賢立祠祀之元黄溍詩劉/君古遺直祠堂在邱園嗟此豪傑窟文雄歘孤騫平)¶
　(生二三䇿匪徼明主恩瑣/瑣談失得無乃市井言)楊令公祠(在宻雲縣古北/口祀宋楊業業)¶
　(善戰時號楊無敵數拒遼有功民賴以安後人立祠/祀之宋蘇轍詩行祠寂寞寄闗門野草猶知避血痕)¶
　(一敗可憐非戰罪太剛嗟獨畏人言馳驅本為中原/用嘗享能令異域尊我欲比君周子隱誅彤聊足慰)¶
<pb:KR2k0008_WYG_001-35a>¶
　(忠/魂)文丞相祠(在府學西元殺宋忠臣丞相文天祥於/此既而名曰教忠坊以旌異之本朝為)¶
　(立祠嵗時致祭正統間重脩楊士竒有記元徐世隆/詩大元不殺文丞相君義臣忠兩得之義似漢皇封)¶
　(齒日忠如蜀將斫顔時乾坤日月華夷見海嶺風/霜草木知只恐史官編不盡老夫和淚冩新詩)開¶
　平忠武王祠(在通州城東南王姓常名遇春本朝功/臣洪武三年建祠以祀之正統十二年)¶
　(重/脩)¶
陵墓燕昭王冢(在無終山九州記古漁陽/北無終山上有昭王冢)遼章宗陵(在/三)¶
　(河縣北五/十五里)金太祖陵　世宗陵(俱在房山縣西二/十里三峯山下)金¶
　宣宗陵　章宗陵(俱在房山縣西/大房山東北)越靖王墓(在府西/玉河鄉)¶
<pb:KR2k0008_WYG_001-35b>¶
　(五里/陀)衞恭王墓(在府西玉河/鄉抱子峪)許王墓(在府西金山三/王俱本朝宗室)¶
　樂毅墓(在良鄉縣/南三里)孫臏墓(在房山縣西南上樂村/臏齊軍師墓碑尚存)韓¶
　延夀墓(在府西韓家/山舊有碑)盧植墓(在涿州治東植漢侍中/土人呼為南臺金王寂)¶
　(詩南臺故址今頽然/漢盧植墓疑相傳)張華墓(在府東南六十/里迴城之東)劉琨墓¶
　(在東安縣東二十里晉幽州刺史段匹磾推琨為/盟主共討石勒屯薊城後為匹磾所害葬於此)哀¶
　忠墓(在府西南相傳唐太宗見隋煬帝征遼所亡士/卒骸骨惻然憫之令悉牧葬為一大冢因名哀)¶
　(忠/)賈島墓(在房山縣南一/十里墓碑尚存)袁天綱墓(在涿州東/北浮落岡)竇禹¶
　鈞墓(在府西二十里/俗呼竇十郎墓)耶律楚材墓(在府西北三十里/楚材遼之裔仕元)¶
<pb:KR2k0008_WYG_001-36a>¶
　(為中書令謚文正墓東有祠今為僧舍石像猶存本/朝袁廷玉詩有玉泉東畔甕山陽水枹孤村地脉長)¶
　(之/句)劉秉忠墓(在盧溝橋北墓前石獸尚存秉忠邢臺/人仕元為太保諡文貞本朝袁廷玉詩)¶
　(橋南橋北數家村水繞山迴到墓門/此日英靈何處在獨留華表對黄昏)桑節墓(在府西/北玉河)¶
　(鄉桑節元江西省平章時湖廣江西盗賊蜂起桑節招義/兵克復數十州縣至江州兵少無援為賊所擒罵不)¶
　(絶口而死賊義之葬蘄之鳯凰山下後其子/昌歸其骨葬於此本朝學士宋濓撰墓碑)姚廣孝¶
　墓(在房山縣治東北四十里太平里廣孝永/樂初以附翼功累官少師追封榮國公)朱能墓¶
　(在昌平州東北孝思里永/樂中以靖難功封成國公)李濬墓(在昌平州東北尚/節里永樂中以功)¶
　(封襄/城伯)孫巖墓(在通州治東二十里潞邑/鄉永樂初累功封應城伯)孫忠墓(在府/西四)¶
<pb:KR2k0008_WYG_001-36b>¶
　(十里香山忠本朝外戚正統初/封㑹昌伯天順初追封安國公)甄庸墓(在府西南二/十里庸永樂)¶
　(中工部/尚書)李嘉墓(在府西一十五里嘉/永樂中禮部侍郎)劉中敷墓(在通/州安)¶
　(徳鄉中敷景泰/中户部侍郎)楊善墓(在府東南一十五里/善天順初封興濟伯)¶
古蹟共城(在宻雲縣東北五十里括地志故共城在/檀州燕樂縣界乃舜流共工於幽州之地)南¶
　闗城(在豐潤縣東相傳/趙武靈王所築)漁陽城(在宻雲縣西南秦發/閭左戍漁陽即此)¶
　陽鄉城(在府西南漢舊縣晉/改長鄉齊省入涿郡)閭城(在府西南三十五/里南有二石獸)¶
　西鄉城(在涿州西北又名/都鄉城漢舊縣也)軍都城(在昌平州東南漢/舊縣後魏移治於)¶
　(東北二/十里)廣陽城(在良鄉縣東漢舊/縣齊省入薊縣)泉州城(在武清縣/東南四十)¶
<pb:KR2k0008_WYG_001-37a>¶
　(里漢置泉州/縣屬漁陽郡)安次城(在東安縣西北漢舊縣/唐武徳間移治石梁城)平谷城¶
　(在通州北漢舊/縣屬漁陽郡)平曲城(在霸州東漢景帝封公/孫渾耶為平曲侯即此)北平¶
　城(在薊州相傳漢將李廣出獵昏暮/遇石謂是伏虎射之没羽即此)狐奴城(在順義/縣東北)¶
　(狐奴山相傳鄧禹/子訓屯兵於此)安樂城(在宻雲縣東北五十里/後魏置安樂郡及縣)常¶
　道城(在東安縣西北魏文帝封/宇文英為常道鄉公即此)信安城(在霸州東古/為淤口闗五)¶
　(代周於此立寨宋陞為信安軍/金降為縣後置鎮安府元省)芹城(在昌平/州東北)迴城(在/薊)¶
　(州東唐遷營州於/此薊今大興縣也)石梁城(在東安縣東南唐武徳間/移安次縣治於石梁城即)¶
　(此/)梁城(在寳坻縣東南相傳/五代時劉仁恭所築)坼城(在霸州東相傳宋/楊延朗屯兵以拒)¶
<pb:KR2k0008_WYG_001-37b>¶
　(契丹因/築此城)廣陵城(在文安縣西北宋守/益津闗於此積糧)舊燕城(在府西/南遼金)¶
　(故都也遼史云晉髙祖以遼有援立之勞割幽州等/十六州以獻太宗升為南京又曰燕京方三十六里)¶
　(有八門東曰安東迎春南曰開陽丹鳯西曰顯西清/晉北曰通天拱辰大内在西南隅金史云天徳三年)¶
　(命張洪等増廣燕城門十三東曰施仁宣曜陽春南/曰景風豐宜端禮西曰麗澤顯華彰義北曰㑹城通)¶
　(元崇智/光泰)東安廢州(在東安縣西北金以前皆為縣元/陞為州本朝洪武三年避水患移)¶
　(今治城/遂廢)昌平舊縣(在昌平州治西北二十里正/統十四年移於今永安城内)種玉¶
　田(在玉田縣東北漢陽雍伯作義漿飲行者三年有/人出石子一升遺之云種此生好玉後北平徐氏)¶
　(有女雍伯求之徐氏云得白璧一雙可為婚雍伯於/田得璧五雙徐氏遂妻之其後陽千寳於種玉處四)¶
<pb:KR2k0008_WYG_001-38a>¶
　(角作大石柱識之名曰玉田西北/又有陽公壇社即雍伯故居也)樓桑村(在涿州西/南一十五)¶
　(里即漢昭烈故居東南隅舊有桑髙五丈許如車葢/然人異之因號其里曰樓桑村宋朱熹詩樓桑大樹)¶
　(翠繽紛鳯鳥鳴時曾一聞合使本支垂百世詎知功/業只三分元王惲詩百里燕南道山河繞帝宫荒村)¶
　(仍故里喬/木幾秋風)督亢亭(在涿州城東南一十五里/遺址髙丈餘周七十歩)通潞亭¶
　(在通州城東/南王莽置)酈亭(在涿州樓桑村南三里/即後魏酈道元故居也)田疇宅(在/徐)¶
　(無山漢末/疇隱居處)張華宅(在盧溝/河北岸)竇氏莊(在薊州城東五代/周諫議大夫竇禹)¶
　(鈞故居也莊南建義塾四十餘楹聚書數千卷禮文/儒延置師席凡四方之士有志於學者聴其自至貧)¶
　(無供需者咸資之士/由此登顯貴者接踵)梁門(在涿州史記世家易/水東分為梁門即此)龍門¶
<pb:KR2k0008_WYG_001-38b>¶
　(在遵化縣南一十里山間上合下開開處髙六丈許/水自懸崖傾㵼而下觸石成井奔盪之聲轟然若雷)¶
　石門(在遵化縣西北山峽嶄絶壁立其中洞開俗呼/為石門口漢漁陽太守張純叛靈帝遣中郎將)¶
　(孟溢率公孫純/戰於石門即此)古薊門闗(在薊州唐置/薊州葢取此)薊邱(在舊燕/城西北)¶
　(隅即古薊門也舊有樓館並廢但門存二土阜旁多/林木蓊鬰蒼翠為京師八景之一名曰薊門烟樹本)¶
　(朝金幼孜詩野色蒼蒼接薊門淡烟疎樹碧絪緼過/橋酒幔依稀見附郭人家逺近分翠雨落花隨處有)¶
　(緑陰啼鳥坐來聞玉京近日/多佳氣縹緲還看映五雲)金口(在府西三十五里/東麻谷即盧溝東)¶
　(岸金開以通漕運下視都城髙一十四丈/餘金末恐暴漲為害塞之元復開復塞)百花陀(在/府)¶
　(西一百二十里王平口四圍皆山中有平川約數十/畆地暖而肥産杉漆藥草春夏之間紅紫爛熳香氣)¶
<pb:KR2k0008_WYG_001-39a>¶
　(襲人金章宗嘗遊幸/焉所憇石牀尚存)石鼓(在國子監文廟㦸門内左/右世傳周宣王之獵碣凡)¶
　(十辭類風雅字畫葢籕文大徑尺餘髙可三尺其形/似鼓而頂㣲圓初在陳倉野中唐鄭餘慶遷置鳯翔)¶
　(縣學孔子廟而亡其二宋皇祐間向傳師求得之十/鼓乃足大觀中徙開封置辟雍靖康末金人取歸燕)¶
　(置大興府文廟元皇慶初移置今/所唐韓愈宋蘇軾俱有石鼓歌)薊門石鼓(在燕山/懸崖之)¶
　(側有石鼓去地百餘丈其大若數百囷傍有石梁貫/之鼓東南有石人楥桴若撃狀俗傳石鼓鳴則有兵)¶
　仙人枕(在居庸闗内道傍一大石類枕俗呼仙人枕/元陳孚詩居庸萬馬繞山前未許蒼苔睡晏)¶
　(然見説華山風日好/何如移伴白雲眠)石經碑(在府西南山洞内石上/刻經文三十餘處多毁)¶
　(踣惟般若/序品存焉)石經文碑(在舊燕城南金國子學碑二上/刻春秋禮記文今磨滅不完)¶
<pb:KR2k0008_WYG_001-39b>¶
名宦周樂毅(戰國時燕昭王拜毅為上將軍率五國兵/伐齊下七十餘城盡取齊寳物祭器輸之)¶
　(燕/)鄒衍(聞燕昭王待士乃自梁入燕/昭王築碣石宫親師事之)劇辛(聞燕昭王/卑禮厚幣)¶
　(以招賢者辛乃/自趙往仕於燕)漢王尊(涿郡决曹掾太守徐明薦為/幽州從事在官有亷正之稱)¶
　鄭昌(涿郡太守明經通/法律在郡有治迹)趙䕫(武帝時文安縣令多異/政值縣大旱乃自焚縣)¶
　(人感慕為/之立祠)范遷(漁陽太守有清行以智/畧安邊匈奴不敢入界)吳漢(安樂令/素聞光)¶
　(武長者獨欲歸心乃説漁陽太守彭寵寵遣/漢將兵而南及光武於廣阿拜漢偏將軍)朱浮(光/武)¶
　(時為幽州牧守薊門欲勵風俗牧士心/乃多辟諸郡之士置之幕府以贍其家)郭伋(光武時/漁陽太)¶
　(守時郡既遭莽亂又重以彭寵之敗民多猾/惡為冦伋示以恩信盗賊消散户口倍増)張堪(漁/陽)¶
<pb:KR2k0008_WYG_001-40a>¶
　(太守捕撃奸猾賞罰必信開稻田勸農桑以致富饒/百姓歌曰桑無附枝麥秀兩岐張君為政樂不可支)¶
　(視事八年匈/奴不敢犯塞)滕撫(涿縣令有文武才太守委以郡職/兼領六縣風政脩明流愛於人莅)¶
　(事七年道/不拾遺)度尚(延熹中為文安令遇時疾疫糓貴人/飢尚開倉賑給營救病者百姓蒙濟)¶
　(刺史朱穆見尚/行事深竒之)馮煥(安帝時幽州刺史疾惡太甚怨/者詐為詔收捕煥煥上書自訟)¶
　(詐者/抵罪)楊震(涿郡太守性公亷不受私謁或勸其開産/業以遺子孫震曰使後世稱為清白吏子)¶
　(孫以此遺之/不亦厚乎)劉虞(幽州刺史民夷感其徳化而歌悦/之復拜幽州牧務存寛政勸督農)¶
　(桑開胡市之利通鹽鐵之饒/青徐士庶歸虞者百萬餘口)三國崔林(魏文帝時為/幽州刺史以)¶
　(不奉權貴坐左遷河間/太守清論多為林屈)晉衞瓘(泰始初都督幽州諸/軍事時東有務恒西)¶
<pb:KR2k0008_WYG_001-40b>¶
　(有力㣲並為邊患瓘能運謀離間於/是務恒降力㣲以憂死朝廷嘉其功)張華(武帝時持/節出督幽)¶
　(州事招納逺人四境無/虞頻嵗豐稔士馬强盛)劉宏(武帝時以寧朔將軍假/節監幽州諸軍事甚有)¶
　(威惠冦盗屏跡/為幽朔所稱)唐彬(武帝時持節監幽州諸軍事訓/兵勸農震威耀武境内安静百)¶
　(姓感慕為/立碑頌徳)段匹磾(太興中幽州刺史為石勒兵所敗/乃着朝服持節見石季龍曰我受)¶
　(國恩志在滅汝不幸至此不能為/汝敬及見勒又不為禮卒遇害)南北朝裴延雋(魏/明)¶
　(帝時幽州刺史修復督亢渠/溉田百萬餘畆百姓賴之)于翼(周明帝時幽州總/管素有威武兼明)¶
　(斥堠逺人不敢/犯塞百姓安之)隋郭絢(煬帝征遼東拜絢涿郡賛務/吏人悦服遂遷通守及山東)¶
　(盗起諸郡無復/完者獨涿得全)唐狄仁傑(昌平令有老媪泣訴虎害/其子仁傑為文籲神未幾)¶
<pb:KR2k0008_WYG_001-41a>¶
　(虎伏堦下乃告於衆而殺之後又為幽州都督有/功賜紫袍龜帯武后自製金字十二以旌其忠)宋¶
　璟(幽州都督/甚有威聲)張守珪(幽州良杜府果毅刺史盧承泰/器之曰不十年當節度是州後)¶
　(果為幽州長史能守邊破/賊朝廷嘉之詔立碑紀功)李光弼(范陽節度使時史/思明拒王師諸將)¶
　(驚潰獨光弼一軍整肅/遂兼幽州大都督長史)温造(徳宗時署節度㕘謀使/幽州説劉濟率先諸侯)¶
　(效死節穆宗時又為幽鎮宣諭/使喻劉濟總籍所部州縣入朝)張徹(幽州節度判官/至任遇府軍怨)¶
　(其從事盡殺之而囚其帥且相約獲徹置之帥所徹/出門罵衆曰汝何敢反不絶口而死事聞贈給事中)¶
　譚忠(憲宗時為燕牙將嘗為燕使魏適朝廷出禁兵/越魏伐趙魏牧田季安欲興兵忠説曰若興兵)¶
　(是抗王師則罪大矣季安然之及歸燕又説燕牧劉/濟出軍佐朝廷伐趙遂拔饒陽束鹿時皆服其善斷)¶
<pb:KR2k0008_WYG_001-41b>¶
　宋丁罕(淳化中知霸州㑹河溢壤城/壘罕以私錢募築民咸徳之)李邈(知信安軍/徙知霸州)¶
　(時童貫將連金人夾攻契丹呼邈以語動之使附已/邈不從上書言契丹不可滅茍誤幾事願誅臣以謝)¶
　(邊/吏)黄友(通判檀州㑹金人敗盟郭藥師以常勝軍叛/燕土響應友獨領數千人與戰躬冒矢石破)¶
　(裂唇齒欽宗召見/稱歎之賚予甚渥)遼耶律休格(南京留守均戍兵立更/休法勸督農桑修武備)¶
　(及南北和好休格省賦役恤孤寡戒戍兵無犯宋/境雖馬牛逸於北者悉還之逺近向化境内大治)耶¶
　律和卓(涿州刺史曉暢戎政久任邊防務鎮静不/妄生事以邀近功屬部乂安鄰壤敬畏)耶¶
　律仁先(南京留守恤孤惸禁姦慝宋人畏之議者/以為自裕悦休格後惟仁先一人而已)金¶
　𤓰爾佳衡(范陽主簿世宗謂宰臣曰進士中才傑/之士葢亦難得如𤓰爾佳衡有用材也)　焦旭¶
<pb:KR2k0008_WYG_001-42a>¶
　(歴大興良鄉兩縣令練達時/政世稱其能宰相石琚薦之)伊喇益(霸州刺史時嵗/飢益首出俸粟)¶
　(以食餓者於是倅以下及郡富家遞出粟佐之多所/全活郡東南有隄久頽圮水屢為害益増修之民以)¶
　(為便為/立祠)元趙柔(涿州長官號令嚴明為衆所服時羣/盗並起柔單騎徧入諸柵説降其衆)¶
　張惠(燕京宣慰副使為政寛簡奏免/分數錢罷硝碱局俄遷侍中)桑節(順帝時為/大都路總)¶
　(管府達嚕噶齊時權幸肆横法滯不跡/行桑節振其紀綱令行禁止奸宄屏)丁好禮(元主北/遁命好)¶
　(禮以中書平章政事與郭庸留守京師大兵入城或/勉其謁大將好禮叱曰我以小吏致位極品今老矣)¶
　(恨無以報國所欠惟一死耳後數日大/將召之舁至齊化門抗辭不屈而死)郭庸(中書省/叅政與)¶
　(好禮同為留守城破大將召至衆叱之拜庸/曰人各為主死自吾分何拜之有遂遇害)蘇耀素¶
<pb:KR2k0008_WYG_001-42b>¶
　(至正間平谷縣尹操守亷潔民有善詞律挾害善良/者耀素召至取其情狀書諸粉壁其人遂改行由是)¶
　(政聲日著不數/年拜内臺御史)本朝徐達(洪武初以大將軍率師至/都城元主開北門遁去不)¶
　(戰而克達籍府庫收版圖寳器禁飭軍士人民安業/市肆不易逺近悦服人謂曹彬下江南巴延入臨安)¶
　(不是/過也)劉崧(洪武初為北平按察副使止携一童赴任/每夜焚一鐙坐一榻讀書不輟五鼓即起)¶
　(待旦視事時當兵革後招徠逋逃慰/安反側務寛厚以存大體民甚賴之)馬從隆(洪武初/霸州知)¶
　(州律己以亷撫民以仁興學/校勸農桑州民至今頌之)盛本初(洪武初永清知/縣撫民以寛為)¶
　(政有方經營有度/縣民至今不忘)鄭賜(洪武間北平布政司叅議謹/厚有為其善政民稱之不置)¶
　方必夀(洪武間北平知府明敏果斷/甚有善政郡邑翕然稱頌之)許好問(洪武中/昌平知)¶
<pb:KR2k0008_WYG_001-43a>¶
　(縣亷以律己寛以撫/民考最陞山西叅議)髙進(洪武中大城知縣持身亷/潔撫字有方黠吏畏威細)¶
　(民感/徳)王翥(洪武中平谷知縣勸課農桑均/平徭役刑賞得宜奸頑歛跡)趙貴(洪武/末遵)¶
　(化知縣處已端方御下嚴/肅門無私謁民獲安居)賀銀(洪武末宛平知縣剛/毅果斷材畧兼優永)¶
　(樂中以守城功累/遷工部右侍郎)韓約(永樂初通州知州有學有守/為政有方吏不能欺民懐其)¶
　(徳/)呉萬里(永樂初薊州判官有政事能/文章卒于官百姓痛哭之)劉瑾(永樂中/文安知)¶
　(縣持己亷而公處事/明而敏愛民寛而恵)張貫(永樂中順天府尹政尚寛/平獄無壅滯吏民愛之稱)¶
　(為長/者)楊思恭(永樂中宛平知縣政尚/寛簡縣民至今慕其徳)王賢(永樂中順/天府尹府)¶
　(故以柴炭夫役為民病與工部力辨遂為減其十之/七時中貴怙寵有縱其下非法凌虐府屬者賢執之)¶
<pb:KR2k0008_WYG_001-43b>¶
　(奏寘於法一/時京兆肅然)汪溥(景泰中知薊州先是龍池河壅塞/為患溥蒞官後河忽自東注粟有)¶
　(一本數穗者鄰境盛蝗入薊/自殺人謂過魯恭之異政云)馮續(天順間先以兵部/主事守山海闗劾)¶
　(巡撫之不職者竟奪其官聲動邊塞陞郎中總督薊/東邊務政令脩明軍民悦服自總戎而下以都憲薦)¶
　(留者章/凡數上)唐忠(天順中知宻雲縣忠信愿慤不脩邊幅/為政以便民為先民亦率于教化行俗)¶
　(美時以賢/令著聞)張海(成化初順天府丞時中要用事勢歘/薰灼人海以公事往謁務以禮自持)¶
　(不少為屈雖以此竟坐外補/海處之泊然若分所當得者)張憲(成化中任順天府/尹望讋權豪徳孚)¶
　(士庶稱京兆之賢/能者必歸之云)畢亨(成化間丞順天府時畿内旱/蝗百姓荒甚亨奉命往捕蝗)¶
　(遂滅朝廷/嘉奬之)李瓚(成化間以副都御史整飭薊州等處/兵備兼巡撫順天保定等府地方提)¶
<pb:KR2k0008_WYG_001-44a>¶
　(督紫荆等闗經畧東西二路築長峪堡城/募兵設隘勞績著聞賜白金文綺進尚書)楊繼宗(成/化)¶
　(間以左僉都御史巡撫順天等處地方性不茍合人/多憚其方嚴歴官以愛民為務時外戚宦官莊田多)¶
　(占民間地土繼宗亷得其實悉/奪而還之一時權貴為之歛迹)舒向(宏治間任順天/府通判明介負)¶
　(氣恬於仕進蒞官則慷慨激烈敢於為民事所當為/雖勲戚權璫勢不能動是以惠政之及民者多民亦)¶
　(愛戴之/如父母)魏富(宏治初以右僉都御史巡撫順天等府/畿内地中貴人多操利匿亡將領守臣)¶
　(怙寵者亦倚以為援富至則部分將領授以成算一/時將領守臣及貴人皆無敢犯者風采赫然震動中)¶
　(外/)洪異(宏治間任通州學正正以率人勤以誨士貧/者濟之勤者誘之惰者警之士未公見者不)¶
　(許私覿且待諸生有恩義以徳行文藝示賞罰士/益知勵故及其門者多所造就至今稱道之不忘)汪¶
<pb:KR2k0008_WYG_001-44b>¶
　循(正徳初通判順天府時瑾擅權勢傾中外循奮然/曰是將不利吾社稷者安忍坐視而莫之言乎乃)¶
　(一月三抗疏於朝請裁抑中官及上内修/外攘十䇿言甚剴切雖為瑾所忌弗恤也)秦僎(正徳/間涿)¶
　(州知州居官清慎崇教道敦俗化文廟及諸祠壇多/所剏葺修廢舉墜百度具興且學識該博尤勤吏事)¶
　(比秩滿民安其政相率借留不獲/允號泣攀援於道者馬為之不行)周臣(正徳間任薊/州同知持己)¶
　(清亷悉心輔佐勤於撫字吏畏民懐時徭役無常重/為小民困臣至乃按籍清審立為定則百姓安之)¶
流寓闗羽(河東解人美鬚髯慷慨尚義喜閲左氏春秋/以亡命奔涿郡㑹先主於鄉里合徒衆而羽)¶
　(與張飛為之禦侮先主與二人恩若兄弟及定巴/蜀拜羽為前將軍鎮荆州威振華夏世號虎臣)宇¶
　文虛中(蜀人仕宋累官資政殿大學士建炎初使金/為祈請使㑹金人方議禮儀制度愛其才學)¶
<pb:KR2k0008_WYG_001-45a>¶
　(遂留不遣/後卒於金)呉激(建州人工詩能文字畫後逸得婦翁/米芾筆意後使金以知名被留為翰)¶
　(林待制未幾卒於/金所著有東山集)耶律楚材(遼東丹王托雲之後王/子隆科為燕京留守遂)¶
　(寓居於燕七傳而生履履生楚材謂必成偉器當為/異國用因取左傳楚雖有材晋實用之以為名字楚)¶
　(材年十七無書不讀至於陰陽卜筮律厯之學靡不/精究詩文肆筆而成元太祖定燕召見甚喜遂任以)¶
　(國政凡立綱陳紀軍旅之事皆所經畫居相位三十/餘年以天下安危寄於一身知無不言晚號玉泉老)¶
　(人卒追封廣寧王諡文正所著有湛然文/集皇極經世義厯説乙未元厯回鶻厯)趙復(元徳/安人)¶
　(皇子庫楚征江南俘得之㑹姚樞奉命搜訪人才見/復與語大悦與之北上楊惟中請建太極書院遂延)¶
　(復為師復乃録其所記程朱之書以教學者由是/河朔始知道學後竟不受官學者稱曰江漢先生)髙¶
<pb:KR2k0008_WYG_001-45b>¶
　克恭(本西域人因其先世居燕遂占籍房山仕元官/至刑部尚書博學能詩文善山水墨竹時輩罕)¶
　(及/)¶
人物周左伯桃　羊角哀(戰國燕人二人為友聞楚王/善待士乃同入楚值雨雪糧)¶
　(少伯桃乃併糧與哀令往事楚自餓死於空樹中/哀至楚為上大夫乃言於楚王備禮以葬伯桃)秦¶
　衞滿(燕人秦末中原多故滿起義擊破朝鮮遂/自立為王都王險城再傳至孫右渠國滅)蔡澤¶
　(燕人戰國時宏辯智士嘗入秦説應侯曰四時之序/成功者去應侯因是謝病昭王召見與語大悦拜客)¶
　(卿尋拜為相後事始皇風燕/太子丹入質於秦號綱成君)漢蒯徹(范陽人楚漢時/説士有權變武)¶
　(信君嘗用其䇿降燕趙三十餘城韓信用其計/遂定齊地自序其説號曰雋永凡八十一首)韓嬰¶
<pb:KR2k0008_WYG_001-46a>¶
　(燕人文帝時為博士推詩人之意作内外傳數萬言/亦推易意為之傳武帝時與董仲舒論於上前仲舒)¶
　(不能難也孫/商亦為博士)徐樂(燕郡無終人武帝時上書其畧曰/賢王獨觀萬化之原銷未形之患)¶
　(其要期使天下無土崩之勢而已武/帝召見曰何相見之晚也拜為郎中)韓延夀(燕人昭/帝時以)¶
　(父義諫而死宜賞其子遂擢延夀為諌大夫歴淮陽/潁川東郡太守延夀為吏崇禮義好古教化所至令)¶
　(行禁止為/天下最)周堪(文安人宣帝時論經石渠惟堪最髙/元帝時與蕭望之並領尚書以師傅)¶
　(見尊重尋為石顯所譖皆免官望之自殺/帝後悟乃擢堪為光禄勲遷太子太傅)冦恂(上谷/昌平)¶
　(人光武時偏將軍及定河南以恂有牧民御衆之才/拜河内太守行將軍事復為潁川太守後潁川盗起)¶
　(恂從帝出征賊平百姓遮道曰願復借冦/君一年乃留鎮撫封雍奴侯卒圖形雲臺)葢延(漁陽/要陽)¶
<pb:KR2k0008_WYG_001-46b>¶
　(人始與呉漢歸光武拜虎牙將軍從平河北有功累/封安平侯自是拔撃攻戰皆㨗増封安食萬户卒圖)¶
　(形雲/臺)王梁(漁陽要陽人初為郡吏彭寵以梁守狐奴/令與葢延將兵從光武拜偏將軍後擢大)¶
　(司空擊赤眉有功入/為河南尹封阜成侯)陽球(漁陽泉州人舉孝亷補尚/書侍郎遷司𨽻校尉時中)¶
　(常侍王甫等姦虐弄權扇動中/外球奏收甫等送獄盡誅之)盧植(涿郡涿人剛毅/有大節師馬融)¶
　(通古今官至尚書時董卓凌虐朝廷議欲廢立植獨/抗議不同卓將誅之議郎彭伯曰盧尚書海内大儒)¶
　(人之望也今先害之天下震怖/卓乃止免植官遂隠於上谷)田疇(無終人董卓之/亂疇率宗族及)¶
　(附從者數百人入徐無山中躬耕養親百姓翕然服/其威信魏曹操北征署為司空户曹椽後論功行封)¶
　(疇固讓終不屈文帝即位髙/疇徳義賜其從孫闗内侯)三國田豫(漁陽雍奴人/仕魏自弋陽)¶
<pb:KR2k0008_WYG_001-47a>¶
　(太守遷南陽盗賊屏迹郡内肅清後徴為衛尉屢辭/位不聼乃曰年髙七十而居位譬猶鐘鳴漏盡而夜)¶
　(行不休是罪人/也因稱疾焉)盧毓(植子少以學行見稱仕魏以黄/門侍郎左遷典農校尉躬為民)¶
　(擇居美田百姓賴之遷安平廣平太守所在有惠化/入為侍中擢吏部尚書選舉務先性行而後才藝後)¶
　(封容城侯/卒諡成)張飛(涿州人與闗侯事漢昭烈嘗領巴西/太守拜將軍封西鄉侯飛雄壯威猛)¶
　(與羽匹時稱萬/人敵卒諡桓侯)徐邈(薊人魏文帝時歴譙相平陽安/平太守所在著稱後為凉州刺)¶
　(史風化大行遷司𨽻校尉百/僚敬憚拜司空卒諡穆侯)簡雍(涿郡范陽人性跌/宕風儀優游少與)¶
　(昭烈善昭烈至荆州雍為從事中郎力勸/取成都遂為説劉璋歸命後拜昭徳將軍)孫禮(涿郡/人仕)¶
　(魏累遷大將軍揚州刺史所歴七郡五/州皆有威信遷司空封大利侯卒諡景)晉霍原(廣陽/人少)¶
<pb:KR2k0008_WYG_001-47b>¶
　(有志力嘗詣京師貴游子弟皆求一見同郡劉岱將/舉之疾革敕其子沈曰霍原慕道清虛汝當薦之山)¶
　(居積年門徒數百及沈為國火中正進原/為司徒不就後與王褒以賢良徴亦不就)劉沈(薊人/博學)¶
　(好古仕至侍中在位敦儒道愛賢能嘗薦/用里人霍原及申理張華為時所稱重)張華(范陽/方城)¶
　(人學業優博圖緯方技之書莫不詳覽賛伐呉功成/封廣武侯華於儀禮憲章多所損益一時詔誥多所)¶
　(草定進為侍中中書盡忠匡輔卒之日家/無餘貲惟文史溢机篋耳所著有博物志)盧欽(毓子/篤志)¶
　(經史仕至吏部尚書進封大梁侯鎮沔北寛猛得中/入為僕射加侍中清貧髙潔卒贈開封謚曰元所著)¶
　(詩賦論難數十篇姪孫諶善屬文為/司空從事中郎嘗撰祭統註莊子)陽騖(無終人父/躭仕慕容)¶
　(氏官至東夷校尉騖器識沈逺始為平州別駕屢獻/安時疆國之術後以太尉致仕性儉約常乗敝車瘠)¶
<pb:KR2k0008_WYG_001-48a>¶
　(馬及死/無殮財)南北朝盧𤣥(范陽涿人魏太武辟召天下儒/雋以元為首授中書博士卒諡)¶
　(曰宣孫昶景明初以黄門侍郎出為徐州刺史善於/撫綏人庶稱之五世孫潛事北齊為揚州刺史大樹)¶
　(風績陳主戒其邊將曰/盧潛猶在卿宜深備之)祖鴻勲(范陽人父慎仕魏歴/鴈門咸陽二郡太守)¶
　(有能名鴻勲幼有文思神武初徴作晉祠/記累官至髙陽太守在官清素時議髙之)張𢎞素(范/陽)¶
　(方城人幼以孝聞遭母䘮三年不食鹽菜梁武帝以/為輔國將軍郢城平帝乗勝直指建業𢎞䇿與帝意)¶
　(合城平遣封檢府庫秋/毫無犯後封洮陽縣侯)成景雋(范陽人祖興魏五兵/尚書父安樂淮陽太)¶
　(守梁天監中常邕和殺安樂景雋謀復讐購人刺殺/邕和及其子弟武帝義之不罪後每思報效為北豫)¶
　(州刺史時推其智勇兼有政/績州人樹碑紀徳卒諡忠烈)平恒(薊人祖視父儒並/仕慕容為通宦恒)¶
<pb:KR2k0008_WYG_001-48b>¶
　(耽勤讀誦不以屢空改操嘗撰畧注合百萬餘篇徴/為中書博士出為幽州别駕亷貞寡慾衣食常不足)¶
　(後遷祕書丞一時文儒皆推讓/其博洽卒贈都昌侯謚曰康)酈道元(涿郡人魏時/為御史中尉)¶
　(執法清刻為時所忌遂遣為闗右大使/平生好學歴覽羣書注水經四十卷)髙閭(漁陽雍/奴人愽)¶
　(通經史下筆成章魏自中書侍郎為中書令給事中/凡詔令頌賛之類皆出其手其文章與髙允相上下)¶
　(時稱/二髙)陽尼(北平無終人博通羣籍仕魏為幽州中正/孝文臨軒令諸州中正各舉所知尼與齊)¶
　(州大中正房千秋各舉其子帝曰昔有/一祁名垂往史今有二奚當聞來牒)平鑒(燕郡薊/人祖延)¶
　(魏安平太守父勝安州刺史鑒少聰敏有豪俠氣以/軍功累遷襄州刺史齊神武起信都遷懐州築城以)¶
　(防冦城内井竭鑒衣冠而祝泉/即湧溢卒贈司空諡曰文子)盧辯(范陽涿人博通/經籍後周舉秀)¶
<pb:KR2k0008_WYG_001-49a>¶
　(才為太學博士注大戴禮其兄景裕為當時碩儒謂/辯曰昔侍中注小戴今汝注大戴庻纂前修矣累遷)¶
　(太子少保凡朝廷憲章乗輿法服金石/律吕晷刻渾儀辯皆創制之悉合軌度)張曜(上谷昌/平人仕)¶
　(北齊以清白稱歴官尚書右丞文宣近出令曜居守/至夜還曜不開門催廹急甚須火至識面方開帝嗟)¶
　(賞之曜奉職恪勤性節儉禄賜輙㪚宗/族好讀左傳卒贈右僕射謚曰貞簡)盧思道(涿人/仕北)¶
　(齊官至武陽太守操行文學為時所重文宣帝崩朝/士皆作輓歌擇其善者用之時魏收祖孝徴輩止得)¶
　(一二首惟思道獨八/首時稱為八采盧郎)周惠達(文安人後周文帝時累/進爵為公兼尚書僕射)¶
　(時闗右草創禮樂缺然惠達損益舊章儀軌稍/備雖居顯職而謙退下人喜拔良士當時重之)鮮于¶
　世榮(漁陽人沈敏有器幹仕北齊為太子太傅周武/帝入代遺以瑪瑙酒鍾世榮得即碎之周兵入)¶
<pb:KR2k0008_WYG_001-49b>¶
　(鄴諸將皆降獨/被執不屈而死)隋慕容三臧(燕人父紹宗北齊尚書/左僕射三臧聰敏多武)¶
　(畧仕為廓州刺史州人多逃逸三臧至招納綏撫百/姓襁負日至子遐為澶水丞漢玉諒反抗節不從以)¶
　(誠節/聞)盧愷(范陽人父柔魏中書監愷性孝友能屬文/仕至吏部侍郎攝尚書左丞每有敷奏侃)¶
　(然正色雖逢喜/怒不改其常)榮毗(無終人自少剛鯁有局量仕為/殿内監時華陰多盗揚素薦毗)¶
　(為華州刺史素田宅多在華陰左右放縱毗以法/繩之無所寛貸後為侍御史在朝正色百僚憚之)盧¶
　昌衡(涿人思道從兄沈静有才識博渉經史開皇初/以尚書祠部侍郎出為徐州總管長史甚有能)¶
　(名吏部尚書蘇威稽其績曰徳為世/表行為士則後累遷至儀同三司)祖君彦(范陽人/父孝徴)¶
　(北齊尚書左僕射君彦有才學大業末為東平郡舊/佐郡陷於翟讓因為李宻所得宻甚禮之署為記室)¶
<pb:KR2k0008_WYG_001-50a>¶
　(凡軍書羽檄/皆出其手)盧楚(范陽人祖景祚魏司空丞楚性鯁/直有才畧仕至尚書左丞時與元)¶
　(文都同心輔政及王世充為亂或呼楚同去楚曰僕/與王公有約社稷有難誓以俱死令捨去不義後被)¶
　(害/)唐魯炅(薊人仕至襄鄧節度使時襄漢賊起/炅扼其衝南夏賴以完封岐國公)盧承¶
　慶(思道孫范陽郡公赤松之子學博才辨累官至户/部侍郎太宗問歴代户版承慶引據以對後為兵)¶
　(部尚書卒諡曰定弟承業為/尚書左丞承㤗為太子詹事)盧照隣(幽州人髙宗時/與王勃楊烔駱)¶
　(賓王四人以文章齊/名天下號為四傑)盧景亮(涿州范陽人博學善屬/文其文多根於忠仁有)¶
　(經國志舉進士官至右補闕以直諌/名後遷中書舍人卒贈禮部侍郎)張知謇(幽州涿/人兄弟)¶
　(五人知元知晦知泰知黙皆登明經髙第武后朝俱/為顯官曉吏治清介有守知謇歴十一州刺史尤見)¶
<pb:KR2k0008_WYG_001-50b>¶
　(重於/時)盧藏用(幽州范陽人善屬文舉進士不利隱終/南山長安中召授左拾遺武后作興泰)¶
　(宫上疏切諫歴官黄門侍郎尚書右丞左遷黔州/長史蔵用精蓍龜工草𨽻琴奕士貴其多能云)劉¶
　怦(幽州昌平人初為范陽禆將積功至雄武軍使廣/墾田節用度以辦治稱遷涿州刺史得衆心擢御)¶
　(史中丞封彭城/郡公卒諡曰恭)盧鴻(幽州人博學善書與其弟隱嵩/山元宗强之授諌議大夫不就)¶
　(李白詩二盧徴不/起萬乗髙其風)盧粲(幽州人仕為給事中武崇訓/死詔墓視陵制粲固執以為)¶
　(不可遂出為陳州刺史粲/曰茍所論得行雖逺何憚)李寳臣(范陽人善騎射肅/宗時歸命封宻雲)¶
　(郡公史朝義平擢禮部尚書封趙國/公遂有六州地雄冠山東卒贈太傅)蔡廷玉(昌平人/徳宗時)¶
　(朱泚為幽州節度使謀不軌廷玉在幕府不從被囚/嵗餘出之泚曰爾亦悔乎廷玉曰導以為逆即悔勉)¶
<pb:KR2k0008_WYG_001-51a>¶
　(以忠義何悔之有復繋之問曰能省過否不爾且死/對曰不殺我公得名殺我我得名泚不能屈待之如)¶
　(初/)盧羣(范陽人仕為御史郭子儀家被訟徳宗促按/之羣奏子儀有大功請赦勿問人謂其識大)¶
　(體卒贈工/部尚書)陳利貞(幽州范陽人初為平盧將從李光/弼征安禄山累遷太子賓客封静)¶
　(戎郡王李希烈叛利貞出竒兵横擣賊鋒朱泚反麾/下欲從亂畏其勇乃止徳宗嘉之擢汝州防禦使)¶
　髙崇文(幽州人七世不異居旌表門閣憲宗時崇文/為左神䇿行營節度使劉闢以蜀叛卒討平)¶
　(之紀功於石子承簡為溵州/刺史有惠政將吏立石頌功)髙霞寓(幽州人五世不/異居以孝義聞)¶
　(嘗從髙崇文擒劉闢/有功拜彭州刺史)李景畧(幽州良鄉人李懐光為/朔方節度使景畧為大)¶
　(理司直時懐光欲襲東渭橋召幕府議景畧曰殺朱/泚仗䇿詣行在此轉禍為福之機也懐光不聴遂痛)¶
<pb:KR2k0008_WYG_001-51b>¶
　(哭而出後拜豐州刺史威令肅/然囘紇畏之卒贈工部尚書)賈島(范陽人初為浮/屠游東都韓愈)¶
　(教為文遂捨浮屠舉進士為長江簿/有詩名㑹昌初以普州叅軍遷司户)劉蕡(昌平人明/春秋能言)¶
　(古今興亡事擢進士第文宗時應賢良方正對䇿専/論親近嬖倖言極切直遂被黜後昭宗因羅衮上言)¶
　(贈蕡右諫/議大夫)李全忠(范陽人仕為杕州司馬有蘆生其/室一尺三節怪之以問别駕張建)¶
　(建曰蘆茅類生於宅茅土兆也𫝊節者其三世乎後/果為衆推為留後拜節度使卒子匡威嗣之未幾次)¶
　(子匡籌奪/之尋敗)張允伸(范陽人宣宗時為節度使累進中/書平章封燕國公時徐州反出米)¶
　(五十萬斛鹽二萬斛佐國用詔嘉之賜/玉帯寳器進兼侍中卒贈太尉諡忠烈)張仲武(范陽/人㑹)¶
　(昌初為雄武軍使習戎事性忠義遷檢校工部尚書/以破囘鶻功進兵部尚書詔李徳裕撰紀功碑以告)¶
<pb:KR2k0008_WYG_001-52a>¶
　(後世累官檢校司徒/中書平章卒謚曰莊)五代趙玉(漁陽人嘗客滄州依/節度使吕兖劉守光)¶
　(破滄州盡戮兖親屬兖子𤦺年十四玉負之以逃至/太原變姓名丐衣食以給𤦺琦仕後唐至兵部侍郎)¶
　(當時燕趙間以玉能存/吕氏之孤翕然稱之)趙鳯(幽州人少以儒學知名/仕後唐為門下侍郎同)¶
　(平章事奏論皆切時弊時有僧獻佛牙鳯請驗其真/偽以斧破之應手而碎時宫中施物已及數千因鳯)¶
　(碎之/乃止)李承約(薊門人後唐明宗拜為涇州節度使見/邠州節度毛璋諭以禍福璋從之明宗)¶
　(大喜遷黔南節度使勸農桑興學校及/去任黔人乞留之累官至左衛上將軍)王思聞(幽州/人後)¶
　(唐明宗時為京兆尹西京留守潞王從珂叛檄諸郡/思聞執其使後為從珂所執責曰罪可逃乎思聞曰)¶
　(非不知從王得生恐終死不能/見光帝於地下從珂愧竟害之)盧導(范陽人後唐諫/議大夫潞王叛)¶
<pb:KR2k0008_WYG_001-52b>¶
　(以兵犯京師宰相馮道請/導草牋勸進導固拒之)張希崇(薊人少好學通左/氏春秋仕後唐累)¶
　(官靈武節度使在官不喜聲色善撫/士卒招集夷落明宗屢詔褒嘉之)劉審交(幽州人/仕晉為)¶
　(三司使時有議者請檢天下民田以益租審交曰租/有定額天下比年無閒田遂止民頼以不擾尋遷陳)¶
　(州防禦使視民耕器薄陋乃取/河北耕器為範為民更鑄之)扈蒙(幽州安次人自/少以文學名仕)¶
　(周為右拾遺直史館知制誥時其從弟載為翰林學/士兄弟並掌内外制時號二扈宋初蒙為學士承旨)¶
　(卒贈右僕射所/著有鰲山集)扈載(䝉弟好學善屬文舉進士仕周/為校書郎直史館嘗次歴代廢)¶
　(興治亂之迹為運源賦世宗/善之拜為知制誥翰林學士)竇禹鈞(漁陽人祖遜玉/田令父思恭媯)¶
　(州司馬禹鈞仕周累官諫議大夫嘗建書院延名儒/以教逺近士及在官四方賢士賴以舉者甚衆由其)¶
<pb:KR2k0008_WYG_001-53a>¶
　(門登貴仕/者接踵)劇可久(范陽人能明法令仕周為太子庶/子與侍御史張湜等刪定刑統三)¶
　(十卷尋拜大理少卿在廷尉四十年用/法平允以仁恕稱宋初以光禄卿致仕)李瓊(幽州人/祖傳正)¶
　(涿州刺史父瑛涿州從事瓊幼好學涉獵史傳仕周/累官太子洗馬嘗為安州防禦使為治寛簡民立石)¶
　(頌德宋初召為太子賓客以右驍/衞上將軍致仕卒贈太子少師)趙逺(范陽人祖光/鄴鄂州録事)¶
　(㕘軍父簡章涿州司馬逺美風儀負才任氣仕周累/官吏部侍郎有公輔器宋初起為尚書右丞有詩集)¶
　(二十卷子曮舉進士官至/殿中丞亦有文集十卷)張藏英(范陽人後唐末舉族/為賊孫居道所害蔵)¶
　(英襲殺居道以祭其父母時稱為孝子仕後周以刺/史領邊任屢撃敗契丹世宗褒美之宋初為瀛州團)¶
　(練使并䕶/闗南軍)邊歸讜(幽州薊人父退思檀州刺史歸讜/弱冠以儒名仕周歴禮刑兵户侍)¶
<pb:KR2k0008_WYG_001-53b>¶
　(郎世宗聞其亮直擢為尚書右丞樞宻直學/士宋初以户部尚書致仕子定雍熙初進士)宋張暉¶
　(幽州大城人初仕後周治郡有狀從世宗征淮甸以/功為都指揮使太祖時從征澤潞陷陣先登後征蜀)¶
　(督兵開大㪚闗路躬/撫士卒人忘其勞)髙彦暉(漁陽人仕周為耀階二/州刺史太祖時從王師)¶
　(伐蜀為歸州路先鋒全師雄作亂彦/暉討之力戰而死太祖聞而痛惜之)劉載(范陽人父/昭下蔡令)¶
　(載博通史𫝊善屬文後唐進士仕周累官至給事中/太宗時知襄州尋以工部侍郎致仕嘗著五論曰為)¶
　(君為相為將去讒納諫為士流所稱子/二宗言比部郎中宗望景徳二年進士)吕餘慶(幽州/安次)¶
　(人父琦石晉兵部侍郎餘慶重厚簡易事太祖以幕/府舊僚叅預大政歴知數州開寳中為尚書左丞卒)¶
　(贈侍/中)趙普(幽州薊人父逈徙洛陽普沈厚寡言事太/祖初為掌書記後拜相能以天下之事為)¶
<pb:KR2k0008_WYG_001-54a>¶
　(已任又相太宗拜太師及卒追封韓王諡忠獻普初/寡學術太祖勸以讀書自是手不釋卷每歸私第啟)¶
　(篋取書讀之乃論語二十篇也弟安/易官至宗正卿子承宗歴知數州)馬全義(幽州薊/人十餘)¶
　(嵗學劍撃善射騎初仕周以功累遷殿前指揮使後/從太祖討李筠飛矢貫臂全義拔鏃臨敵士氣益奮)¶
　(遂克澤州累官至江州/防禦使卒贈檢校太保)竇儀(禹鈞子學問優博風度/峻整累官禮部尚書太)¶
　(祖欲相之趙普忌其剛直沮之及卒太祖憫然曰天/何奪我竇儀之速耶弟儼侃偁僖與儀皆登第侃官)¶
　(至起居郎偁叅知政事僖左補闕子諲/諹誥俱登第諲都官員外郎諹祕書丞)竇儼(儀弟幼/能屬文)¶
　(性夷曠好賢樂善累官禮部侍郎當時祠祀樂章宗/廟謚號多其撰定初以主客員外郎知制誥適儀自)¶
　(閣下入翰林兄弟同日拜/命分居兩制時人榮之)劉審瓊(范陽人初為殿直/從太祖平澤潞累)¶
<pb:KR2k0008_WYG_001-54b>¶
　(遷軍器庫使太宗時知澤州有便民之政徙知河陽/年八十餘筋力不衰髭髪黳黒孫爽進士及第為祕)¶
　(閣校/理)董遵誨(范陽人太祖以西域近邊俾守通逺軍/番漢悦附太祖嘗解所服盤龍衣賜之)¶
　(謂其外弟劉總曰/吾委以方面故也)趙賛(幽州人初仕周累功授保信/軍節度盡去苛政居民便之)¶
　(太祖時加檢校太師改鎮延州太宗立進封衞國公/卒贈侍中賛知書喜吟詩容止閑雅接士大夫以禮)¶
　(御衆使下咸有/方畧為時賢帥)宋琪(幽州人舉進士初仕漢周皆為/幕官太祖時為左補闕太宗時)¶
　(累遷同平章事進右僕射卒謚惠安琪有文/學尤通吏術為相日有求請者多面折之)田重進¶
　(幽州人形質竒偉有武力太祖時累官至靖難軍節/度使為人朴愿太宗在藩邸愛其忠勇使人遺以酒)¶
　(炙不受謂使者曰為我謝王我知有天/子耳太宗即位謂其無私交終委遇之)李懐忠(涿州/范陽)¶
<pb:KR2k0008_WYG_001-55a>¶
　(人累官殿前都指揮使從太祖征太原中流矢力疾/戰益奮太宗時累遷侍衛歩軍都指揮使卒贈侍中)¶
　吕端(餘慶弟事太祖累官大理少卿太宗時為相歴/官僅四十年至是始大用持重識大體卒諡正)¶
　(恵子藩蔚藹皆仕于朝孫誨居/開封登進士累官御史中丞)宋雄(幽州人累官光/禄少卿在官職)¶
　(務修舉公私倚任且涉獵經史負氣節/與同郡宋琪齊名燕薊間時號二宋云)馬知節(全義/子以)¶
　(蔭補官真宗時為樞宻副使遇事敢言時王欽若為/使知節薄其為人每廷議得其不直輙面詆之聞其)¶
　(風者皆知/為正直云)張鑑(藏英孫本將家能嗜學舉進士太宗/時為侍御史真宗朝以工部侍郎出)¶
　(知廣州民條其政績上請立石/子士亷士宗士程皆仕於時)張佶(燕人父昉殿中/少監佶少有志)¶
　(節渉獵書史善騎射有方畧太宗時為利州轉運副/使真宗時為益州鈐轄甚有威惠子宗象兵部員外)¶
<pb:KR2k0008_WYG_001-55b>¶
　(郎/)許驤(薊州人風骨秀異十三能文善詞賦初詣貢/部與吕蒙正齊名擢進士官歴御史中丞用)¶
　(法寛恕時稱仁厚長/者子宗夀殿中丞)石延年(幽州人為人跌宕任氣/節為文勁徤於詩最工)¶
　(善書仕至太子中允時天下不識戰者三十餘年/延年請為二邊之備不報及元昊反始思其言)楊¶
　崇勲(薊州人祖守斌父全美在官至指揮使崇勲知/兵法及前代興廢事真宗時為羣牧使仁宗時)¶
　(拜同平章事判/定州卒謚恭毅)邵雍(范陽人年三十從父古徙居河/南雍髙明英邁於書無所不讀)¶
　(每尚友古人及見李之才聞性命之學乃自探賾索/隱洞見天地運化古今事變萬物性情遂衍宓羲先)¶
　(天之㫖著皇極經世諸書/程子稱為振古之豪傑也)張世傑(范陽人少從張柔/戍杞有罪遂奔宋)¶
　(吕文徳召為小校累官至保康軍節度使知平江召/入衛元兵至臯亭山遣使説降世傑斬其使及衞王)¶
<pb:KR2k0008_WYG_001-56a>¶
　(駐崖山元將張宏範得世傑甥韓使招之世傑不聴/宏範攻崖山陸秀夫抱衛王投水死世傑以小舟奉)¶
　(楊太后脱去欲求趙氏立之遇颶風世傑仰/天呼曰天不欲存趙祀則風覆吾舟舟遂覆)遼耶律¶
　儼(析津人父仲禧為南院樞宻使封韓國公仲禧本/姓李遼主賜以國姓儼好學能詩且性亷介由進)¶
　(士累官叅知政事後封/淶水郡王卒贈尚父)韓延徽(安次人少英邁渉獵/經史累官崇文館大)¶
　(學士政事令中機務悉令裁决為佐命功/臣封魯國公子徳樞官至侍中封趙國公)韓知古(玉/田)¶
　(人善謀有識量仕至中書令時國初禮文疎濶知古/援據故典叅酌國俗為之由是遼國禮文可觀子匡)¶
　(嗣終西南招討/使卒贈尚書令)室昉(析津人幼謹厚篤學不出外户/者二十年會同初登進士累官)¶
　(翰林學士遼主數延問治亂得失奏對稱旨後拜/相整革蠧弊知無不言以故法度脩明朝無異議)張¶
<pb:KR2k0008_WYG_001-56b>¶
　儉(宛平人端思清儉不事外飾統和中進士第一為/雲中幕官聖宗召訪世務儉條奏三十餘事累官)¶
　(至左丞相/封韓王)楊佶(析津人弱冠聲名籍甚統和中進士/第一累官翰林學士文章號得體遷)¶
　(吏部尚書中書門下平章事以進賢為已任/事總大綱人人樂為之用所著有登瀛集)韓徳讓¶
　(知古孫重厚有智畧明治體為政事令賜姓名耶/律隆遇後代室昉為北府宰相拜大丞相封齊王)馬¶
　得臣(祈津人博古能文尤長於詩累官翰林學士承/旨時聖宗撃鞠無度得臣乃䟽唐貞觀開元間)¶
　(事可法者數條以諫聖宗/嘉納之卒贈太子太保)牛温舒(范陽人剛正尚節/義遼進士為户部)¶
　(使國民兼足遷侍郎拜叅知政事/後使宋無忝國命還加中書令)楊晳(安次人幼頴/悟通五經大)¶
　(義太平中擢進士為著作佐郎累遷南院樞/宻使命總朝政請謁不行後封遼西郡王)楊績(良/鄉)¶
<pb:KR2k0008_WYG_001-57a>¶
　(人舉進士累官南院樞宻使遼主嘗召見論及古今/治亂人臣邪正績曰何代無賢遇亂世則獨善其身)¶
　(遇明主則兼濟天下陛下銖分邪/正升黜分明天下幸也後封趙王)趙徽(析津人舉進/士累官翰林)¶
　(學士承旨嘗為武定軍節度使及代去民上章/請留後以南府宰相門下侍郎致仕卒謚文憲)劉伸¶
　(宛平人少以詞翰聞登進士累官大理卿明法而恕/人以不寃一日奏獄遼主與近臣語不顧伸進曰自)¶
　(古帝王重民命願省臣奏/道宗驚異後拜叅知政事)王鼎(涿州人博通經史時/馬唐俊有文名適上)¶
　(已與鼎祓禊水濱因飲索鼎賦詩鼎援筆立成唐俊/驚其敏妙舉進士累官翰林學士當代典章多出其)¶
　(手/)楊遵朂(范陽人第進士累官北府宰相遵朂一目/五行俱下决事如流其在樞府政無填委)¶
　(卒謚/康懿)金韓企先(知古九世孫累官尚書右丞相博通/經史知前代故事一時禮制咸折衷)¶
<pb:KR2k0008_WYG_001-57b>¶
　(得宜専以培植奬勵後進推轂士類甄别人/物為已責世稱賢相卒封齊國公謚簡懿)程宷(析/津)¶
　(个第進士累官至翰林侍講學士嘗上疏言事以追/崇宗祖慎選賢才舉巡狩立紀綱為務平生剛介不)¶
　(諂權貴有古/君子之風)韓昉(燕京人天慶初進士第一官至翰/林學士禮部尚書叅知政事封鄆)¶
　(國公昉性仁厚善屬文長於詔冊嘗作太祖睿徳神/功碑當時稱之子汝嘉第進士累官翰林侍讀學士)¶
　(有詩/名)梁斗南(良鄉人第進士累官至河南都運性頴/悟讀書精熟尤喜作詩有幹局長於吏)¶
　(事能剖繁治劇時輩服其通敏二子敬恭/敬左司郎中恭仕元為中書平章政事)劉仲誨(宛/平)¶
　(人父彦宗累官平章事仲誨官至太子少師兼御史/中丞立朝峻整容色莊重世宗嘗曰朕見劉仲誨常)¶
　(若將切諌者其以/剛嚴見重如此)劉徽柔(安次人第進士為洪洞令/明敏善聴斷秩滿縣人遮)¶
<pb:KR2k0008_WYG_001-58a>¶
　(戀不得去者彌日為立生祠刻石頌徳後遷同/知河東南路轉運使以亷第一入為大理少卿)孫即¶
　康(析津人八代祖延應遼涿州刺史曾祖克構檢校/太傅即康大定中第進士累遷吏部左司郎中後)¶
　(拜平章政事/封崇國公)賈少冲(通州人勤學日誦數百千言第/進士累官左補闕嘗使宋宋方)¶
　(有祈請金主諭以意少冲曰臣有死無辱宋别致珍/異少冲笑曰行人受賜自有常數寧敢以賂辱君終)¶
　(不受使還世宗嘉之遷右諌議大/夫子益亦舉進士累官太常卿)丁暐仁(宛平人冲/澹寡欲好)¶
　(學無倦舉進士調武清縣丞立學校召俊秀子弟教/之遷和川令先是羣小越法暐仁申明法禁奸吏屏)¶
　(息累遷陜/西轉運使)巨構(平谷人第進士累遷橫海軍節度使/寛厚亷慎所治以鎮静稱世宗嘗曰)¶
　(巨構外淳質而内/明悟鮮有及之者)閻公貞(宛平人第進士為朝邑主/簿以察亷陞同知亳州防)¶
<pb:KR2k0008_WYG_001-58b>¶
　(禦使累遷翰林侍讀學士公貞居大理幾十年詳審/周宻未嘗有過舉被命校定律令多所是正金人以)¶
　(為法家/祖云)王翛(涿州人第進士歴知霸州及大興府性/剛毅臨事果斷吏民憚其威累遷至户)¶
　(部侍郎承安間大興知府缺金主諭/宰臣曰可選極有風力如翛者為之)髙昌福(宛平人/父履遼)¶
　(御史中丞昌福辟河南元帥府令史時宗弼復元帥/治汴人有疑似被獲皆目為宋諜者殺之昌福讞得)¶
　(實釋去者甚衆累遷東京留守事治/最遷山東西路轉運使工部尚書)王蔚(香河人性/通敏曉析)¶
　(吏事皇統進士調良鄉丞治績優等超拜河東北/路轉運使亷察為時第一後以尚書右丞致仕)馬¶
　恵廸(漷陰人天徳中進士調昌邑令察亷第一累遷/左司直郎中世宗稱其聰明朴實拜叅知政事)¶
　馬琪(寳坻人正隆進士為永清令以治聞累遷户部/尚書世宗稱其明敏上不欺國下不害民後拜)¶
<pb:KR2k0008_WYG_001-59a>¶
　(叅知/政事)韓玉(漁陽人曾祖錫濟南尹玉以經義詞賦兩/科進士入翰林為應奉應制一日百篇文)¶
　(不加點嘗作元勲傳章宗歎曰勲臣何幸得此後以/建言開潞水漕渠船運至都陞同知陜西東路轉運)¶
　(使/)王寂(玉田人父璴金初名士官至歸徳府判官寂/第進士官至中都路都轉運使文學政事為)¶
　(時所稱卒諡文肅所/著有拙軒集北遷録)髙士談(燕人家富圖籍與宇文/虚中友善仕至翰林直)¶
　(學士所著/有䝉城集)王師楊(大興人父啔累官吏部尚書師楊/南渡時居崧山博涉羣書終日閉)¶
　(户黙坐雖同輩罕見/其面時號閉户先生)傅霖(玉田人第進士累官至崇/義軍節度副使行部臨潢)¶
　(沒於兵子輔之亦第進士授滎/陽令元兵壓境抗節不屈而死)馬肩龍(宛平人少有/能賦聲初在)¶
　(太學嘗辯名將從坦殺人之寃時論義之後徳順受/圍州將假肩龍鳯翔判官守禦一委任之受攻百日)¶
<pb:KR2k0008_WYG_001-59b>¶
　(食盡乃陷遂遇害/詔配食褒忠廟)杜時昇(霸州信安人博學知天文/宰相薦其可大用時昇察)¶
　(天文時事有亂亡兆遂隱居嵩洛山中以伊洛之學/教人子瑛亦隱緱氏山盡讀諸書教授汾晉間元初)¶
　(屢聘不就所著述甚富/卒贈魏郡公謚文獻)李霆(寳坻人粗知書善騎射/輕財好施貞祐間與弟)¶
　(雲率義兵巡邏固安永清間充義兵都統累/立功遷防禦使賜姓完顔後為京兆安撫使)王毅(大/興)¶
　(人第經義進士累官東明令貞祐末東明圍急毅率/民兵願戰者數百人拒守城破率衆抗戰力窮被執)¶
　(縣人王八欲䧏之毅厲聲曰忠臣不佐/二王驅毅者以刀斫其脛不屈而死)張天綱(霸州/益津)¶
　(人累官監察御史以鯁直聞後遷御史中丞權叅知/政事從哀宗遷蔡蔡城破為宋所獲轞車械至臨安)¶
　(有司令供狀廹書虜主天綱曰殺即殺/焉用狀為竟書故主而已有司不能屈)元張子良(涿/州)¶
<pb:KR2k0008_WYG_001-60a>¶
　(范陽人金末四方兵起燕薊間耕稼已絶子良聚州/人阻水治舟筏取蒲魚自給從之者衆乃部勒就食)¶
　(東平時金受重圍於汴有國用安者圖入投子良為/入汴達意金君臣以為自天降也及金亡乃歸元太)¶
　(宗時累官大名路總管兼/府尹卒追封清河郡侯)梁陟(良鄉人金進士入元/以名儒徴領燕京編)¶
　(修所事卒謚/通獻先生)石天麟(順州人好學不倦習諸國書語/初事太宗為斷事官佐耶律楚)¶
　(材釐正庶務憲宗時遣使海都被拘二十八年始得/還世祖加以官以奉使無狀固辭後累官至平章政)¶
　(事卒年九十二追封冀國公謚忠宣子珪/官至南臺御史中丞次子懐都刑部尚書)王伯勝(文/安)¶
　(人為遼陽等處行中書省平章政事治懿州増郡學/弟子員擇師教之又度閒田募民耕種以廩餼之召)¶
　(拜大都留守遼陽民乞留不報皆涕泣而/去及卒追封薊國公子恪官至兵部尚書)王利用(通/州)¶
<pb:KR2k0008_WYG_001-60b>¶
　(潞人世祖徴為太子賓客首以敬天法祖孝親仁民/十餘事為勸帝嘉納之亷希憲嘗語人曰方今文章)¶
　(政事兼備者/利用其人也)梁徳珪(良鄉人仕至叅知政事奏對無/不稱旨世祖嘗怪州郡囚數過)¶
　(多徳珪對曰當國者急於徴索蔓延/收繋以致此耳世祖感悟因大赦)史天倪(永清人/少好學)¶
　(仕至兵馬都元帥每受命征伐皆不戰而克子楫為/真定路總管有善政民皆徳之季子權為河南等路)¶
　(宣撫使累陳征南/之策世祖壯之)史天祥(天倪從兄仕世祖朝累官/副都元帥每征伐不嗜殺)¶
　(人憂國憂民之心老而不忘/子彬為江東提刑按察副使)史天澤(天倪弟累官光/禄大夫右丞相)¶
　(平居若無能為者及臨大節論大事毅然以天下之/重自任出入將相踰五十年主上不疑下民無怨人)¶
　(以方郭子儀曹彬云子格/樟杖杠杞梓構皆拜顯官)朱國寳(寳坻人仕至海北/海南宣慰使所至)¶
<pb:KR2k0008_WYG_001-61a>¶
　(立官程更弊政訓兵息民俱有條制夷民咸畏/服之世祖慰勞再四進輔國上將軍都元帥)張世¶
　澤(昌平人祖巴圗率衆附太祖留備宿衞屢立戰功/父䝉古台從憲宗入蜀又從征襄樊為行軍千户)¶
　(冒犯矢石屢挫而不沮世澤從巴延南征大/小十餘戰皆有功又從平廣西累遷副萬户)李徳輝¶
　(通州潞人性極孝友操履清慎仕為太原路總管凡/可以阜民者皆力為之後為安西行省左丞招降羅)¶
　(施鬼國及卒蠻夷聞訃哀哭之如/私親至為位而祭及立廟祀之)張九思(宛平人以/工部尚書)¶
　(兼詹事府丞力舉名儒上黨宋道保定劉因曹南夾/谷之竒東平李謙分任東宫官屬時稱得人累官平)¶
　(章政事加大司徒子/金界奴河南省右丞)張禧(東安州人父仁義為管軍/元帥攻歸徳戰歿禧從大)¶
　(將南征世祖時累官至都元帥時議征日本禧即請/行子宏綱從父攻城徇地屢有功官至左丞及卒追)¶
<pb:KR2k0008_WYG_001-61b>¶
　(封齊郡公/謚武宣)郝彬(霸州信安人仕至户部尚書嘗以天/下轉輸商旅市易之不如法者著為)¶
　(定制請行便益天下/仁宗時為大司農)劉徳温(大興人仕為大都路總/管府事時輦轂之下供)¶
　(給浩繁徳温措置有法民用不擾後轉永平路總/管為政二年户口増倉廩實興學育材為時良吏)張¶
　榮實(霸州保定人父進金季封北平公守信安城榮/實從大將南征斬宋吕文信平李璮擒宻祐皆)¶
　(有功累官湖北道宣慰使諸路水軍萬户/及卒子玉襲職討叛賊有功加都元師)曾徳(漁陽/人宗)¶
　(聖公五十七代孫母早亡父仲祥再娶左氏擕游襄/陽居馬時兵陷襄陽失左氏徳徧求南土得於廣海)¶
　(奉迎歸/養終身)吳鼎(燕人仕至禮部尚書至大初為保定路/總管時太后欲幸五臺言者請開保定)¶
　(西五迴嶺以取㨗徑鼎言其不便乃止後/為京畿漕運使卒追封薊國公謚孝敏)盧摯(涿州/人仕)¶
<pb:KR2k0008_WYG_001-62a>¶
　(至翰林學士博學有文思元初稱能詩/者必以劉因盧摯為首所著有踈齊集)鮮于樞(漁陽/人官)¶
　(至太常典簿能詩文尤精書翰所著有困學齋集虞/集嘗云大徳延祐間漁陽吳興巴西翰墨擅一代謂)¶
　(鮮于樞趙孟/頫鄧文原也)王倚(宛平人讀書務躬行不事章句世/祖選倚侍東宫有詔皇太子裁决)¶
　(天下事凡時政民瘼倚知無不言後拜工部尚書以/疾辭職給太子家丞禄優養之及卒追封太原郡侯)¶
　(謚忠/肅)李衎(薊邱人號息齋道人博學多通官至浙江/行省平章政事卒謚文簡衎善竹石窠木)¶
　(所著竹譜今傳子士行官至黄/巖知州竹石得家學尤善山水)趙師魯(文安人祕書/少監趾之子)¶
　(初補中書省掾典章法度無不練習及典銓選人服/其公㤗定間拜監察御史勸帝脩舉郊廟大禮元夕)¶
　(帝命有司張鐙山為樂師/魯力諌止之卒謚文清)梁曾(燕人累官淮安路總/管兩使安南國能宣)¶
<pb:KR2k0008_WYG_001-62b>¶
　(布威徳其君贐以金幣竒物悉却不受還仍任淮安/能興學厲俗籍籍有聲後既致仕復起為集賢侍講)¶
　(學士國有大/政悉令裁决)宋本(大都人少肆力於學至治初進士/第一累官集賢院學士兼國子祭)¶
　(酒嘗指言朝廷政事之失詔悉罷之所著有至治集/弟褧泰定初進士累官翰林直學士其文學與本齊)¶
　(名所著有/燕石集)宗杞(大都人年十九父卒號泣絶而復甦/水漿不入口者三日過哀成疾杞有)¶
　(繼母自度不起囑其妻楊氏曰汝善守志事吾母遂/卒楊遺腹生一男人謂孝感天不絶其嗣泰定中旌)¶
　(其/門)李士瞻(東安人為翰林學士承旨封楚國公嘗使/□適海酋據福州城王師攻之不下士瞻)¶
　(諭以禍福酋遂出降閩人立祠祀之有經濟集子守/成官至翰林檢討有徳望河朔學者多師之有一山)¶
　(文/集)曹鑑(宛平人累官禮部尚書在官三十餘年以清/介見稱天性純孝通五經為詩賦尚騷雅為)¶
<pb:KR2k0008_WYG_001-63a>¶
　(文法西漢每篇成/學者争相傳誦)何失(昌平人負才氣能詩文至正/間名公交薦之以親老不就)¶
　(揭傒斯嘗推重云心事巢由上文章陶阮間虞集見/其所作歎曰當序而傳之使後之作者亦知世有斯)¶
　(人/)本朝董倫(宛平人端厚質實能詩文洪武中為右/春坊大學士久之出為河南叅政坐累)¶
　(謫雲南洪武末召還授禮部侍/郎兼翰林院學士禮遇甚厚)劉英(寳坻縣人洪武/中仕為山西繁)¶
　(峙知縣亷能守法深得民心後秩滿縣人詣闕乞/留詔復任仍命禮部書其政績超羣以曉示天下)畢¶
　汝舟(武清人洪武中領郷薦擢監察御史振/揚風紀有聲累陞廣東布政司右叅政)郭習中¶
　(三河人洪武丁卯科舉人擢河南府教授以成材績/最陞山西沁州知州歴刑曹郎中官至江西布政司)¶
　(左叅/政)張克誠(房山人洪武中以明經舉任本縣訓導/教誨有方人材多所造就官至都察院)¶
<pb:KR2k0008_WYG_001-63b>¶
　(左僉都/御史)盧祥(房山人洪武中歴官刑部郎中才能/著稱從征有功陞本部侍郎卒於官)付¶
　吉(大成人以通經領鄉薦永樂中擢監察/御史剛直有為陞陜西按察司副使)王得中(昌/平)¶
　(人洪武中以才能舉用歴任/勤能累官江西布政司叅政)劉士原(昌平人洪武中/以才能薦舉擢)¶
　(山西潞州知州有惠政及/民官至陜西布政司叅政)紀諄(東安人洪武中由太/學生擢監察御史持)¶
　(法敢為永樂初陞山/東按察使終任交阯)李季鼎(大興人永樂初以國子/生拜為春坊賛善講授)¶
　(經書深見禮待為人博學强記當時號為書庫/及致仕猶訪以時政宣徳初以輔導功録其子)李嘉¶
　(宛平人幼立志事父母盡孝始為奉祠所禮生永樂/初以守城功授鴻臚序班陞通政司叅議官至禮部)¶
　(侍郎嘉持身端謹剛方/嚴毅人不敢干以私)李慶(順義縣人由國子生署/都察院右僉都御史累)¶
<pb:KR2k0008_WYG_001-64a>¶
　(官兵部尚書兼太子少保安逺侯柳升征交阯慶叅/督軍事至交阯卒慶剛直敢為不畏强禦遇事有未)¶
　(便侃侃争論/當時嚴憚之)甄庸(宛平人為户部主事有聲遷松江/知府在任政平訟簡坐累降右軍)¶
　(都督府經歴尋薦為監察御史出巡廣西卓有風裁/召還拜工部右侍郎尋陞尚書致仕庸性凝重言若)¶
　(不出口遇事處/之綽有餘裕)薛貴(昌平人永樂中從征有功累陞/都督僉事進封安順侯卒追封)¶
　(濱國公/謚忠壯)薛斌(昌平人永樂中累立戰功進封永順伯/子綬襲伯爵以從北征沒於陣謚武毅)¶
　毛勝(其先幽薊人勝以父廕本朝宣徳中陞都指揮/使正統以來累平賊冦歴陞左都督鎮守邊方)¶
　(進封南寜伯/卒賜葬祭)劉中敷(大興縣人性恬澹忠厚永樂初/以守城功授陳留縣丞累遷江)¶
　(西左叅政山東左布政使所至以愛人稱正統初召/拜户部尚書未幾罷歸後起為户部左侍郎兼太子)¶
<pb:KR2k0008_WYG_001-64b>¶
　(賓客/卒)李斆(涿州人永樂中為户部主事歴江西四川/叅議累陞四川布政使在官亷敏鋤奸撫)¶
　(善威惠並行性剛直人有犯法繩之不少貸蜀人/稱為鐵面李正統中召為吏部左侍郎以疾卒)柰¶
　亨(香河縣人以守城功永樂初授脩武縣丞歴陞左/通政光禄寺卿所在以勤慎能幹名後以户部左)¶
　(侍郎致/仕卒)楊善(大興縣人永樂初以守城功歴官鴻臚/鳴賛累陞本寺卿禮部右侍郎扈從北)¶
　(征進陞右都御史尋因奉使有功陞左都御史天順/改元封興濟伯兼禮部尚書善練習朝章歴官恭勤)¶
　(卒加封興濟/侯謚忠敏)張敏(永清人宣徳中進士擢工科給事/中在任以勤慎稱正統末陞工部)¶
　(右侍郎/致仕卒)楊鐸(薊州人由進士授給事中以言事出為/知縣亷明有為撫字不倦歴官廣東叅)¶
　(政/)韓雍(宛平人登正統初進士授御史歴廣東山西/按察副使僉都御史陞兵部右侍郎坐事出)¶
<pb:KR2k0008_WYG_001-65a>¶
　(為浙江叅政以平廣賊功/陞右都御史卒謚襄毅)劉繼仁(涿州人歴官蒲臺/知縣時兵亂之後)¶
　(乃極力撫存民有前劉後劉之頌/後以事忤中貴左遷無錫丞卒)岳正(漷縣人正統/戊辰進士及)¶
　(第累官翰林脩撰天順初命入文淵閣預機宻重務/尋以言得罪謫戍邊成化初復起為脩撰出知興化)¶
　(府尋去性豪邁不羈文章詩詞才氣飄逸亦似其/為人家計蕭然濱於貧困人服其居官有清操云)馮¶
　傑(涿鹿人歴官臨清知縣民有去思碑陞刑部員/外郎仕至四川按察副使征冦被執不屈死之)武¶
　成(通州人初為泉州衞千户有勇畧善騎射正統天/順間累立戰功歴陞福建都指揮僉事性孝友又)¶
　(能禮賢下士不/類行伍中人)尚義(涿州人歴官池州府通判有善/政陞萊州府同知以質直忤當)¶
　(道遂/致仕)李麟(順天人由進士歴官知府性亷介家人無/肉食者卒於官倒囊無鮮綺可殮時論偉)¶
<pb:KR2k0008_WYG_001-65b>¶
　(之/)¶
列女盧氏(范陽人少好讀書造次必以禮盛年寡居親/教授諸子漢將基良略山東以其子務光為)¶
　(記室及良敗慈州刺史上官政簿籍務光家見盧氏/逼之盧氏以死自誓政凶悍以燭燒其面盧氏竟不)¶
　(屈/)宋氏(元翰林學士褧之女嫁永平王宗仁永平受/兵宋氏夫婦被虜有窺宋氏欲害宗仁者宋)¶
　(氏顧謂夫曰我不幸至此必/不以身累君言訖投井死)劉氏(名翠哥房山人李/仲義妻至正末縣)¶
　(大饑官兵執仲義欲烹之劉氏奔救流涕伏地乞貸/其生不從劉曰吾聞婦人肥黒者味美願就烹以代)¶
　　(夫死兵遂釋其夫而烹/劉氏聞者莫不哀之)岳氏(大都人元末兵入城岳/氏告其夫徐猱頭曰我)¶
　(等恐被驅逐將奈何夫曰事急惟死耳何避也遂火赴/其居夫婦赴火以死其母王氏及二女一子皆抱持)¶
<pb:KR2k0008_WYG_001-66a>¶
　(火/死)李氏(名賽兕房山人王士明妻至正末竹貞軍至/縣李氏及其女安奴皆被執士明隨至軍軍)¶
　(怒逐之李氏謂其女曰與其受辱不若死女曰/母先殺我李氏即以軍所遺刀殺其女而自殺)王氏¶
　(燕人張買奴妻也年十六買奴官錢塘病歿葬城西/十里外王氏每自被髮往奠伏墓大慟久而致疾舅)¶
　(姑謂曰新婦尚少宜自圖終身計王氏泣曰父母命/妾歸張氏此足豈可更履他人門乎㷀居三十年無)¶
　(少玷事聞/旌其門)栁氏(薊州人許嫁户部主事趙野未成婚/而野卒栁誓不再嫁其兄將奪其志)¶
　(固不從後寢疾不肯服藥曰我年二十/六而寡今已逾半百得死幸矣遂卒)惠士元妻(王/氏)¶
　(大都人士元疾革囑曰我必不起前妾所生子汝善/保䕶之待其稍長從汝自嫁士元卒王氏遂蓬首垢)¶
　(面居墓側以妾子置左右撫養之嵗餘/妾子亦死乃哭曰無復望矣經死於樹)劉氏(薊州李/彦賓妻)¶
<pb:KR2k0008_WYG_001-66b>¶
　(年二十四而彦賓沒家貧子幼劉氏誓不更適子既/長娶婦楊氏未幾子亦死姑婦相依以貞節自持至)¶
　(老不渝本朝洪武/中旌為雙節之門)梅氏(安東人年十八適士人謝黒/皃夫疾篤度不可生囑梅曰)¶
　(爾年尚少勿為我慮梅泣下遂欲自盡以隨姑覺止/之曰汝志固如此但吾夫婦偕老無他兄弟備養况)¶
　(汝娠未娩倘得一子以續吾家宗祀豈不重乎梅遂/悟後果生子梅夙夜勤於紡織以奉舅姑及卒復脱)¶
　(簮珥以襄大事其子俊亦撫育成立孀居四/十餘年有司以其事聞宣徳中詔旌表其門)胡海妻¶
　(王氏豐潤縣人嫁興州前屯衞千户胡海海歿王氏/年少無子誓不再適奉舅姑甚恭父母欲奪其志王)¶
　(氏嘆曰若事二姓曷若從夫於地/下乎遂自縊正統中旌表其門)費隱妻(王氏良鄉/縣人隱有)¶
　(疾王氏數嘗其糞及疾篤囑王氏曰我一子一女雖/妾生無異汝生我死汝善撫之夫沒王氏居喪以撫)¶
<pb:KR2k0008_WYG_001-67a>¶
　(子女未幾子亦死服除謂其親囑曰今夫已死妾生/何為乃執女手謂之曰汝今稍知人事管鑰在此汝)¶
　(自司之相抱痛/哭是夜遂縊死)周氏(良鄉民魏成妾也成年五十乏/嗣娶周氏生一子後成得疾周)¶
　(氏事之甚勤及成歿時周氏年二十服闋親戚或勸/之再適周氏曰常聞列女不更二夫妾雖愚婦豈肯)¶
　(事二姓乎於是服勤耕織事/姑三十餘年事聞詔旌其門)孔氏(東安縣人適縣學/生陳璉璉以嵗貢)¶
　(入太學留孔氏奉姑越三年璉客死孔氏躬迎櫬還/葬姑憐其無子欲嫁之孔氏曰夫既早逝姑老且疾)¶
　(婦若嫁之姑將何依哭而不從時遇兵荒人咸奔竄/孔氏事姑甚謹姑卒盡賣衣服葬之孀居五十八年)¶
　(正統中/旌其門)¶
仙釋寇謙之(昌平人少遇仙人成功興與之逰嵩華食/仙藥遂隱嵩陽元魏貞元中召至闕謙之)¶
<pb:KR2k0008_WYG_001-67b>¶
　(一日謂弟子曰昨夢功興召我於中嶽仙官遂羽化/有青氣如烟從口中出天半乃消其體漸縮織者謂)¶
　(尸解後東郡沈猷見謙之在嵩山身/作銀色光明如日始知其為仙矣)薛昌(幽薊人為/進士唐天)¶
　(寳間棲止於蜀之青城洞天觀忽得商陸酒飲之耳/鼻血流死經三日蹷然而蘇身輕目明勢欲飛舉洞)¶
　(見逺近節度使延置賓館/欲送至京師忽失所在)邱處機(登州人九嵗從重/陽祖師逰金世宗)¶
　(召問以持盈守成之難為對居萬寜宮後還終南元/太祖請至作醮焚簡飛空五鶴翔舞毎有咨訪以清)¶
　(浄慈孝為對請住太極宫賜以虎符凡適家事/一委處置卒年八十餘封長春演道主敎真人)梅志¶
　仙(檀州人戒行嚴峻脩道黒山二十餘年遂能出神/逺逰郡國人莫能測有無根柏一株使其徒栽之)¶
　(即見茂盛卧於石嵓浹辰不食虎/馴擾其側年九十餘端坐而化)岳真人(涿州人其/母一日夢)¶
<pb:KR2k0008_WYG_001-68a>¶
　(老人皓首長身冠劒莊偉告之曰我今當寄母家矣/明日州人見有青氣西北起自天而下奔往視之止)¶
　(於岳家真人乃生自幼不嗜酒肉長即辭親學道師/事大元真人卒得其祕元至元中封崇元廣化真人)¶
　(丞相安圖病真人視之/即愈大徳初升仙而去)曇無竭(姓李氏幽州人幼為/沙彌脩苦行嘗聞法)¶
　(顯等躬踐佛國慨然有志乃入流沙經龜兹沙勒諸/國進至罽賓國禮拜佛鉢學梵書梵語求得觀世音)¶
　(受記經梵文一部後西入月氐國天竺界惟齎/石蜜為糧後隨舶泛海達廣州而歸不知所終)洪源¶
　(潁州人幼聰秀為親鍾愛忽夜夢釋迦佛自上而降/入坐堂中口誦法華經洪源敬仰久之而覺遂辭父)¶
　(母出家初居西峯寺後卧錫靈巖院一日出遊/眠於沙灘上有虎繞其身至曉而去人皆異之)常在¶
　(遼重熙間在寳坻縣城南隅渠水之陰建彌陀佛舍/結廬其傍持經侍佛棲心入道澹然而居其中後趺)¶
<pb:KR2k0008_WYG_001-68b>¶
　(坐而化茶毘之日火身不灰徒僧以其身立於佛側/已而髪再生焉踰月則削之後有女子以手捫其頂)¶
　(髪遂/不生)¶
　¶
　¶
　¶
　¶
　¶
　明一統志卷一¶
