# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.792688
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷四十五
<pb:KR2k0008_WYG_045-1a>¶
欽定四庫全書¶
　明一統志卷四十五¶
　　　　　　　　　　　　明　李賢等　撰¶
　　紹興府(東至寧波府慈谿縣界二百里西至杭州/府富陽縣界一百三十五里南至金華府)¶
　　　(東陽縣界二百五十里北至海口三十里自府/治至南京一千二百一十三里至京師四千六)¶
　　　(百五十/八里)¶
　　　(糧三十三萬八/千九百石零)¶
建置沿革禹貢揚州之域天文牛女分野禹㑹諸侯於¶
<pb:KR2k0008_WYG_045-1b>¶
　此計功命曰㑹稽少康封少子無餘於㑹稽以奉禹¶
　祀號曰於越春秋戰國時為越國後為楚所併秦滅¶
　楚置㑹稽郡治於吳此地屬焉東漢順帝時始以吳¶
　置吳郡而徙㑹稽郡治山隂晉為㑹稽國咸和中改¶
　㑹為鄶劉宋置東揚州領㑹稽等五郡隋初郡廢改¶
　東揚為吳州治㑹稽縣大業初改越州尋為㑹稽郡¶
　唐初復置越州天寳初改㑹稽郡乾元初復為越州¶
　置浙東觀察使治於越廣明初陞義勝軍乾寜中改¶
<pb:KR2k0008_WYG_045-2a>¶
　鎭東軍五代錢氏以越為東都宋仍為越州紹興初¶
　始陞紹興府元改紹興路本朝復為紹興府領縣八¶
　山陰縣(附郭本越王勾踐國秦置山陰縣屬㑹稽郡/以邑在山之陰故名漢為郡都尉治東漢徙)¶
　(㑹稽郡治此隋初廢入㑹稽縣唐初復置/宋元仍舊本朝因之編户二百一十里)㑹稽縣(附/郭)¶
　(本秦山陰縣地漢晉以後因之陳析置㑹稽縣隋以/山陰縣省入唐復置山陰縣屬越州宋會稽與山陰)¶
　(二縣並治郭下元仍舊本朝/因之編户二百二十一里)蕭山縣(在府城西北九/十三里本漢㑹)¶
　(稽郡餘暨縣孫吳改永興縣隋省入㑹稽郡唐儀鳯/初復置天寳初改蕭山縣宋元仍舊本朝因之編户)¶
　(一百四/十里)諸暨縣(在府城南一百二十里本越王允常/所都地秦置諸暨縣屬㑹稽郡漢以)¶
<pb:KR2k0008_WYG_045-2b>¶
　(後皆因之隋唐皆屬越州宋初析置義安縣後復省/入諸暨元陞為諸暨州本朝初為諸全州尋復改諸)¶
　(暨縣編户一/百五十里)餘姚縣(在府城東一百八十里舜後支/庶所封以舜姓姚故名秦為縣)¶
　(屬㑹稽郡漢晉以後皆因之隋初省入句章縣唐初/復置又於縣置姚州尋廢州以縣屬越州宋仍舊元)¶
　(陞為餘姚州本朝復改為/縣編户二百四十六里)上虞縣(在府城東一百二/十里舜封支庶於)¶
　(會稽故邑有上虞秦為縣屬㑹稽郡東漢順帝時分/置始寧縣隋初以上虞始寜二縣廢入㑹稽縣唐貞)¶
　(元初復置上虞縣屬越州宋元仍/舊本朝因之編户一百二十八里)嵊縣(在府城東南/一百八十里)¶
　(本漢剡縣地屬㑹稽郡唐初置嵊州并析置剡城縣/後州廢仍為剡縣屬越州宋改為嵊縣取四山為嵊)¶
　(之義元仍舊本朝因/之編户八十二里)新昌縣(在府城東南二百二十/里本漢剡之東鄙五代)¶
<pb:KR2k0008_WYG_045-3a>¶
　(梁開平中吳越王始析十三郷為新昌縣治/石牛鎮宋元仍舊本朝因之編户三十里)¶
郡名會稽(東漢/名)東揚(劉宋/名)¶
形勝會稽佳山水(晉/史)千巖競秀萬壑爭流(宋顧凱/之傳)膏腴¶
　土地(宋書帶海傍湖良疇數千/萬頃膏腴土地畝直一金)浙東勝處(郡志鑑水/環其前卧)¶
　(龍擁其後稽山出其東秦望/直其南自浙以東最為勝處)襟海帶江為東南一大¶
　都會(圖/經)東南山水越為首剡為靣沃洲天姥為眉目¶
　(唐白樂天沃洲/山眞覺寺記)勝遊珍觀(宋秦觀倡和集序會稽為/鎮豈惟山川形勢之勝其)¶
　(勝逰珍觀相望乎楓柟竹箭之上枕/𢃄乎荇藻芙蕖之濵亦非他州所及)¶
<pb:KR2k0008_WYG_045-3b>¶
風俗以舟楫為車馬(越絶/書)民性敏柔而慧(宋/書)食物常足¶
　(漢志火耕水耨民食魚/稻果蓏蠃蛉食物常足)俗重犯法(郡志有陂湖灌溉/之利故歲多順成)¶
　(有絲布魚䀋之/饒故俗重犯法)不以奢侈華麗為事(㑹稽志商賈工/作之徒皆著本)¶
　(業不以奢侈/華麗為事)士好學篤志敦師擇友(郡/志)¶
山川卧龍山(在府城内盤繞回抱如卧龍形越大夫種/葬此故又名種山宋蘇軾詩卧龍蟠屈半)¶
　(東州萬室鱗/鱗枕其股)龜山(在府治東南二里一名飛來山又/名寳林山唐徐季海詩兹山昔飛)¶
　(来逺自琅琊臺孤岫龜形在深泉鰻井開唐方干詩/䆳巖喬木夏藏寒床下雲溪枕上㸔臺殿漸多山更)¶
　(重却令飛/去即應難)蕺山(在府治東北六里吳越春秋越王嗜/蕺常採食之因以名山晉王羲之居)¶
<pb:KR2k0008_WYG_045-4a>¶
　(於此遇老姥持扇賣羲之為題其扇人競買去/他日姥又持扇求書羲之笑而不答即此處)火珠¶
　山(在府治東按察分司/後上有稽山堂尚存)蛾眉山(在府治東狀/如眉黛因名)彭山(在/府)¶
　(治東北舊經昔/彭祖隱居之地)陳音山(在府城西南四里舊經越范/蠡進善射者楚人陳音於王)¶
　(王使音敎士習射三月軍士皆/能用弓弩之巧死塟於此因名)侯山(在府城西南四/里逈在湖中亦)¶
　(名九/里山)土城山(在府城東六里吳越春秋越王使相者/求羙女於國中得之苧蘿山採薪之女)¶
　(曰西施鄭旦飾以羅縠敎以行歩習于土/城敎於都巷三年而獻吳王一名西施山)葛山(在府/城東)¶
　(一十里勾踐種葛於此使一女治布獻吳王棌/葛人歌曰嘗膽不苦味若飴令我採葛以作絲)少微¶
　山(在府城東一十二里宋職方郎齊唐晚年居此為/山水竒觀華鎮詩湖邊一點翠光稀人指齊家舊)¶
<pb:KR2k0008_WYG_045-4b>¶
　(少/微)㑹稽山(在府城東南一十二里揚州之鎮山也史/記註禹到大越上苖山爵有徳封有功更)¶
　(名會稽越絶書勾踐與吳戰大敗以甲楯五千棲於/其中山海經曰㑹稽山上多金玉下多瑛石白玉上)¶
　(經云山周迴三百五十里有陽明洞一名極/𤣥太元之天即三十六洞天之第十一也)石帆山¶
　(在府城東一十五里遥望如張帆臨水/唐宋之問詩石帆来海上天鏡出湖中)射的山(在府/城南)¶
　(一十五里山半有石室乃仙人射堂東峯有射的遥/望山壁有白點如射侯諺云射的白米斛百射的𤣥)¶
　(米斛/千)宛委山(在府城東南一十五里遁甲開山圖禹/開宛委山得赤珪如日碧珪如月長一)¶
　(尺二/寸)石匱山(在府城東南一十五里山形如/匱相傳禹治水畢藏書於此)麻林山¶
　(在府城西南一十五里越絶書一名多山昔勾踐伐/吳種麻以為弓弦使齊人守之越謂齊人曰多故名)¶
<pb:KR2k0008_WYG_045-5a>¶
　梅里尖山(在府城西南一十五里後有/梅仙塢相傳梅子眞居此)白鶴山(在府/城南)¶
　(一十六里一名箭羽山漢鄭𢎞微時/採薪得仙人遺箭於此詳見樵風涇)法華山(在府城/西南二)¶
　(十五里山有十峯其下有雙澗唐/李紳詩十峯掛碧落雙澗縈清漣)外山(在府城西/三十里)寳¶
　山(在府城東南三十里一/名上臯山宋攅宫在此)雲門山(在府城南三十里/晉王獻之居此舊)¶
　(有子敬山亭永禪師臨書閣乆/廢元白雲有自靈峯入雲門記)赤堇山(在府城東三/十里一名鑄)¶
　(浦山歐冶子為越王鑄劍之地越絶書/赤堇山破而出錫若耶溪涸而出銅)獨婦山(在府/城西)¶
　(北三十五里越絶書勾踐將伐吳置婦人於山上以/邀軍士又舊經山自蜀飛來帶兒婦二十餘人善織)¶
　(羙錦自言家在西/蜀故一名蜀阜山)秦望山(在府城東南四十里為衆/峯之傑史記始皇嘗登此)¶
<pb:KR2k0008_WYG_045-5b>¶
　(以望東海因名唐李白詩東海横秦望/西陵拱越臺湖清霜鏡曉濤白雪山来)若耶山(在府/城東)¶
　(南四十五里舊經/葛𤣥學道於此)塗山(在府城西北四十五里舊經/禹㑹萬國之所又鳳陽重慶)¶
　(皆有/塗山)稷山(在府城東五十里越絶云稷山者/勾踐濟戎臺舊經越王種菜於此)銅牛山¶
　(在府城東南五十八里舊經昔冇銅牛見於靈氾橋/人逐之奔入此山掘地得銅屑或云越王鑄錢處)¶
　糓米山(在府城東南七十里十道志/舜嘗耕於此天降嘉糓故名)刻石山(在府城/西南七)¶
　(十里一名鵝鼻自諸暨入㑹稽此/山最髙秦始皇刻石頌德其上)越王山(在府城西/北一百二)¶
　(十里昔越王棲兵於此上有走馬/岡伏兵路洗馬池支更樓故址)蕭山(在蕭山縣治/西漢書註云)¶
　(潘水所出東入海晉許詢嘗登此山/憑林築室蕭然自放一名蕭然山)去虎山(在蕭山/縣北五)¶
<pb:KR2k0008_WYG_045-6a>¶
　(里山有猛虎常傷人一夕負子渡/江西去宋令杜守一因名其山)城山(在蕭山縣西/九里吳王闔)¶
　(閭侵越勾踐保此山山麓有泉多産嘉魚王意其乏/水以鹽米來餽越取雙鯉報之吳兵夜遁即此處宋)¶
　(華鎭詩兵家制勝舊多門贈答雍容亦解/紛緩報一雙文錦鯉坐歸十萬水犀軍)翠璋山(在/蕭)¶
　(山縣西二十五里一名夏駕山/舊經山出苮草織為蓆甚細宻)洛思山(在蕭山縣東/四十三里㑹)¶
　(稽志漢洛下人隨朱雋來㑹稽三/年不得還乃登山北顧而嘆故名)峽山(在蕭山縣南/六十里其山)¶
　(八靣皆向江有鷄籠石紅影/畧如雞形俗云金鷄影山)鳯凰山(在蕭山縣西南/七十里山形如)¶
　(鳯/)龍門山(在蕭山縣西南七十里兩山對峙上有龍/湫元張庭蘭詩何年鑿此混沌胎赤鯉躍)¶
　(出龍門開千尺髙崖宿牛斗一泓碧水藏風雷歊陽/六月焦下土河伯飛來共龍語願將一滴㵼天瓢明)¶
<pb:KR2k0008_WYG_045-6b>¶
　(日人間/三尺雨)佳山(在蕭山縣西南八十里張庭蘭詩㑹稽/之山天下無宛如碧海浮蓬壺佳山一)¶
　(朶更竒絶半空/湧出青芙蕖)長山(在諸暨縣治山頂平/愽有石室可坐百人)苧蘿山(在/諸)¶
　(暨縣南五里下有方/石舊經西施曬紗處)烏帶山(在諸暨縣北四十五里/一名烏笪山出紫石英)¶
　(晉謝敷居此夜夢神人語曰當以珍寳相/贈至明視床下有異石而瑩乃紫石英也)勾乘山(在/諸)¶
　(暨縣南五十里國語越臣於/吳吳更封越南至勾乗即此)五泄山(在諸暨縣西五/十里上有泉水)¶
　(飛沫如雪沿歴五級下/注溪壑俗名小鴈蕩)祕圖山(在餘姚縣治北舊經/上有石匱夏禹蔵靈)¶
　(祕圖之所元劉仁本/於此作續蘭亭㑹)龍泉山(在餘姚縣治西一名靈/緒山姚江繞其南山趾)¶
　(有泉未嘗竭唐方干詩未明先見海底日良乆逺鷄/方報晨古樹含風常帶雨寒巖四月始知春中天氣)¶
<pb:KR2k0008_WYG_045-7a>¶
　(爽星河近下界時豊雷雨均前後/登臨思無盡年年改換往來人)羅壁山(在餘姚縣/南一十八)¶
　(里山有漢虞國墅襟帶溪山巖谷大勢具體金谷晉/郗愔為會稽内史因卜居焉宋華鎭詩郗家池館雖)¶
　(蕪没金谷形/容宛自然)歴山(在餘姚縣北四十里按史記註歴/山在河東今越有歴山舜井象田)¶
　(者蓋餘姚舜支庶所封其子孫思舜之鄉取象於此/縣又冇姚丘山云舜母握登感虹生舜之地虞山為)¶
　(舜避丹朱之處/大抵皆此類)姜山(在餘姚縣西北五十/里上有五峯之勝)白水山(在/餘)¶
　(姚縣南六十里上有/瀑布屏風潭三台峯)太平山(在餘姚縣南七十里山/形如傘孔稚圭詩陰澗)¶
　(落春榮寒/巖留夏雪)客星山(在餘姚縣東北舊名/陳山漢嚴子陵居此)蘭芎山(在上/虞縣)¶
　(西北二十五里一名蘭風圖經葛/洪嘗隱於此有石井汲之不竭)東山(在上虞縣西/南四十五里)¶
<pb:KR2k0008_WYG_045-7b>¶
　(晉太𫝊謝安居此中丞髙崧嘗戯安曰卿髙卧東山/人言安石不出將如蒼生何蒼生亦將如卿何今絶)¶
　(頂有謝公調馬路白雲明月二亭遺跡/又謝靈運嘗於此讀書有石壁精舍)檀燕山(在上/虞縣)¶
　(西南五十里舊經神仙燕集之所/絶頂有十二方石悉如坐席行列)覆巵山(在上虞縣/南五十里)¶
　(與太平山相連宋謝靈運嘗登此山飲罷覆/巵山上今存一石竅大旱不涸呼為龍眠窟)剡山(在/嵊)¶
　(縣治西始皇東遊使人鑿此山以泄王氣一名鹿胎/山昔有獵士陳惠度射鹿此山鹿孕而傷既産以舌)¶
　(䑛子乾而母死惠度遂投寺為/僧後鹿死處生草名曰鹿胎草)餘糧山(在嵊縣北一/十五里一名)¶
　(了山山産禹餘/糧石下有了溪)嶀山(在嵊縣北四十里兩岸峻絶臨/水最為竒勝王元琳謂嶀山及)¶
　(嵊山皆謂之神明/境宋王十朋有賦)嵊山(在嵊縣東北四十五里水/經帯山臨江松嶺森翠)石¶
<pb:KR2k0008_WYG_045-8a>¶
　門山(在嵊縣北五十里宋謝靈運/詩躋險築幽居披雲卧石門)太白山(在嵊縣西/六十里山)¶
　(極髙峻吐雲含景與小白山接乃魏末/趙廣信錬丹登仙之處俗稱西白山)丹池山(在嵊/縣東)¶
　(七十二里舊名桐柏山上有金庭洞道書以為第二/十七洞天下有丹池赤水唐天寳六載改今名宋晏)¶
　(殊類要越有桐栢之/金庭養眞之福地)南明山(在新昌縣治南俗稱槖/駞卸寳山又名石城山)¶
　(晉支遁/塟於此)南巖山(在新昌縣西南二十里宋張浚祖印/院記大禹治水東注積沙成巖是為)¶
　(海門即此山也世傳任公子釣魚處荘子所謂任公/子以五十犗為餌蹲於㑹稽投竿東海是也又㑹稽)¶
　(縣亦有任/公子釣臺)沃洲山(在新昌縣東三十五里與天姥對/峙道書以為第十五福地晋支遁)¶
　(居之有養馬坡放鶴亭唐劉文/房詩莫買沃洲山時人已知處)天姥山(在新昌縣東/南五十里東)¶
<pb:KR2k0008_WYG_045-8b>¶
　(接天台寰宇記登此山者或聞天姥歌謡之聲道書/以為第十六福地唐李白詩天姥連天向天横勢㧞)¶
　(五嶽掩/赤城)石傘峰(即㑹稽山之别峯唐齊抗建書堂於/下楊於陵來遊賦詩刻石宋元厚之)¶
　(詩竒峯如傘見遥青玉笥山頭地有靈/三逕荒凉丞相隱一篇清絶放夫銘)古愽嶺(在府/城南)¶
　(四十里多虎豹棲/止俗呼為虎博嶺)日鑄嶺(在府城東南五十里昔歐/冶子鑄五劍採金銅之精)¶
　(於此其地/産茶最佳)桃花嶺(在餘姚縣南二十里/下有大桃樹約數圍)清風嶺(在嵊/縣北)¶
　(三十里上有王烈婦祠元李孝光詩山下江流幸自/清山頭明月已無情此心若愧王貞婦莫向清風嶺)¶
　(上/行)黄罕嶺(在新昌縣北三十里唐裘甫冦浙東或/曰惟黄罕嶺可入剡甫從之剡兵遂敗)方¶
　干島(在府城東南五里相傳為唐方/干别業今鏡湖中小山是也)鳯鳴洞(在上虞/縣東南)¶
<pb:KR2k0008_WYG_045-9a>¶
　(八里一名仙姑洞昔有仙女乗鸞鶴來下洞闊/丈餘髙十餘丈有懸石飛瀑嵗旱禱雨多應)玉京¶
　洞(在上虞縣西三十里宋吳處厚詩秉燭携笻歩歩/前玉京迢遞訪神仙四時自冇壺中景一罅都述)¶
　(物外/天)薔薇洞(在東山之半舊傳晉謝安携妓遊處唐/李白詩不到東山乆薔薇幾度花白雲)¶
　(他自散明/月落誰家)風洞(在刻石山遇風/雨聞鼓樂聲)雙筍石(在上虞縣西/南七里石雙)¶
　(立各數/百尺)落星石(在曹娥江髙七/八尺潮至不没)磨鏡石(在鏡湖旁述/異記黄帝鑄)¶
　(鏡湖邊有磨鏡石尚存石畔常/潔不生草或云湖名鏡以此)坐石(在㑹稽山輿地/志秦始皇刻石)¶
　(前有方石廣數丈為始皇坐石/其旁八石為丞相以下坐石)酒甕石(在射的山之/麓三石品峙)¶
　(其狀如甕舊經在鏡湖/東人號為秦皇酒甕石)浣紗石(在若耶溪側古西施/浣紗之所或云在苧)¶
<pb:KR2k0008_WYG_045-9b>¶
　(蘿山/下)蝦䗫石(在府城東南一十/五里以形似名)狻猊石(在新昌縣南/兩石對峙如)¶
　(異/獸)海(在山陰縣北三十里曹娥錢清/浙江三水所㑹謂之三江海口)錢清江(在府城/西五十)¶
　(五里以漢守劉寵一錢事得名宋建炎三年髙/宗還浙西以禦金兵至錢清復如越州即此)曹娥¶
　江(在府城東南七十里即漢曹娥求父屍不得/投江而死之處縣長度尚塟娥於江南道旁)姚江¶
　(在餘姚縣治南潮上下二百/餘里而水不鹹一名舜江)鏡湖(在府城西南三十/里古稱南湖輿地)¶
　(志南湖縈𢃄郊郭連屬峯岫白水翠巗亙相映發晋/王羲之云從山陰路上行如在鑑中游李白詩鑑湖)¶
　(三百里菡蓞發荷花五月西施採人㸔隘若耶杜甫/詩越女天下白鑑湖五月凉剡溪藴秀異欲罷不能)¶
　(忘/)湘湖(在蕭山縣西二里/湖生蓴絲最美)燭谿湖(在餘姚縣東北一/十八里舊經昔有)¶
<pb:KR2k0008_WYG_045-10a>¶
　(人失道忽見二人執燭/夾谿而行乃得路因名)牟山湖(在餘姚縣西北三十/五里居民得灌溉之)¶
　(利/)夏蓋湖(在上虞縣西北四十七里湖内/三十六溝湖東北有山名夏蓋)若耶溪(在/府)¶
　(城南二十五里與鏡湖合西施採蓮歐冶鑄劍於此/唐徐海遊此嘆云曾子不居勝母之里吾豈遊若耶)¶
　(之溪因改/五雲溪)剡溪(在嵊縣治南一名戴溪即/晋王徽之雪夜訪戴逵處)了溪(在餘/糧山)¶
　(下越絶記禹鑿了溪人方宅土王十朋詩禹跡/始壼口禹功終了溪餘糧散幽谷歸去錫𤣥圭)投醪¶
　河(在府城東南六里一名簞醪河水經越王/棲㑹稽有酒投池民飲其流戰氣百倍)漁浦(在/蕭)¶
　(山縣西三十里唐錢越詩漁浦/浪花摇素壁西陵木色入秋牕)浣浦(在諸暨縣治東/南一名浣渚俗)¶
　(傳西子浣紗於此唐/元稹詩浣浦逢新豔)白龍潭(在上虞縣西三十五里/潭在山上有三凡請禱)¶
<pb:KR2k0008_WYG_045-10b>¶
　(者挽樓而上僅至下潭/已目眩股慄不可留)鹿苑潭(在嵊縣西四十五里/歲旱禱之投簡潭内)¶
　沈釀川(在若耶溪東一名沈醸埭十道志鄭宏舉送/赴洛親友餞於此以錢投水依價量水飲之)¶
　(各醉/而去)釣川(在上虞縣西南七里越/范蠡嘗乗槎垂釣於此)蘭渚(在府城南二/十五里即王)¶
　(羲之曲水賦詩處序所謂清/流激湍暎帶左右至今猶然)樵風涇(在府城東南二/十五里漢鄭𢎞)¶
　(採薪得一遺箭頃之有人覔箭𢎞與之問𢎞何所欲/𢎞曰常患若耶溪載薪為難願朝南風暮北風後果)¶
　(然世號樵風涇宋之問詩/歸舟何慮逺日暮有樵風)翁洲(在㑹稽縣東昔徐/偃王居翁洲即此)南¶
　池(在府城東南二十六里范蠡養魚之處昔勾踐棲/會稽謂范蠡曰孤在髙山不享魚肉之味乆矣蠡)¶
　(曰臣聞水居不乏乾稿之物陸居不絶深澗之/寳㑹稽山有魚池於是修之二年致魚三萬)鴈池¶
<pb:KR2k0008_WYG_045-11a>¶
　(在餘姚縣南雙鴈鄉輿地志餘姚有虞國宅國為日/南太守愛民及物出則雙鴈隨軒職滿還去鴈與俱)¶
　(至其卒也棲於墓不去/後人名其水曰鴈池)鵞池(在蕺山戒珠寺前晉王/羲之善筆札性復好鵞)¶
　(所在穿池滴墨其旁必/有牧鵝之所此池是也)墨池(在天章寺即羲之墨池/遺跡不甚深廣又嵊縣)¶
　(金庭觀亦/有墨池)日月池(在會稽縣治東北俗傳錢武/肅王有目疾故浚此二池)錬塘¶
　(在府城東五十里越絶書勾踐/烹炭在此或云鑄劍亦此處)海塘(在餘姚縣北四/十里宋令謝景)¶
　(初元州判葉恒皆嘗築塘/以捍水患一名蓮花塘)禹井(在會稽山水經云山/南有硎去廟七里謂)¶
　(之禹/井)歐冶井(在府城東南三十里歐冶子鑄/神劍之所有淬劍大井存焉)鴟夷井¶
　(在諸暨縣西南陶朱鄉俗傳陶朱公諸/暨人鄉曰陶朱井曰鴟夷皆以公得名)葛仙井(在禹/冗側)¶
<pb:KR2k0008_WYG_045-11b>¶
　(舊經葛洪煉丹於宛委山下有遺/井大如盆盂其深尺許清泉湛然)金罍井(在上虞縣/治南𤣥妙)¶
　(觀之東晋太康中鑿井/獲金罍上於朝故名)龍井(在餘姚縣治西宋蘇軾/詩餘姚古縣亦何有龍)¶
　(井白泉/甘勝乳)鰻井(在龜山井有靈鰻時出見宋陸游詩鰻/井初生一縷雲鮑郎山下雨昏昏艣聲)¶
　(嘔軋秋空曉水/際人家尚閉門)菲飲泉(在府城東南一十二里大禹/寺西以禹菲飲食而名宋王)¶
　(十朋詩梵王宫近夏王宫一水清㴠節儉/風越俗不知王好惡泉名恰在酒名中)眞珠泉(在/少)¶
　(微山宋齊祖之家/山十詠泉其一也)三汲泉(在卧龍山麓有水數斗/然汲盡復滿未嘗涸)半¶
　月泉(在天衣寺側舊志泉隱巗下雖月圓池中祗見/其半最為佳處宋紹興中僧法聰鑿開巖名滿)¶
　(月甚可/惜也)苦竹泉(在秦望山側林多苦/竹泉出其下故名)¶
<pb:KR2k0008_WYG_045-12a>¶
土産剡牋(嵊縣出唐舒元輿/有弔剡溪古藤文)竹紙(宋曾吉甫詩㑹稽竹/箭東來美來伴陶泓)¶
　(住管城可惜不逢韓吏/部相逢但説楮先生)蜜橘　葛粉(各縣/俱出)茶(㑹稽縣/日鑄嶺)¶
　(出宋歐陽修云兩/浙産茶日鑄第一)玉芝(㑹稽/縣出)芡實(山陰/縣出)䈥竹　慈竹¶
　(俱㑹稽/縣出)¶
公署紹興衛(在府治東洪/武十二年建)臨山衛(在餘姚/縣西北)三江守禦千¶
　户所(在山陰縣東/北𨽻紹興衛)瀝海守禦千户所(在㑹稽縣東/北𨽻臨山衛)三¶
　山守禦千户所(在餘姚縣東北𨽻臨山衛/以上俱洪武二十年建)¶
學校紹興府學(在府治東南宋嘉祐中建元重/修黄溍為記本朝正統中重建)山陰縣¶
<pb:KR2k0008_WYG_045-12b>¶
　學(在縣治南宋學舊址元/廢本朝洪武中重建)㑹稽縣學(在縣治南宋崇/寜中建本朝永)¶
　(樂六年/重建)蕭山縣學(在縣治南舊在東南有芹沂橋尚/存宋紹興中改建於此本朝洪武)¶
　(三年/重建)餘姚縣學(在縣治東宋元豊初建/本朝永樂七年重建)上虞縣學(在/縣)¶
　(治東南宋慶厯中建/本朝洪武中重修)諸暨縣學(在縣治西宋咸熈中/建元毁本朝洪武三)¶
　(年重/建)嵊縣學(舊在縣治東南元燬尋建而/圯本朝嘉靖十年徙建西南)新昌縣學¶
　(在縣治東宋紹興中/建本朝洪武初重建)¶
書院稽山書院(在卧龍山之陽宋淳祐中馬天驥建祠/以祀朱文公以公嘗提舉浙東常平其)¶
　(後吳革請祠為書/院元吳衍為記)髙節書院(在餘姚縣東北一十五/里漢嚴子陵墓側宋咸)¶
<pb:KR2k0008_WYG_045-13a>¶
　(淳中劉公黻建有夫子燕居祠嚴先生祠外置/遂髙絲風蒼雲三亭扁華表於道旁曰客星山)¶
宫室飛翼樓(在府治西三里卧龍山頂越范蠡建以壓/吳者自唐以來改為望海亭宋守汪綱復)¶
　(建為樓自為記云使登斯樓者撫伯業餘基思卧薪/雄概感憤激烈無忘昔人復仇之義庶幾乎䲭夷子)¶
　(之風尚有嗣餘/響於干百世者)拂雲樓(在卧龍山上宋汪綱建取元/稹詩州城繚繞拂雲堆之句)¶
　(以/名)披雲樓(在府治齊祖之詩元和文物盛羣賢曾借/蓬萊住列仙畫入簾櫳煙外寺鑑摇臺榭)¶
　(水中/天)晚對樓(在府治後宋洪邁建名取杜甫翠屏宜/晚對之句汪綱重修臨眺之際盡得湖)¶
　(山之/勝)蓬萊閣(在卧龍山上五代錢鏐建舊志蓬莱山/正屬㑹稽閣名蓬萊以此宋王十朋有)¶
　(賦元改蓬萊/堂韓性為記)曲水閣(在卧龍山西麓宋景祐間太守/蔣堂取蘭亭故事鑿渠引水屈)¶
<pb:KR2k0008_WYG_045-13b>¶
　(折縈紆激為湍流/跨閣於上因名)蕙風閣(在府治西宋殷浩建與曲/水相接有若閣道當時西)¶
　(園之勝蕙/風擅其半)稽山堂(在府治東按察分司後/羣峰列秀宛如屏幛)萬卷堂(在/新)¶
　(昌縣東南八里宋石待旦建堂貯書又為/義學舊傳杜衍而下七十二人由此登科)清白堂(在/府)¶
　(治内宋范/仲淹作記)清思堂(在府治内宋/趙抃有詩刻)飛葢堂(在府西園最/為游燕勝處)¶
　(宋宣和書學博/士徐競書額)觀風堂(在卧龍山東麓宋紹興中曹/詠建王十朋詩薄俗澆風有)¶
　(萬端欲將眼力見應難但令心/境無塵垢端坐斯堂即可觀)民事堂(在府治西宋/王干朋建有)¶
　(賦/)鎭越堂(在府治宋汪綱建自作記云蓬萊而下築/堂以鎮越名葢東南之鎭山曰㑹稽而鎮)¶
　(東又越之軍鎮名實而核地髙而爽秦望諸山皆欣/然領㑹而斯堂之勝將獨擅於越中矣後人重建)¶
<pb:KR2k0008_WYG_045-14a>¶
　柯亭(在山陰縣西北四十里漢蔡邕避難會稽之柯/亭仰見椽竹知有竒音取之作笛遂為寳器號)¶
　(中郎/笛)蘭亭(在山陰縣西南二十五里晋王/羲之與諸賢㑹處有蘭亭序)適南亭(在/府)¶
　(城北一十八里梅山之麓宋陸佃記熈寜中給事程/公出守嘗遊梅山山僧因髙築亭名曰適南葢取莊)¶
　(周大鵬圖/南之義也)秋風亭(在觀風亭側宋汪綱記此/亭辛幼安賦辭膾炙人口)冷香亭¶
　(在府㕔左宋時建取曾鞏憶越中/梅詩冷香幽艷為誰開之句而名)吳越兩山亭(在蕭/山縣)¶
　(北幹山巔元至正中縣尹侯本中建以為泄煩宣滯/之所貝瓊記云自天目而來其支别為岸江之山凡)¶
　(屬於吳者飛舞欄楯之外自秦望而來者其支别為/岸海之山凡屬於越者環繞窻户之間而蕭山為瀕)¶
　(江之邑斯亭又據其要/兩山之勝畢效於兹)越王臺(舊在種山東北越王/勾踐登眺之所宋汪)¶
<pb:KR2k0008_WYG_045-14b>¶
　(綱復建在/山之西麓)月臺(在鎮越堂前宋汪綱建王十朋詩明/珠遥吐卧龍頭漸覺清光萬里浮人)¶
　(望使君如望月更/湏如鏡莫如鈎)活水軒(在鏡湖上山陰張徳麟講/學之所本朝宋景濓篆額)¶
　(貝廷臣/作記)¶
闗梁江橋(在府城内西北寰宇記江橋乃宋江/彪所居之地城中諸橋此其大者)靈汜橋¶
　(在府城東二里吳越春秋勾踐領功於靈汜唐/李紳詩靈汜橋邊多感傷水分湖𣲖逹回塘)題扇¶
　橋(在戒珠寺前即/王羲之題扇處)禹㑹橋(在塗/山下)蘭亭橋(在山陰縣西/南晋王羲之)¶
　(修禊處橋下水聲晝夜不絶上有含暉亭宋吳奎詩/秦望竒峯北天章古寺東石橋跨驚瀬雪屋麗層穹)¶
　夢筆橋(在山陰縣治東北相傳梁江淹所居處宋華/鎮詩落波照日情無奈碧草連天恨未消欲)¶
<pb:KR2k0008_WYG_045-15a>¶
　(問夢中傳彩筆柳/絲低拂曲欄橋)通濟橋(跨餘姚江上/元韓性有記)西興渡(在蕭/山縣)¶
　(西一十二里本名西陵五代錢鏐以非吉語改之唐/周匡物詩萬里茫茫天塹遥秦皇底事不安橋錢塘)¶
　(江上無船渡又/阻西陵兩信潮)¶
寺觀能仁寺(在山陰縣治南晋許詢捨/宅為寺五代時錢儀重建)戒珠寺(在府治/東北六)¶
　(里晉王羲之故/宅後建為寺)開元寺(在㑹稽縣治南唐董昌故/宅五代時錢鏐建為寺)雲¶
　門寺(在雲門山晋王獻之居此嘗有五色祥雲詔建/寺號雲門杜甫詩若耶溪雲門寺青鞋布襪從)¶
　(此始今名/廣孝寺)寳相寺(在新昌縣南五里南齊永明中僧/䕶鑿石造彌勒佛身髙百尺因建)¶
　(寺梁劉/勰有記)天衣寺(在法華山梁惠/舉禪師隱此)眞覺寺(在沃洲山即/僧竺法潜支)¶
<pb:KR2k0008_WYG_045-15b>¶
　(道林道塲唐/白居易記)稱心寺(在府城東北四十五/里唐宋之問有詩)覺苑寺(在/蕭)¶
　(山縣治東北唐建中有/大悲閣宋沈遼為記)天章寺(在府城西南三十五/里宋建中有蘭亭曲)¶
　(水羲之/畫像)建初寺(在餘姚/縣治南)等慈寺(在上虞/縣治東)智度寺(在諸/暨縣)¶
　(北二里以上三/寺皆宋時建)實性寺(在嵊縣西舊/名實性院)長春觀(在㑹稽/縣治東)¶
　(陳永定中建/元賜今名)金庭觀(在嵊縣東南七十二里相傳晋/王羲之讀書樓捨為觀唐賜名)¶
　(金庭/洞天)千秋鴻禧觀(在㑹稽縣治東北三里即唐賀知/章宅置為觀名千秋宋改今名為)¶
　(祠官典領之地前有/鑑湖一曲亭懐賀亭)廣福觀(在餘姚/縣東)乾明觀(在諸暨/縣南三)¶
　(十里二觀俱/宋紹興中建)明德觀(在上虞縣東二/里宋嘉定中建)龍瑞宫(在府城/東南二)¶
<pb:KR2k0008_WYG_045-16a>¶
　(十里道家謂黄帝時嘗建候神/館於此有龍瑞壇唐建龍瑞宫)¶
祠廟南鎭廟(在府城南一十三里祀南鎮會稽山之神/周禮職方氏揚州鎭山曰㑹稽自唐至元)¶
　(皆封神以爵號本朝革去封號載/在祀典詳見山東濟南府東嶽廟)禹廟(在㑹稽山禹/陵側越絶書)¶
　(夏少康立祠於禹陵宋紹興間廟前一夕忽光熖閃/爍即其處斸之得古珪璧珮環藏於廟然今所存非)¶
　(其眞矣本朝/祀典有祭)馬臻廟(在府城東南三里祀漢太守馬/臻以其開創鏡湖有功及民)¶
　劉寵廟(在蕭山縣東祀漢郡守/劉寵冇司春秋致祭)曹娥廟(在府城東七/十二里漢元)¶
　(嘉中建邯鄲子作碑文蔡邕題云黄絹㓜婦外孫韲/曰廟側有墓宋治平以來又有孝女朱娥配春秋致)¶
　(祭本朝/因之)旌忠廟(在㑹稽縣治南三里宋髙宗航海越/州守臣李鄴以城降巴拜時有衛士)¶
<pb:KR2k0008_WYG_045-16b>¶
　(唐琦袖石擊巴拜被執巴拜詰之琦曰欲碎爾首死/為趙氏鬼耳又大罵鄴遂遇害後帥傅崧請為立廟)¶
　(賜額/旌忠)愍孝廟(在山陰縣治東祀孝子蔡定宋建炎初/定以父革坐法願以身贖吏持不可乃)¶
　(赴河死父得釋守臣/請為立廟賜額愍孝)王貞婦祠(在嵊縣北三十里清/風嶺貞婦臨海人事)¶
　(見台州府列女下以上二/廟一祠有司俱春秋致祭)忠烈祠(在餘姚縣南泉山/南麓祀本朝贈禮)¶
　(部尚書孫燧嘉志/靖二年建  省)陽明先生祠(在餘姚縣龍泉山祀本/朝新建伯王公守仁嘉)¶
　(靖十四年/建  省志)¶
陵墓夏禹王陵(在㑹稽山禹廟側舊志禹巡狩江南崩/而塟焉宋乾徳中嘗復㑹稽縣五户奉)¶
　(禹陵禁/樵採)宋徽宗陵　髙宗陵　孝宗陵　　光宗陵¶
<pb:KR2k0008_WYG_045-17a>¶
　寜宗陵　理宗陵度宗陵(以上諸陵皆在㑹稽縣東/南寳山初宋紹興初隆祐)¶
　(太后崩朝議以為今陵寢在河南太后山陵宜名&KR1148;/宫後易&KR1148;為攅惟孝宗理宗二陵本朝遣官致祭)¶
　靈文園(在山陰縣境漢文帝母薄太后之父㑹/稽人卒𦵏於此追封靈文侯故置園)越大¶
　夫種墓(在山陰縣治南種山越王勾踐既覇范蠡去/之大夫文種未能去或譖於王乃賜種劍以)¶
　(死塟/於是)嚴光墓(在餘姚縣東/北一十五里)虞翻墓(在蘿壁/山下)謝安墓(在/上)¶
　(虞縣西南/四十里)王羲之墓(在苧蘿山舊志墓碑/孫綽文王獻之書)謝靈運墓¶
　(在府城南/三十五里)賀知章墓(在府城東/南九里)曹娥墓(在曹娥廟側/墓所有翁仲)¶
　(對/峙)魏文靖公墓(在蕭山縣/湘湖山)謝遷墓(在餘姚/縣杏山)王陽明墓¶
<pb:KR2k0008_WYG_045-17b>¶
　　吕孝子墓(在新昌縣杜王/山孝子名升)¶
古蹟越王城(在府城東南一十里越王勾踐棲兵處越/絶曰勾踐小城山陰是也吳越春秋勾踐)¶
　(築城已成恠山自至恠山者瑯琊海中山也一夕/自至故名恠山又蕭山縣西九里亦有越王城)嵊¶
　州城(在嵊縣西南一十五里/唐武徳四年置八年廢)西陵城(在蕭山縣西一/十二里五代梁)¶
　(乾化初吳越王築宋王/安國有送客至西陵詩)禹穴(在㑹稽山史記太史公/上㑹稽探禹穴按舊經)¶
　(穴在龍瑞宫側宋呂祖謙云大石中斷成罅殊不古/殆非司馬子長所探也王十朋詩好古貪竒司馬遷)¶
　(胸中史記越山川如今禹穴/無尋處洞鎻陽明石一拳)窆石(在禹陵舊經云禹/塟㑹稽山取此石)¶
　(為窆上有古𨽻不可讀今以亭覆之宋魏了翁詩禹/穴元從一罅通禹陵元在亂山中飲泉窆石皆如此)¶
<pb:KR2k0008_WYG_045-18a>¶
　(誤却東遊/太史公)梅梁(在禹廟梁時修廟忽風雨飄一梁至/乃梅梁也又按四明圖經鄞縣大梅)¶
　(山頂有梅木伐為㑹稽禹廟之梁張僧繇畫龍於其/上夜或風雨飛入鏡湖與龍闘後人見梁上水淋漓)¶
　(始駭異之以鐡索鎻于柱然今所/存乃他木猶絆以鐡索存故事耳)雷門(即今府城五/雲門漢書王)¶
　(尊傳毋持布鼔過雷門㑹稽志雷門上有大鼓圍二/丈八尺聲聞洛陽晉孫恩亂軍人砍破有雙鶴飛出)¶
　(後不/鳴)梅市(在府城西三十里/相傳以梅福得名)陳囂宅(在㑹稽縣治東/二里漢陳囂與)¶
　(紀伯為鄰伯修藩籬侵其地囂不爭復益地與之伯/慙還所侵乃為大路後人刻石號曰義里俗稱長簷)¶
　(街/)孟嘗宅(在上虞縣西南漢合浦太守孟嘗所居今/縣東一里有孟宅橋宋華鎭詩溪上還珠)¶
　(太守家小橋斜跨碧流沙春風/不共門墻改長與寒泉起浪花)王右軍宅(在山陰縣/治東北六)¶
<pb:KR2k0008_WYG_045-18b>¶
　(里後為/戒珠寺)西園(在府治西宋郡守蔣堂置中有曲水閣/流觴亭荗林亭後人又作望湖樓飛葢)¶
　(堂漾月堂王公池流盃巖右軍祠脩竹塢/敷榮門清貞軒蕙風閣列翠亭華星亭)小隱園(在/府)¶
　(城西南鏡湖中四面皆水舊名侯山宋守楊紘始與/賔從遊而名之中有勝奕忘歸翠麓三亭及擷芳徑)¶
　(捫蘿磴百花頂山之外有鑑中倒/影二亭刻石記之歲乆淪於湖矣)白塔(在府城東四/十五里俗號)¶
　(八仙塚魏嵇康過越宿傳舍遇古伶官之/魄得廣陵散曲終自指其塟處穴今猶存)筆倉(在五/雲山)¶
　(顯聖寺後晉王獻之/筆倉今一眢井耳)鳯凰窠(在寳山東七里巨石有/竅相傳鳯生雛於此今)¶
　(山下有上下/鳯凰二村)琵琶圻(在上虞縣西南四十五里水經/圻有古塚墮水甓上有隱起字)¶
　(云筮吉龜凶八百年落江中宋/謝靈運取甓詣京咸傳觀焉)尚書塢(在府城東南/三十三里齊)¶
<pb:KR2k0008_WYG_045-19a>¶
　(孔稚圭之山園/今園廢塢存)石室(在上虞縣南五里室廣數丈髙/丈餘相傳葛稚川石室又縣西)¶
　(南八里有石窟五/俗云葛仙翁藥臼)¶
名宦漢第五倫(㑹稽太守躬自斬芻養馬妻執㸑受俸/止留一月糧餘以與貧民後召赴闕老)¶
　(少攀車叩馬相呼/相隨日行數里)張覇(㑹稽太守郡中習經以千/數道路但聞誦聲不絶)馬¶
　臻(㑹稽太守始開鏡湖周廽二百里溉/田九千餘頃至今會稽立廟祀之)劉寵(㑹稽太/守郡中)¶
　(大化徵為將作大匠山陰縣有五六老叟自若耶山/谷間出人賫百錢以送寵且曰自明府至狗不夜吠)¶
　(民不見吏寵勞之/為人選一錢受之)度尚(上虞長為政嚴明發姦/擿伏吏人謂之神明)三國¶
　顧雍(吳上虞令有治迹孫權領㑹稽太守不之郡以/雍行太守事討除冦賊郡界寜靜吏民歸服)¶
<pb:KR2k0008_WYG_045-19b>¶
陸凱(吳永興諸暨長/所在有政績)晉江統(山陰令有善政嘗作徙/戎論數千言乞杜其萌)¶
　(時不/能用)紀瞻(會稽内史時有詐稱大將軍府符收諸暨/令者瞻執使者訊之果伏詐人稱其明)¶
　諸葛恢(會稽太守太興初以政/績第一増秩中二千石)顔含(上虞令簡而有/威明而能斷)¶
　南北朝顧凱之(宋山陰令能御繁以約縣用無事盡/日垂簾門階閑寂自宋世為山陰者)¶
　(莫能/尚)卞延之(宋上虞令有剛氣會稽太守孟顗以令/長裁之延之脱幘投地曰我所以屈卿)¶
　(者正為此幘耳今/已投之拂衣而去)羊𤣥保(宋會稽太守廉素寡欲為/政雖無殊績而去後常見)¶
　(思/)江秉之(宋山陰令民户三萬政事繁擾秉之/御繁以簡常得無事以善政著名)劉𤣥¶
　明(宋山陰令有吏能/政為當時第一)沈瑀(宋餘姚令縣大姓虞氏千/萬家請謁如市前後令長)¶
<pb:KR2k0008_WYG_045-20a>¶
　(莫能絶自瑀到非訟訴無/所通以法繩之權右屏跡)傅琰(宋山陰令嘗有二野/父爭雞琰問何以飼)¶
　(雞一人云豆一人云粟破雞/得粟罪言豆者其明斷類此)沈憲(南齊山陰令治聲/大振孔稚圭曰沈)¶
　(令斷事皆/有天才)丘仲孚(南齊山隂令居職甚有聲稱百姓/謡曰二傅沈劉不如一丘葢前傳)¶
　(琰父子沈憲劉𤣥明相繼宰山/隂並有政績而仲孚皆過之)陸慧(南齊會稽内史/清介正立不雜)¶
　(交遊同郡張緒稱/之曰江東裴樂也)江革(梁行會稽府事人安吏畏百/城震恐革素清貧及歸至西)¶
　(陵取石十餘/片以鎭舸櫓)唐姚崇(越州刺史人/徳其惠政)楊於陵(浙東觀察/使越人饑)¶
　(請出米三十/萬石以贍貧)李俊(開元中為會稽令増修防海塘百/餘里以畜水溉田後觀察使皇甫)¶
　(温縣令李左/次又増修之)皇甫政(貞元初為浙東觀察使置/越王山堰以畜洩水利)孟簡¶
<pb:KR2k0008_WYG_045-20b>¶
　(元和中為浙東觀察使於山隂縣北開新河又/於縣西北開運道塘其後陸亘又置新逕斗門)元稹¶
　(浙東觀察使所辟/幕職特稱妙選)薛戎(浙東觀察使先是州觸酒禁/者罪死橘未貢先鬻者死戎)¶
　(弛其禁/民懐之)金堯恭(寳厯中為上虞令於縣西北置/任嶼湖及黎湖溉田二百餘頃)王式¶
　(浙東觀察使時裘甫亂越州/式討擒之甚有威畧惠政)宋杜守一(蕭山令先是/縣有虎守一)¶
　(為政二年虎負/子渡浙江而去)蔣堂(知越州鏡湖溉田八百頃食利/者萬家多為豪右所據堂奏復)¶
　(之/)任布(知宿州冦凖曰越州有職分田嵗入且厚非/亷士莫可予乃徙布越州至郡以純約自守)¶
　范仲淹(知越州有惠政嘗作清白堂記以/見意後去越州人為立祠祀之)曾公亮(知/會)¶
　(稽縣民田鏡湖旁每患潮溢公亮/立斗門泄水曹娥江民受其利)郭源明(知蕭山縣/寘宿豪於)¶
<pb:KR2k0008_WYG_045-21a>¶
　(法嫁孤女以禮州守刁景純/聞之曰郭蕭山厭民望矣)曾鞏(嘉祐中通判越州/嵗饑度常平不足)¶
　(贍諷富人自實粟視常平價稍増以予/民民得從便受粟不出田里而食有餘)王存(慶厯中/知上虞)¶
　(縣豪姓殺人乆莫敢問存至按以州吏/受財豪賂他官變其獄存反為罷去)張友直(仁宗/時知)¶
　(越州州民每春歛財大集僧道士女謂之祭/天友直下令禁絶取所歛財建學以延諸生)趙抃(知/越)¶
　(州吳越大饑疫抃救荒有方療病埋死/而生者以全下令修城使得食其力)程師孟(知越/州為)¶
　(政簡而嚴罪非死者不以屬吏發隱/摘伏如神所部肅然越人為立生祠)游酢(蕭山縣尉/嘗受學二)¶
　(程以文行知名近臣/薦其賢召為太學錄)楊時(知蕭山縣有惠/政民思之不忘)陳瓘(僉書/越州)¶
　(判官守蔡卞察其賢毎事加禮而瓘/則知其心術常欲遠之屢引疾求歸)鄭穆(元豐中知/越州先是)¶
<pb:KR2k0008_WYG_045-21b>¶
　(鑑湖旱乾民因田其中延袤百里官籍而税之/既而連年水溢民逋官租積萬緡穆奏免之)張詵¶
　(通判越州民患苦衙前役詵科别人户籍/其當役者以差入錢為僱人充皆以為便)劉韐(知越/州鑑)¶
　(湖為民侵耕官因收其租嵗二萬斛後租太重而/督索嚴多逃去勒隣伍取償民告病韐奏蠲之)翟¶
　汝文(知越州奏減本州和預買絹三等以下减半四/等以下權罷及身丁錢鹽只令納見直民甚徳)¶
　(之/)綦崇禮(知紹興府劉豫導金人入侵揚楚震擾崇/禮繕城屬兵簡舟艦以扼海道疚心夙夜)¶
　(殆廢/食寢)張守(髙宗時知紹興府會朝廷遣三使者括諸/路財賦所至以鞭撻立威守求入覲為上)¶
　(言之詔追/還三使)熊克(紹興中知諸暨縣越帥課賦頗急諸/邑率督趣以應克曰寜吾獲罪不忍)¶
　(困吾民部使芮輝謂克曰曩知子文/墨而已今乃見古循吏為表薦之)王十朋(紹興府/簽判既)¶
<pb:KR2k0008_WYG_045-22a>¶
　(至或以書生易之十朋裁決如神吏姦不行時以/四科求士帥王師心謂十朋身兼四者獨以應詔)吳¶
　芾(知紹興府會稽賦重而折色尤甚芾以攅宫在奏/免支移折變鑑湖乆廢會歳大饑出常平米募饑)¶
　(民浚/治之)趙鼎(知紹興府事恤吏愛/民不以故相自奉)葉顒(紹興中知上虞/縣値歳饑白部)¶
　(使者請發常平粟不報顒即發廪賑之新帥令諸邑/預納夏租顒以往嵗無秋乞少緩其期帥怒及麥熟)¶
　(顒約民相率輸/租反為諸邑最)汪綱(知紹興府究心便民百廢俱興/時稱循吏及卒越人聞之多堕)¶
　(淚/)王信(知紹興府奏免逋官錢築漁浦隄禁民不舉/子買學田立義塚山陰境有□□湖四環皆)¶
　(田歲告潦信創斗門築埧化匯浸為/上腴民繪像以祠更其名曰王公湖)楊簡(乾道中紹/興司理犴)¶
　(獄必親臨端黙以聽使自吐露公平無陂/惟理之從常平使者朱熹薦之改知嵊縣)葛邲(以觀/文殿)¶
<pb:KR2k0008_WYG_045-22b>¶
　(大學士判紹興府簡稽期會錢糓刑獄必親或問/大臣均佚有禮邲曰崇大體而簡細務吾不為也)沈¶
　作賔(通判紹興府帥守丘崈遇僚吏剛嚴/作賔從容禆賛每濟以寛後知府事)黄震(通判/紹興)¶
　(府後又提舉浙東常平居官恒末明視/事事至立決能鎮安饑民折盜賊萌芽)吳潛(知紹興/府兼浙)¶
　(東安撫使有政績/召同知樞宻院事)常㮊(浙東安撫使值水災捐萬楮/以賑之又以諸暨被水尤甚)¶
　(給二萬楮付縣折運民食不至乏絶民各祀於家會/稽山隂死者暴露與貧無以為殮者造棺以給之)¶
　元台哈巴哈(至元初為紹興路總管革吏弊除没官/牛租行鄉飲酒禮敎民興譲越俗大化)宋¶
　文瓉(紹興路縂管恩威並施事無不/理及去任越人為立去思碑)黄溍(諸暨州判/官廵海官)¶
　(舸例以三載一新費出於官而責足於民有餘則縂/其事者私焉溍撙節浮蠧以餘錢還民驩呼而去)¶
<pb:KR2k0008_WYG_045-23a>¶
　陳思濟(同知紹興路縂管府事承檄讞獄桐廬有囚/嬴瘠將死縱遣還家候期來決囚拜請曰聞)¶
　(公名乆矣若不早决恐終/不可保為聞其案而釋之)貢師泰(泰定中紹興路推/官邵有疑獄悉為)¶
　(詳讞剖决民自以不/寃治行為諸郡第一)宇文公諒(至順中為餘姚州同/知夏不雨禱輙應民)¶
　(頌為别駕雨嘗攝會稽/縣申明寃滯所活者衆)穆爾古蘓(元末紹興路録事/司逹嚕噶齊尋遷)¶
　(行臺鎮撫治紹興時盗起浙東西郡縣多殘/破獨紹興有保障境内晏然民愛之如父母)本朝張¶
　熈(洪武初紹興知府為政平易百姓宜之時府治公/宇及什器不可缺者皆熈所創置人咸稱其恪勤)¶
　(公/務)唐鐸(洪武初紹興知府御下以誠人不能欺時徵/賦有非土産者鐸竟奏罷之餘姚上虞二縣)¶
　(爭夏葢湖水利經嵗不决/鐸斷以至公民皆感悦)李慶(洪武間紹興知府器/量宏遠威信兼濟庭)¶
<pb:KR2k0008_WYG_045-23b>¶
　(無滯獄吏民畏而懐之時照磨侯龠守/職清貧每分俸資給幕僚皆知所自勵)戴鵬(洪武初/會稽知)¶
　(縣器度宏深清慎自守時軍駐四明鵬往供餽餉期/限嚴急率民歩行日晡饑甚從者進餅却不受掬道)¶
　(旁水飲之職滿民不忍/其去脱履以為遺跡)王宗仁(洪武初會稽知縣蒞/政亷能吏畏民懐滿)¶
　(去父老擁馬/幾不得行)崔東(洪武初山陰知縣賦均訟/簡有治聲民至今思之)王谷器¶
　(洪武間蕭山知縣蒞政明敏長/於治才果決如流事無壅滯)賈驥(洪武間新昌知/縣廉謹自守九)¶
　(載滿去民擁道/涕泣挽留不已)彭誼(天順初左調紹興知府民告饑/不待請而發倉賑之明年秋民)¶
　(爭委輸嘗均官糧築白馬閘志/以障鹵水郡人永頼之  省)劉希賢(𢎞治中由吏員/授餘姚主簿性)¶
　(狷介不以家累自隨遇事顧義可否不拘/勢俯仰卒於官縣為殮其䘮歸之  省志)¶
<pb:KR2k0008_WYG_045-24a>¶
流寓孫統(晉太原人與弟綽及從弟盛避亂過江家於/會稽統善屬文歴官餘姚令弟綽亦善屬文)¶
　(嘗著天台賦友人范榮期云卿試擲地當作金聲/累遷散騎常侍領著作郎子騰亦博學位至廷尉)謝¶
　安(陽夏人少有重名寓居會稽雖放情丘壑而有公/輔之望晉太元中録尚書事進拜太傅卒謚文靖)¶
　(弟萬工言論善屬文累官豫州刺史萬子韶少有/名時謝氏尤彦秀者稱封胡羯末皆其小字也)謝¶
　石(安弟仕晉為將軍征討大都督與兄子𤣥琰破符/堅時童謡云誰謂爾堅石打碎後遷尚書令封南)¶
　(康郡/公)王羲之(琅琊臨沂人寓居會稽司徒導之從子/父曠淮南太守羲之㓜訥於言及長辯)¶
　(贍善書為古今之冠仕至右軍將軍會稽内史/子七人其知名者𤣥之凝之徽之操之獻之也)戴逵¶
　(晉譙國人居剡縣性髙潔常以琴書自娛太宰武陵/王晞聞其能琴遣人召之逵對使者破琴曰不能為)¶
<pb:KR2k0008_WYG_045-24b>¶
　(王門伶人太康中累徵不至子顒亦隱居/不仕有髙名嘗述莊周大㫖著通選論)孔淳之(本/魯)¶
　(人居會稽剡縣性好山水每有所㳺或旬日㤀歸會/稽太守苦要之不能致使謂曰茍不入吾郡何為入)¶
　(吾郭淳之笑曰潛逰者不識其水巢棲者非辨/其林終不肯徃宋元嘉初徵為散騎常侍不就)程迥¶
　(寧陵人靖康之亂徙紹興之餘姚隆典初第進士官/至上饒令迥嘗授經學於嘉興聞人茂徳嚴陵喻樗)¶
　(所著冇古易章句易傳外編春秋傳顯微例日論語/傳孟子章句文史評等書子絢仕為巴陵尉孫仲熊)¶
　(亦有/名)韓肖胄(相州人琦曾孫徽宗時賜同上舍出身/建炎初為工部侍郎條奏戰守計千餘)¶
　(言累遷簽書樞宻院事後以資政殿學士知紹興府/尋奉祠與其弟膺胄寓居於越事母以孝聞卒謚元)¶
　(穆/)邵伯正(先世汴人宋南渡居楊之髙郵洪武初徙/嵊縣伯正由鄉舉為南京户部員外尋謝)¶
<pb:KR2k0008_WYG_045-25a>¶
　(事歸杜門好書敦族明志/宗剡俗為之歸厚  省)¶
人物漢鄭吉(會稽人以卒伍從軍數出西域習外國事/宣帝時攻破車師降日逐威振西域累官)¶
　(衛司馬為西域都/䕶以功封安逺侯)嚴光(餘姚人少冇髙名與光武同/學及帝即位披羊裘釣澤中)¶
　(聘至除諌議大夫不/屈去耕於富春山)鍾離意(山隂人舉孝亷累官至/尚書交阯太守張恢坐)¶
　(贓籍其資物詔賜羣臣意得珠璣悉以委地明帝問/故曰贓穢之寶誠不敢拜帝嘆曰清乎尚書之言乃)¶
　(更賜以/庫錢)王充(上虞人師事班彪好博覽而不守章句/家貧無書嘗㳺洛陽書肆閱所賣書一)¶
　(見輙能記憶肅宗時詔公車徵/病不行嘗著論衡及飬性書)黄昌(餘姚人居近學/宫遂就經學又)¶
　(曉習文法拜宛令能發奸伏皆稱神明遷蜀郡太守/斷理七百餘訟莫不得所宻捕盗帥使條諸縣强暴)¶
<pb:KR2k0008_WYG_045-25b>¶
　(之人姓名居處掩討無有遺/脱宿惡大奸皆奔走他境)鄭𢎞(山陰人舉孝亷累/遷淮隂守春出行)¶
　(早有鹿方道夾轂而行主簿賀曰三公車/轓畫鹿明府必為宰相元和初拜太尉)孟嘗(上虞/人少)¶
　(修操行仕為郡功曹辨孝婦之寃後遷合/浦太守去珠復還興利革弊人稱神明)朱儁(上虞/人好)¶
　(義輕財鄉閭敬之累官諫議大夫黄巾起拜為左中/郎將與皇甫嵩討平之以功封西鄉侯後拜河南尹)¶
　(董卓議徙都長安儁輙止之卓/惡其異己儁懼棄官奔荆州)趙曄(山隂人詣杜撫/授韓詩究竟其)¶
　(術舉有道嘗著吳越春秋詩説歴神/淵蔡邕見之嘆息以為長於論衡)魏朗(上虞人詣/太學授五)¶
　(經初辟司徒府遷彭城令後為九真都尉奬勵吏兵/破賊斬首二千級桓帝美其功拜議郎頃遷尚書陳)¶
　(便宜冇補益後/以黨被徵自殺)三國虞翻(餘姚人少好學有髙氣魏/曹操辟不就吳孫權用為)¶
<pb:KR2k0008_WYG_045-26a>¶
　(騎都尉嘗以所著易示孔融融曰聞延陵之理樂覩/吾子之治易及知東南之美者非特竹箭也孫潭清)¶
　(慎冇儉操後仕/晉官至侍中)賀齊(會稽人少為郡吏守剡縣長擊/破山越後守太末長誅惡飬善)¶
　(期月盡平累官威武中郎將又從孫權征合肥與陸/遜討平鄱陽賊魏使曹休來伐齊徃新市為拒休憚)¶
　(之遂引還/領徐州牧)鍾離牧(會稽永興人躬自墾田種稻臨熟/縣民冇識認者牧遂以稻與縣人)¶
　(仕吳遷中書令嘗為南海太守操/行清純冇古人風及卒家無餘財)駱統(會稽人父俊/有文武才統)¶
　(年二十試為烏程相孫權召為功曹後為濡須督數/陳便宜前後書數十上所言皆善官至建忠將軍)¶
　呉範(上虞人治歴數知風氣孫權起於東南範委身/服事每災祥輙推數言狀其術多效初權為將)¶
　(軍時範嘗曰江南有王氣亥子之間冇大福慶權曰/若終如言以君為侯後論功行封以範為都亭侯)¶
<pb:KR2k0008_WYG_045-26b>¶
　夏方(會稽永興人家遭癘疫死者十三人方年十四/躬自負土十冇七載葬送得畢因廬於墓吳時)¶
　(拜仁義都尉累/遷五官中郎將)賀邵(會稽人孫皓時遷中書令領太/子太傅皓兇暴驕矜政事日弊)¶
　(邵上疏切諫皓深恨之邵奉公貞正為/親近所憚乃共譖邵被詰責竟遇害)晉嵇康(其先/上虞)¶
　(人康美詞氣有風儀性絶巧而好鍜恬静寡欲與阮/籍等為竹林之逰世號竹林七賢仕至中散大夫)¶
　夏統(會稽永興人隱身不仕母病篤詣洛市藥遇賈/充與語其應如響因問會稽風俗統曰其人循)¶
　(循猶有大禹之遺風太伯之義讓嚴遵/之抗志黄公之髙節勸之仕俛而不答)賀循(會稽山/隂人操)¶
　(尚清厲建武初拜太常朝廷疑滯皆諮之元/帝渡江宗廟制度皆循所定為當時儒宗)虞&KR1294;(㑹/稽)¶
　(人冇素行累官光禄大夫王𨗳常謂&KR1294;曰孔愉有公/才而無公望丁潭冇公望而無公才兼之者其在卿)¶
<pb:KR2k0008_WYG_045-27a>¶
　(乎官未達而/卒時人惜之)丁潭(會稽人雅冇時望與同郡孔愉張/茂齊名潭字世康愉字敬康茂字)¶
　(偉康時人號/曰會稽三康)虞預(餘姚人兄喜博學好古仕為散騎/常侍著書數十萬言預少好學冇)¶
　(文章庾亮等薦其才行太興中遷秘書丞著/作郎著晉書四十餘卷會稽典録二十篇)孔愉(會/稽)¶
　(人從父奕明察過人仕為全椒令愉㓜孤飬祖母以/孝聞後隱新安山中以稼穡讀書為務建興初始出)¶
　(應召以功封餘不亭侯遷侍中太常蘇峻反愉朝服/守宗廟卒年七十五諡曰貞從弟羣志尚不覊官至)¶
　(中丞從子坦有/雅望官至侍中)謝𤣥(會稽人安姪與從兄朗俱為安/所器重𤣥監江北諸軍破苻堅)¶
　(於淝水以勲封康樂縣公從弟琰為輔國將軍從𤣥/䧟陣以勲封望蔡公琰子混風華為江左第一歷尚)¶
　(書左/僕射)王徽之(羲之子家於會稽性卓犖風流冠於一/時嘗雪夜泛舟剡溪訪戴逵性愛竹嘗)¶
<pb:KR2k0008_WYG_045-27b>¶
　(寄居空宅中使令種竹曰何可/一日無此君官至黄門侍郎)王獻之(徽之弟髙邁/不覊雖閒居)¶
　(終日容止不怠㓜時學書父羲之從後掣其筆不/得嘆曰此兒後當復冇大名太元中為中書令)南¶
　北朝孔靖(愉孫宋初從平闗洛以為尚書令辭乃拜/侍中解事東歸武帝餞之戲馬臺百僚咸)¶
　(賦詩以述其美子/靈運位著作郎)賈恩(諸暨人少有至行母亡未𦵏/為隣火所逼恩捄棺燒死宋)¶
　(元嘉中贈天水/郡顯親左尉)孔覬(山隂人從祖琳之善草𨽻仕宋/累官御史中丞覬孝建中為長)¶
　(史不媚權倖醉日居多而明曉政事醒時判決無壅/弟道存從弟道徽請假東還輜重四十餘船皆綿絹)¶
　(紙席覬曰汝軰忝預/士流何至作賈豎耶)謝方明(本陽夏人父沖家於會/稽劉穆之嘗曰謝方明)¶
　(可謂名家駒仕宋為㑹稽太守除比伍之坐判久繋/之獄東土稱之子恵連十嵗能屬文族兄靈運嘉賞)¶
<pb:KR2k0008_WYG_045-28a>¶
　(之/)謝靈運(𤣥之孫家於上虞少好學博覽羣籍文章/為江左第一仕宋為永嘉太守襲祖父封)¶
　(爵故世稱謝康樂孫超宗好學有文辭嘗作殷淑儀/誄孝武帝嗟賞曰超宗殊有鳳毛仕為義興太守)¶
　虞愿(餘姚人宋明帝時為晉安太守郡有越王石常/隱雲霧中惟清亷太守乃見愿徃觀清徹無所)¶
　(蔽郡産蚺蛇膽可為藥冇遺愿蛇/者愿放之蛇歸者再仁心所致也)虞悰(會稽人祖嘯/父晉左户尚)¶
　(書悰仕南齊為太子中庶子累遷豫章内史武帝以/悰布衣之舊嘗從容謂曰我當令卿復祖業轉侍中)¶
　(遷祠部/尚書)孔稚珪(山隂人仕南齊累遷都官尚書珪風韻/清疎好文詠飲酒七八斗門庭内草萊)¶
　(不剪中有蛙鳴嘗笑謂客/曰我以此當兩部鼔吹)孔琇之(靖孫有吏能仕南/齊為吳令後遷廷)¶
　(尉卿出為臨海太守在任清約隆昌中累遷江夏内/史曾孫奐為晉陵太守清白自守所得俸秩隨即分)¶
<pb:KR2k0008_WYG_045-28b>¶
　(贍孤寡郡中/號曰神君)虞荔(餘姚人年九嵗陸倕問五經事荔/對無遺失及長善屬文梁武帝置)¶
　(士林館命為學士弟寄少聰敏及長志於棲遁嘗作/瑞雨頌武帝見之謂荔曰此頌典裁清拔卿之士龍)¶
　(也/)孔休源(山隂人晉尚書沖之八世孫舉秀才為太/學博士梁大通中行荆徐州事晝決詞訟)¶
　(夜覽墳籍聚/書盈七千卷)賀瑒(循𤣥孫梁天監初為太常丞召見/説禮義武帝異之初開五館以瑒)¶
　(兼五經博士時方創定禮樂瑒所建議多見施行二/子革季弟子琛並傳瑒業琛有學業仕梁累官尚書)¶
　(左/丞)王琳(會稽人體貌閒雅雖無學業而强記内敏仕/梁累官湘州刺史輕財愛士得將卒心討破)¶
　(侯景與杜龕功俱第一/後授都督廣州刺史)賀徳基(梁會稽人世傳禮學/少逰學都下積年不)¶
　(歸衣資罄乏嘗於白寺前逢一婦人脱白綸巾以贈/曰君方為重器不久貧寒徳基後位至尚書弟徳仁)¶
<pb:KR2k0008_WYG_045-29a>¶
　(以文辭稱人為語曰學行可師賀德基文質彬彬賀/徳仁兄弟八人時比漢荀氏太守王伯政改所居里)¶
　(為髙陽里唐/初仕為祭酒)隋虞綽(餘姚人姿儀甚偉博學有俊才/尤工草𨽻陳傳繹見其詞賦嘆)¶
　(曰虞郎之文無以尚也隋大業初為秘書學/士與虞世南等撰長洲玊鏡等書十餘部)唐虞世¶
　南(荔子少與兄世基同受學顧野王貞觀中為𢎞文/館學士太宗每稱其五絶一徳行二忠直三博學)¶
　(四文詞/五書翰)孔若思(山隂人唐初擢明經歷庫部郎中嘗/曰仕官至郎中足矣座右置止水一)¶
　(石明自足意後遷禮部侍郎弟仲思遷給事中三/任並與兄同府時人榮之若思子至歴著作郎)賀¶
　知章(越州永興人為秘書監開元中遷禮部侍郎兼/集賢學士晚年號四明狂客天寶初乞歸田里)¶
　(為道士詔賜鏡湖剡川一曲時同郡山隂/嚴維仕為秘書郎與知章俱以文章揚名)康子元(越/州)¶
<pb:KR2k0008_WYG_045-29b>¶
　(人開元初詔張説舉治易老莊者集賢學士侯行果/薦子元於説説以聞得侍讀𤣥宗將之太山説引子)¶
　(元裁封禪儀官至/宗正卿以疾致仕)徐浩(㑹稽人擢明經有文辭仕為/集賢校理肅宗立授中書舍)¶
　(人四方詔令多出浩手累官吏部侍郎徳宗時進會/稽郡公始浩父嶠之善書以法授浩益工尤工草𨽻)¶
　五代鮑君福(餘姚人性淳厚有膽氣能馬上舞雙劒/五代梁時從錢鏐征伐有功奏授衢州)¶
　(刺史累遷浙西行軍司馬保順軍節/度使檢校太尉兼侍中卒謚忠壯)吳程(山隂人父/蛻唐大順)¶
　(中進士累官右拾遺程起家校書郎吳越王承制授/金部郎中提舉諸司公事文穆王時奏授職方郎中)¶
　(知睦州拜丞相後為威/武軍節度使卒諡忠烈)宋杜衍(山隂人厲操篤學擢/進士甲科歴州縣皆)¶
　(有政迹慶厯中為相與富弼韓琦范仲淹同革弊事/衍性清介為相百日而罷後以太子少師致仕封祁)¶
<pb:KR2k0008_WYG_045-30a>¶
　(國公卒/諡正獻)孫沔(會稽人跌蕩自放而材猛過人舉進士/累官樞宻副使仁宗追冊張貴妃為温)¶
　(成皇后沔不肯讀冊/遂求罷職卒諡威敏)顧臨(㑹稽人通經學長於訓故/皇祐中舉説書科為國子)¶
　(直講元祐初拜天章閣待制河北都轉運使後歴刑/兵吏三部侍郎兼翰林學士紹聖中以龍圖學士知)¶
　(定州終/知歙州)齊廓(㑹稽人舉進士累官江西淮南轉運使/初同時奉使者競為苛刻邀聲名獨廓)¶
　(奉法如平時終秘書監弟唐學識該博嘗舉制科/仁宗時為職方員外郎所著冇學苑精英少微集)陸¶
　佃(山隂人居貧苦學映月光讀書擢進士嘗受經王/安石而不以新法為是累官鄆州教授歷知數州)¶
　(徽宗時為尚書右丞所著有埤雅/春秋後傳禮象等書二百餘卷)石公弼(新昌人登/進士累官)¶
　(左司諌大觀初為御史中丞劾蔡京章數十上京罷/官至述古殿直學士弟公揆為髙宗朝御史論秦檜)¶
<pb:KR2k0008_WYG_045-30b>¶
　(亦章十餘上/並以剛直名)黄汝楫(諸暨人家頗富宣和中方臘犯/境汝楫以財物二萬緡贖賊所)¶
　(掠士女千人夜夢神告曰上帝以汝活人多/賜五子科第其後子□閣閚聞闓皆登科)陳槖(餘/姚)¶
　(人登政和上舍第歷新昌令知台州冇古循吏風累/遷權刑部侍郎時秦檜主和議槖言不可檜憾之後)¶
　(知廣州民夷悦服改婺州致仕槖博學剛介不事産/業既謝事歸僑寓僧寺王十朋論近世㑹稽人物謂)¶
　(杜祁公之後/有陳徳應云)胡沂(餘姚人父宗伋號淳儒沂頴異六/嵗誦五經皆畢紹興初進士陸沉)¶
　(州縣三十載孝宗時為吏部侍郎進禮部尚書/兼領詹事沂資性恬退無所依附卒謚獻肅)陳過¶
　庭(山隂人舉進士累官御史中丞兼侍讀欽宗時為/尚書右丞議遣大臣割兩河地與金耿南仲辭過)¶
　(庭願效死及汴京陷金人拘之/軍中後卒於燕建炎中諡忠肅)蔡定(山隂人父革傭/書以生資定使)¶
<pb:KR2k0008_WYG_045-31a>¶
　(學革坐法被繫時年七十餘法當免繫鞠胥持不可/定詣府請代弗許定知父終不可贖也仰天呼曰父)¶
　(老而刑定生何益自赴河而死府帥聞之驚曰/真孝立命出革厚為定其棺斂事而撫周其家)李光¶
　(上虞人崇寧中進士師事劉安世欽宗時權右司諫/髙宗時為吏部尚書叅知政事力詆秦檜誤國謫瓊)¶
　(州安置子孟傳累官太府丞終直寳謨閣所/著冇磐溪宏辭藁左氏説雜志九十餘卷)王佐(山/隂)¶
　(人紹興十八年與朱熹同榜/進士第一累官至户部尚書)陸游(佃孫早有文名為/秦檜所嫉檜死始)¶
　(為寧徳主簿孝宗時擢編修官後知夔嚴二府皆有/令聞以寶章閣待制致仕㳺才氣超逸朱熹言其能)¶
　(太髙迹太近恐不/得全其晚節云)俞宗亨(山隂人知漳州罷溪港津/渡之𣙜減去經總制錢苛)¶
　(取者著述有山林思古録羣/經咸發等書共四十餘卷)石&KR1488;(新昌人與朱熹為/友號克齋冇大學)¶
<pb:KR2k0008_WYG_045-31b>¶
　(中庸輯/畧行世)詹騤(㑹稽人淳熙二年進士第一/累官至侍從冇文聲治政)黄度(新昌/人隆)¶
　(興進士除監察御史光宗不過重華宫度累疏諌之/及論韓侂冑之奸寧宗時累官煥章閣學士知隆興)¶
　(府度嘗知建安救荒有法活民百萬為立/尘祠所著有詩書問禮説及史通諸集)楊次山(上/虞)¶
　(人少好學能文補右學生以恭聖仁烈太后兄霑恩/累封至㑹稽郡王能避權勢時論賢之子谷封新安)¶
　(郡王石封永寧郡王谷之子蕃孫節/度使蕃孫子鎮尚理宗女周漢公主)劉漢弼(上虞人/嘉定中)¶
　(進士知嘉興府累官侍御史兼侍講以戸部侍郎致/仕漢弼學明義利之辨為正字時應詔言事極論致)¶
　(災弭災之道其他建/明甚多卒諡曰忠)唐震(㑹稽人少居郷介然不茍/交有言其過者輙喜登第)¶
　(為小官所至以公亷稱咸淳中通判臨安府歷知信/饒州元兵畧饒震城守通判萬道同風震降震呪之)¶
<pb:KR2k0008_WYG_045-32a>¶
　(曰我忍偷生負國/邪城破不屈而死)孫子秀(餘姚人紹定中進士性沉/毅遇事敢為嘗知衢州冇)¶
　(善政奏立孔氏家廟如闕里累官浙西/提刑周行郡縣獄為之清遷太常少卿)王爚(新昌人/嘉定中)¶
　(進士累官左丞相兼樞宻使徳祐初進平章軍國重/事辭不許以言者罷平章授觀文殿學士充醴泉觀)¶
　(使㷍為人清脩剛勁以元老入相值國勢危亡/之際天下所屬望也卒與陳宜中不協而去)元韓¶
　性(紹興人宋相琦八世孫天資警敏讀書日記萬言/及長博綜羣籍為文自成一家四方學者多受業)¶
　(其門隱居不仕而卒謚莊節先生所/著冇禮記説詩音釋書辯疑及文集)石永夀(新昌人/性淳厚)¶
　(事親至孝元末兵亂其父謙孫年老被執兵欲殺之/永夀亟抱父請代兵遂殺永夀其父獲免鄉人哀之)¶
　陸思孝(山隂人性至孝母老病痢醫禱久不效思孝/方欲刲股肉為糜以進忽夢寐間忧若冇神)¶
<pb:KR2k0008_WYG_045-32b>¶
　(人者授以藥劑思孝得而/異之即以奉母其疾遂愈)石明三(餘姚人家貧喪父/獨與母居一日以)¶
　(事出母為虎害明三歸慟哭持斧求虎殺之凡殺五/虎明三亦死僵立不仆張目如生所執斧牢不可拔)¶
　王艮(諸暨人尚氣節讀書務明理以致用初為建徳/縣尹以亷能稱累官淮東道宣尉副使政績甚)¶
　(著/)楊維禎(諸暨人舉進士博學長於詞賦仕至江西/儒學提舉元亡遂不仕寓居松江冇鐵崖)¶
　(等文集/行世)本朝趙謙(餘姚人博覧古書尤精字學所著/冇六書本義及聲音文字通行世)¶
　唐肅(山隂人洪武初為翰林應奉文字號丹崖博/學善詞翰與姑蘇髙季迪楊孟載並稱於時)劉¶
　履(上虞人洪武中隠居不仕嘗效朱文/公詩傳補註選詩為風雅翼行世)胡粹中(山隂/人博)¶
　(通經史尤長春秋洪武中聘為儒/學訓𨗳所著有元史舉要行於時)王儼(山隂人通詩/書禮記三經)¶
<pb:KR2k0008_WYG_045-33a>¶
　(洪武初舉授紹興府教授為人/方直以禮自束後進多遵式之)趙俶(山隂人博通經/史為文遒健洪)¶
　(武初以儒士薦為國/子司業名重當時)謝肅(上虞人學問該博洪武中/以明經舉授福建按察司)¶
　(僉事所著有宻菴稿與唐/肅齊名時號㑹稽二肅)黄珏(餘姚人號菊東極研/性理之學洪武間以)¶
　(尚書試有司不利遂絶進意喜翫邵/子皇極經世著指趣精妙有以自樂)錢宰(㑹稽人洪/武初國子)¶
　(博士嘗病近代新聲既繁克意古調擬漢魏而下/諸作反古詩十九首且各補其未純者冇臨安集)陳¶
　性善(山隂人洪武末登進士授行人歴陞禮部左侍/郎靖難師起敗績于白溝河被執以歸悉縱遣)¶
　(之性善獨朝服躍志/馬入河以死  省)吕升(山隂人永樂間以儒學教授/薦陞江西按察司僉事深得)¶
　(憲體調福建按行建寧有螟傷稼升向天祝/之俄雷雨大作螟盡死官至南京大理少卿)章敞(㑹/稽)¶
<pb:KR2k0008_WYG_045-33b>¶
　(人永樂甲申進士入翰林為庻吉士績學中秘與修/永樂大典五經性理大全諸書授刑部郎中屢辨寃)¶
　(獄人服其明官/至禮部左侍郎)王鈺(諸暨人永樂壬辰進士及第歷/官翰林編修修撰以疾致仕正)¶
　(統丙辰起為江西按察僉事提督學政鈺為人文學/篤實行己方正所至公於勸懲士心悦服既三載復)¶
　(致仕/去)魏驥(蕭山人宣徳初由訓𨗳召修永樂大典陞書/太常博士累進本寺少卿以南京吏部尚)¶
　(致仕卒諡文/靖  省志)成器(餘姚人正統間聞侍講劉球劾中官/王振下錦衣獄死乃即邑中龍泉山)¶
　(頂為壇祭球祭畢以班頒諸同志其祭文歷述古今忠/權奸之禍凡二千餘言人謂之祭忠文今其地為祭)¶
　(壇志/省)毛吉(餘姚人景㤗初進士授刑部主事轉廣東/按察僉事時劇賊楊輝據程鄉三峒攻掠)¶
　(郡邑吉督死士破之以㓛陞副使賊餘衆攻河源吉/屢敗之衆遁於陽江我師狙勝突入失利吉死焉事)¶
<pb:KR2k0008_WYG_045-34a>¶
　(聞贈廣東按察使謚忠寰録其子科入太志/學後科舉進士冇名官終提學副使  省)蕭昱(山隂/人性)¶
　(至孝母喪明昱以舌䑛之復冇見以易詩三禮教授/生徒天順間魁鄉試授貴溪知縣簡易慈愛為政丁)¶
　(母憂復補髙宻以水耕法教民農立徭役九等例為/一省定式卒于官二縣立祠祀之子鳴鳳登進士歷)¶
　(官御史副使三督學政文/章行業為世所宗  省志)司馬垔(山隂人成化初進/士授御史提督南)¶
　(京學政校文日閲千卷評品次第如衡鑑然陞福建/副使致仕歸里襟度清灑大節磊磊盖逹士云省志)¶
　謝遷(餘姚人成化間進士及第第一授翰林修撰與/修憲廟實録陞少詹事轉詹事累陞東閣大學)¶
　(士㑹典成加太子太保禮部尚書武英殿大學士孝/皇大漸遷等受顧命正德初疏乞致仕去時焦芳劉)¶
　(瑾擅權欲甘心於遷而遷處之裕如瑾誅詔復原職/致仕卒年八十三贈太傅謚文正子丕進士及第仕)¶
<pb:KR2k0008_WYG_045-34b>¶
　(至禮部侍/郎  省志)王鑑之(山隂人成化中進士累官刑部尚/書時逆瑾擅權六卿見者皆長跽)¶
　(鑑之獨與抗禮且責同列曰大臣而可屈體於宦堅/乎瑾不悦遂謝病歸鑑之清介剛毅自縣令歷官上)¶
　(卿僅能立門/戸云  省志)孫燧(餘姚人𢎞治初進士累官廵撫江/西副都御史時逆濠不軌燧死之)¶
　(贈禮部尚書諡忠烈官其長子堪堪舉武試第一歷/都督季子陞進士及第第二官南京禮部尚書謚文)¶
　(恪陞子鋌順天領觧第進士鑛萬歷甲戌舉禮/部第一登進士文章政事為海内宗云  省志)王守¶
　仁(餘姚人父華狀元及第官至禮部尚書守仁恪遵/家訓登𢎞治中進士授刑部主事改兵部以論救)¶
　(戴銑忤瑾謫貴州龍塲馹丞瑾誅始擢知盧陵縣尋/進吏部主事員外郎郎中陞南京鴻臚寺卿歴僉都)¶
　(御史鎮撫南贑時宸濠變作守仁起兵勤王獲濠獻/俘加尚書封新建伯尋以憂歸未幾奉詔平廣西思)¶
<pb:KR2k0008_WYG_045-35a>¶
　(田之亂事竣歸卒於途守仁天資絶志/倫力任斯道所學直究堂奥云  省)王文轅(山隂人/勵志力)¶
　(行隱居獨善鄉人薰其德者皆樂親之毎志/讀書多所自得王守仁與之友善焉  省)董玘(㑹稽/人𢎞)¶
　(治乙丑舉禮部第一登進士及第第二授翰林編修/歷諭徳詹事嘉靖初與修武宗實録官至吏部右侍)¶
　(郎兼翰林學士以憂/制歸不復出  省志)徐愛(餘姚人正徳初進士授主/事即引疾乞歸講學於陽)¶
　(明山麓愛少即温文敏逹從王先生守仁/㳺為髙第弟子及卒先生重惜之  省志)¶
列女曹娥(上虞人父旴能絃歌為巫祝漢安初五月五/日於縣江泝濤迎神溺死不得屍娥年十四)¶
　(乃沿江號慟晝夜不絶聲旬有七日/遂投江而死其後縣長度尚改𦵏焉)朱娥(上虞人朱/回女母早)¶
　(亡飬於祖媪里中朱顔與媪競持刀欲殺媪娥年十/嵗號呼突前手挽顔衣曰寧殺我媪得脱娥連被數)¶
<pb:KR2k0008_WYG_045-35b>¶
　(十刀以死事聞賜其家粟帛宋㑹稽令/董偕為娥立像曹娥廟歳時配享焉)周如砥女(如/砥)¶
　(為新昌典史女年十九未適人至正中鄉民作亂如/砥與女避於邑西客僧嶺女被執賊曰吾未娶當以)¶
　(汝為妻女曰我周典史女死/即死豈能從汝耶賊遂殺之)蔡氏(諸暨人王琪妻元/至正中張士誠陷)¶
　(諸暨蔡氏避之長寧鄉山中兵猝/至有造紙鑊方沸遂投其中而死)韓氏(紹興人張正/䝉妻正䝉仕)¶
　(為徳清税務提領至正中紹興兵變正䝉曰吾為元/臣於義當死韓氏曰爾果能死於忠吾必能死於節)¶
　(遂俱縊死其女池奴年十七泣曰父/母既死吾何以獨生亦投崖而死)潘氏(山隂人徐/允讓妻元)¶
　(末兵變允讓與潘氏奉其父安避山谷間遇寇斫安/傷頸允讓大呼曰汝寧殺我勿殺吾父寇捨安殺允)¶
　(讓將辱潘氏潘紹曰吾從必矣若能焚吾夫則吾無/憾焉寇為聚薪焚其夫火方烈潘赴火死安始獲免)¶
<pb:KR2k0008_WYG_045-36a>¶
　(本朝洪武初旌/其門為孝節)孟貞女(名藴諸暨縣民女初許嫁縣/學生蔣文朂未成婚文朂充)¶
　(貢入監為御史病卒藴年纔二十聞喪號慟歸蔣/氏執喪三年飬其舅姑盡孝宣徳中旌表其門)舒¶
　貞(紹典諸仕俊之妻也年十八歸仕俊數月仕俊死/于商其姑念貞年㓜謀嫁之貞以死自誓慕貞者)¶
　(乃重賂其父母私盟之貞知不免紿父母治/齋薦仕俊齋畢乃沐浴衣麻衣自縊  省志)竇烈婦¶
　(餘姚姜榮之妾也京師人榮判瑞州䕶郡符時華林/賊攻陷其城突入郡堂竇匿其符而榮未之知也賊)¶
　(竞虜竇以去行數里賊中有一郡民求歸賊許焉竇/乃宻語以符之所在俾歸以告榮再行見道旁有井)¶
　(佯渴求飲遂投/井死  省志)張氏(蕭山陳曙妻也聘後陳貧不能/娶父謀改嫁之張引刀自刎母)¶
　(力奪得不死後歸陳未幾而夫亡張哭/之哀未三月即自縊於寢所焉  省志)孫氏(蕭山人/許聘葉)¶
<pb:KR2k0008_WYG_045-36b>¶
　(氏未幾葉氏子病篤將不起孫即潜製斂其囑父母/令納葉棺尋忽自盡時守浮梁戴珊躬臨其家以旌)¶
　(之志/省)莫潤妻(沈氏紹興人歸潤家貧甚潤復暴悍不/能治生沈勤苦紡績卒善事之飬其姑)¶
　(甚孝而身則凍餒既生子益不給潤脅以非義沈不/從潤乃隂與富者約改嫁之沈懼不免自縊  省志)¶
　吳江妻(李氏餘姚人舅與夫俱大疫死姑幸存有澄/水黄姓者謀娶之李誓死不從黄乃通其父)¶
　(詐稱母暴病遣輿逆李令肩輿者輿至黄氏出輿則/非母家姑亦徐至李度不可脱乃從容請湯沐湯具)¶
　(求如厠久之不出闢厠志/户視之則已經矣  省)徐氏(山隂包慎妻徐歸慎七/年而慎死無子同邑右)¶
　(族欲强娶之徐髠髪毁形以相拒既而知不免竟自/縊死時余亨妻朱氏亨死朱年二十三無子亨既葬)¶
　(辭墓慟絶亦投/河而死  省志)馬德真(山隂朱偉妻也家病疫舅與/夫偕亡姑張氏亦病篤徳真)¶
<pb:KR2k0008_WYG_045-37a>¶
　(艱難萬狀待其姑疾少愈而母家乃欲奪其志徳真/斷指為誓屹不肯從及姑殁徳真撫膺大慟翌日死)¶
　(之志/省)李氏(蕭山徐黼繼室也黼任晉江學訓導妻亡/就彼娶李指揮女未幾黼卒于官李時年)¶
　(十九父母憐其少戒勿隨行不從百計懇留之乃求/自盡父母縱之扶櫬歸𦵏毁容荆布計子成立苦節)¶
　(至老不怠事聞志/旌表其門  省)孫妙吉(山隂農家女適同里吳善慶/慶死孫尚艾無子隣邑人有)¶
　(謀為婚者乃厚賄其尊長令奪而嫁之孫知有盟紿/以供佛飯僧為亡夫福始行既其齋孫乃沐浴更衣)¶
　(禮佛甚㳟頃之竟走志/縊夫墓木而死  省)徐氏(鄭翰卿妻山隂儒家女也/嫁未逾月而翰卿出逰山)¶
　(右十年不返徐奉舅姑極敬順姑疾劇籲天自代疾/果愈後翰卿歸甫旬日有病卒徐營葬畢遂絶粒七)¶
　(日而死/  省志)¶
<pb:KR2k0008_WYG_045-37b>¶
仙釋苖龍(唐初人失其名能畫龍人以苖龍呼之後得/道仙去今龍瑞宫東南一峯上平如砥相傳)¶
　(苖龍上/昇處)嚴青(㑹稽人居貧常於山中作炭忽遇神人/授書一卷曰汝骨可長生并教服石髓)¶
　(法青受之即見左右常有數十人侍之嘗夜行都廵/呵問何人青亦呵問都廵怒叱從兵收之青亦叱從)¶
　(神録之青徑去而都廵等人馬不能動明旦鄉人曰/必嚴公也報其家徃謝青乃放去青後斷糓一年仙)¶
　(去/)介象(㑹稽人學道得度世禁氣之術能隱形變化/入山谷見一美女曰汝食氣未盡可斷榖三)¶
　(年來此象如期而徃乃授以還丹術吳主聞之召至/武昌尊敬之試其術種𤓰菜百果皆立生有種黍于)¶
　(山中苦獮猴食之戒曰吾告介君猴即去/象化後人復見吳主發棺視之惟一符耳)武元照(蕭/山)¶
　(人方在女孩母或茹葷即終日不乳及萊食乃乳母/異之後長議適人女不樂忽夜夢神人告曰汝本玊)¶
<pb:KR2k0008_WYG_045-38a>¶
　(女坐累暫謫塵世可絶食及覺欲不食母强食之又/夢神怒曰違吾戒也剖腹滌之因授靈寶法自是以)¶
　(符水療人疾一日詣數十家聚話後徃其家訪之云/已死矣騐其詣之日即屍觧之日時宋紹興十一年)¶
　(也/)支遁(晉名僧嘗住㑹稽能仁寺時王羲之作郡遁/徃訪之因與論莊子逍遥篇遁作數千言才)¶
　(藻新竒如花爛發羲之/披襟觧帶留連不能捨)智永(王右軍七代孫名法極/住㑹稽嘉祥寺常居閣)¶
　(上臨書三十年所退筆頭置之大竹簏簏受一石餘/而五簏皆滿人來求書如市戸限為之穿穴因鐵裹)¶
　(之人謂之/鐵門限)靈澈(唐人㑹稽洪氏子雖為釋尤好吟詠/嘗從嚴維學一時名鄉巨公多賔禮)¶
　(之終于定州開元寺門人遷之建塔山/隂天柱峯有詩二十卷劉禹錫為序)¶
　¶
<pb:KR2k0008_WYG_045-38b>¶
　¶
　¶
　¶
　¶
　¶
　¶
　¶
　明一統志卷四十五¶
