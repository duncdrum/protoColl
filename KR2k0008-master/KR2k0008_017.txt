# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.007623
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0008_WYG_017-1a>¶
欽定四庫全書¶
　明一統志卷十七¶
　　　　　　　　　　　　明　李賢等　撰¶
　　廣徳州(東至浙江湖州府長興縣界三十里西至/寜國府宣城縣界一百里南至湖州府安)¶
　　　(吉縣界六十里北至應天府溧陽縣界七十里/自州治至南京五百里至京師三千七百五十)¶
　　　(五/里)¶
　　　(糧一千八/百石零)¶
建置沿革禹貢揚州之域天文斗分野春秋屬吳地名¶
<pb:KR2k0008_WYG_017-1b>¶
　桐汭後屬越戰國屬楚秦為鄣郡地漢為丹陽郡故¶
　鄣縣地鴻嘉初為廣徳國東漢分置廣徳縣仍屬丹¶
　陽郡三國屬吳晉屬宣城郡宋齊因之梁分置石封¶
　縣梁末増置大梁郡尋改為陳留郡隋郡廢改石封¶
　為綏安縣屬湖州以廣徳縣省入煬帝改屬宣城郡¶
　唐初以綏安置桃州後又改置宣州至徳初更綏安¶
　為廣徳縣南唐改為廣徳制置司屬昇州宋太平興¶
　國中置廣徳軍頴江南東路元至元中陞為廣徳路¶
<pb:KR2k0008_WYG_017-2a>¶
　𨽻江浙行省本朝改廣徳州直𨽻京師尋以廣徳縣¶
　省入編户一百二十七里領縣一¶
　建平縣(在州城西北九十里本廣徳縣地宋端拱初/置建平縣治郎步鎮元仍舊本朝因之編户)¶
　(一百二/十里)¶
郡名桐汭(在桐水/内故名)¶
形勝吳之西疆故鄣之墟(宋曽鞏鼓/角樓記)靈山泉石甲於一¶
　郡(舊/志)三峰拱其前溪流枕其後(桐汭/志)負山為郡(郡/志)¶
風俗力於田畝不務商賈(漢地/理志)民淳事簡號江東道院¶
<pb:KR2k0008_WYG_017-2b>¶
　(桐汭/志)境大壤沃食貨富穰(曽鞏鼓/角樓記)喜事鬼神(郡/志)¶
山川横山(在州城西五里高出羣山之中四面望之皆/横故名山之西南有祠山廟山巔有聖井四)¶
　(時不/竭)丹井山(在州城南一十里相傳昔徐/真人於此錬丹丹井尚存)竹山(在州/城南)¶
　(一十五里疊嶂層巒囘環拱揖有松竹/泉石之勝絶頂有二亭曰巢雲流玉)方山(在州城/南一十)¶
　(五里山勢盤紆實州之勝地下有方侯/祠因名山之口兩峯對峙若二柱然)雞籠山(在州/城南)¶
　(二十里俗呼雞罩山中峯最高旁有兩/峰端列左右蔚然深秀為一州之竒觀)仙石山(在州/城南)¶
　(二十里山下有石高二丈許平坦可履世/傳嘗有仙人月夜獨立於上遺跡存焉)巖頭山(在/州)¶
　(城西四十里兩山屹立如關隘中夾一溪廣徳南山/之水皆會於此而入建溪每遇巨潦藉此以障湍流)¶
<pb:KR2k0008_WYG_017-3a>¶
　(奔突/之勢)金雞山(在州城南五十里山有石洞舊傳夜隂/晦有火光燁然出洞中居民多見之又)¶
　(有一金雞往/來飛翔於上)石鼓山(在州城東南五十里山巔有巨/石如鼔下有石如架舊傳毎隂)¶
　(兩則石鼔自鳴後/墜於山南亂石中)石婦山(在州城東南五十里衆山/環繞中一峯獨高峯之巔)¶
　(有石高二丈許如婦人狀舊傳謝氏女介潔有守登/山化為石藤蘿薜荔縈繞其上如衣被之狀獨露其)¶
　(面樵者/不敢採)桃花山(在州城東南六十里山上多桃開時/如錦繡然山之石上有金牛及牧童)¶
　(足跡又有金雞/窠形皆天成)靈山(在州城南七十里泉石甲於一/郡上有文殊巖普賢臺羅漢洞)¶
　(山水合流而出匯為丁公潭演迤數里前後有/兩巨石平廣數十丈流瀑垂其上望之如織機)尖山¶
　(在州城南七十里衆峰環繞一峰巍然如書空之筆/傍山皆巉巖之石石上有水一泓初無泉脉旱不涸)¶
<pb:KR2k0008_WYG_017-3b>¶
　(雨不溢山下多/飛泉白石之勝)五花巖山(在州城北七十里横列五/峰高三百丈許最高峰頂)¶
　(有白佛祠石壁上刋天/寳年號遇旱禱雨輙應)桐源山(在州城南八十/里一名白石山)大首¶
　山(在州城西南八十里其山最峻上有一井龜/魚時出没其中相傳每遇隂雨隠隠有樂聲)鎮山¶
　(在建平縣/南五里)赤山(在建平縣西南/七里麓枕大溪)伍牙山(在建平縣東/北四十里相)¶
　(傳伍子胥伐楚還吳經此建牙因名上/有子胥祠祠側有潭遇旱禱雨多應)鴉山(在建平/縣南九)¶
　(十里上一石高二丈許有彈迹百餘俗呼為彈子石/又有釣臺舊傳有仙人釣於此其山産茶宋梅詢詩)¶
　(茶煑鴉山/雪滿甌)金牛嶺(在州城東北七十里四面皆重山/中有一嶺長亘十五里舊傳有僧)¶
　(逐一金牛至此牛入洞中不出僧亦化石/立於洞門外遇夜隂晦時有天燈見於此)大洞(在州/城東)¶
<pb:KR2k0008_WYG_017-4a>¶
　(北七十里廣數丈深不可測遊者秉燭而入有石燕/羣飛乳泉滴瀝神人佛像碁盤鐘磬之屬皆白石天)¶
　(成其東洞水深不可入昔傳/神龍所居遇旱禱雨輙應)南碕湖(在建平縣西一/十里流入丹陽)¶
　(湖/)桐川水(在州城西北源出白石/山西北流入丹陽湖)大源溪(自寜國府/大陶山流)¶
　(經州界下流入南碕湖/自丹陽湖蕪湖達於江)鯉洪溪(在州城東南一十里/其源有二㑹流於此)¶
　(灌田二/萬餘畝)清澗(在建平縣北三里東接浮/湖西通北溪四時澄澈)洗馬澗(在建/平縣)¶
　(東南四十五里世傳唐僖宗時黄巢/作亂命李克用征之於此洗馬因名)金井(在州治南/門外泉甚)¶
　(清冽本朝初車駕嘗/幸其地飲水因名)范公井(在州治宋大中祥/符間范仲淹所鑿)氷玉¶
　井(在建平縣/西一十里)不老泉(在州城南四十里泉脉長流大/旱不竭古有石碑刻不老泉三)¶
<pb:KR2k0008_WYG_017-4b>¶
　(字/)八角井(在建平縣高封周宅舊傳井有藏金鄉民/嘗欲取之水輙沸湧隠隠聞笙簫之聲乃)¶
　(出/)浴兵池(在州東南三十/里亦名東亭湖)¶
土産茶(出鴉山/者味美)絲　漆(州縣/俱出)桐油　玉面狸(俱州/境出)¶
學校廣徳州學(在州治東南宋天聖間司理范仲淹建/於城北治平中郡守錢公輔徙于此本)¶
　(朝洪武三/年重建)建平縣學(在縣治東宋紹興間郡守洪/興祖建本朝洪武三年重建)¶
宫室三峰樓(在州治前宋紹興中叅政李光嘗留題云/一川花栁擁雕欄濃緑浮空四面山便欲)¶
　(移家來此住不/將名姓落人間)鼓角樓(在州治前宋熙寧初知/軍朱夀昌建曽鞏為記)借景¶
　樓(輿地紀勝郡圃縣/圃相連故曰借景)清容堂(在州城西宋知軍錢公/輔築堂以居儒者査深)¶
<pb:KR2k0008_WYG_017-5a>¶
　(使訓郡/人子弟)靜治樓(在州治後宋建本/朝正統六年重建)范公亭(在州舊司/理㕔東南)¶
　(宋范仲淹嘗為廣徳司理治獄㢘平作亭於此/時引囚訪問皆得其情後人因以范公名之)秀逺¶
　亭(在州治前宋陳天麟詩筍槊秧/針入圖畫令人䰟夢到家山)翠溪亭　圓嶠亭¶
　　方壺亭(俱在/州圃)攀蘿亭(在横山宋天聖/中郡守梅詢建)巢雲亭(在竹/山)¶
　集仙臺(在横山絶頂宋天聖中郡守梅詢建及王渙/守廣徳詢送以詩曰我有集仙經始在勞君)¶
　(一到為重修後因張真君/嘗禮斗於此改為禮斗臺)釣魚臺(在州城北二十五/里唐張志和釣魚)¶
　(於此因名臺之下淵深莫測藤/蔓繞磯松篁夾㟁臺基尚存)¶
關梁苦嶺關(在州南/六十里)濯纓橋(在州城西門外跨玉溪取/滄浪之水可以濯纓為名)¶
<pb:KR2k0008_WYG_017-5b>¶
　獅子橋(輿地紀勝在/青霜門外)梅花橋(在州城北門昔橋傍/有梅樹竒絶可愛)織¶
　女橋(輿地紀勝/有近市)中娥橋(有州城北三十里相傳唐劉/文靜夫人建故名以中娥)¶
寺觀開化寺(在州治東唐/天祐間建)竹山寺(在州城南一十五/里唐咸通間建)鎖¶
　山寺(在州城北二十里宋建名萬夀/院以上俱本朝洪武中重建)東泉寺(在州城/東北四)¶
　(十里唐天/祐間建)開法寺(在建平縣治東南梁/建本朝洪武中重建)昭徳宫(在州/城西)¶
　(五里唐張君/祠宋賜今額)𤣥妙觀(在州治南唐建本/朝永樂初重建)白鶴觀(在建/平縣)¶
　(治西洪武/初重建)存真道院(在建平縣治東/北洪武中重建)迎仙道院(在州/城西)¶
　(五里宋淳/祐中建)¶
<pb:KR2k0008_WYG_017-6a>¶
祠廟四先生祠(在州學元時判官秦徳用建以祀宋司/理范仲淹郡守錢公輔孫覺洪興祖以)¶
　(其有興學功也郡/人梅應發有記)明王祠(在石鼓山/有禱輙應)祠山廟(在横山/舊志神)¶
　(姓張名渤吳興人一云武陵龍陽人生西漢末游苕/霅之間乆之欲自長興之荆溪鑿河至廣徳以通舟)¶
　(楫工役將半遂遁於横山故人立祠祀之夫人李氏/亦有廟在州東二里名昭妃廟其神為最靈凡水旱)¶
　(有禱輙應又有埋藏之異其俗嵗殺牛祀之為坎於/庭以所祭牛及器皿數百納于中明日發視之一空)¶
　(竟不知/所在)劉相公廟(在州城北三十里宋興寺前俗傳/唐劉文靜捨宅為寺故廟祀之)¶
　泗州廟(在建平縣南八十里唐有泗州大聖/顯於此因立廟焉嵗旱禱雨輙應)¶
陵墓茅王墓(在建平縣北一十里廣袤數畝履其上則/隠然有聲中空故也塚中有蛇人不敢近)¶
<pb:KR2k0008_WYG_017-6b>¶
　(去墓數里又有茅王廟/鄉民亦不知其何神)劉文靜墓(在州城北三十里/唐興寺之側文靜)¶
　(唐民部/尚書也)夏侯塜(在縣西一十里有石如碣深陷土中/其顛半露而無欵識舊嘗掘視重莫)¶
　(能舉遂止里俗/亦無知其人者)王叔英墓(在州城西五里叔英黄巖/人官修撰旅出廣徳聞靖)¶
　(難兵自經/死因𦵏焉)¶
古蹟故鄣城(在州城東北漢縣屬丹陽郡去長興縣西/南八十里東漢分故鄣之南鄉置安吉縣)¶
　諸葛城(在建平縣西一十里其中可容數千人旁有/驢城馬城相去一二里有井數十世傳以為)¶
　(昔人屯/駐之地)浮城(在建平縣西一十里廣數畝其上有木/莫能名斧之則淋漓如血地至窪下毎)¶
　(夏潦暴漲諸圩盡沒/惟此巋然獨存故名)廢廣徳縣(在州城内漢分故鄣/縣地置廣徳縣宋分)¶
<pb:KR2k0008_WYG_017-7a>¶
　(置綏安縣隋省廣徳唐復改綏安為/廣徳宋置廣徳軍治此本朝省入州)高封周宅(在建/平縣)¶
　(已廢為夀昌院封周在江南為陳氏外戚宅/有八角井九曲池皆封周所鑿至今存焉)衆春園¶
　(在州治西北/宋趙子濬置)¶
名宦晉裴松之(義熙初為故鄣令立/身簡素在縣有政績)南北朝丘寂之(南/齊)¶
　(故鄣令專以㢘/潔御下有能名)宋范師道(知廣徳縣縣有張王廟民/嵗祀神殺牛數千師道禁)¶
　(絶/之)范仲淹(廣徳司理叅軍日抱具獄與太守爭是非/守盛怒臨之仲淹不為屈歸必記其徃復)¶
　(辯論之語於屏上比去官屏上字/無所容貧止一馬鬻之徒步而歸)梅詢(天聖初知廣/徳軍興學校)¶
　(敦教化政績甚/多民皆頌之)錢公輔(治平中知廣徳軍首建學校/延鄉老以教郡人又作學諭)¶
<pb:KR2k0008_WYG_017-7b>¶
　(一篇委曲訓誘使/郡人知所崇嚮)孫覺(熙寜初以言青苗法不便出/知廣徳軍作興學校甚有善)¶
　(政/)石公弼(知廣徳縣有政績/召為宗正寺主簿)上官均(元祐初以言事/出知廣徳軍正)¶
　(直不/撓)賈易(元祐中知廣徳軍公忠朴直守/正不撓聲譽大著郡人頌之)孫諤(紹聖/中知)¶
　(廣徳軍重賢下士有張介者隠/居城北諤躬造見與之酬唱焉)王儔(權通判廣徳軍/建炎末盗戚方)¶
　(過廣徳入其郛儔不屈與權判官李唐俊司户朱嗣/孟司法潘偊權知廣徳縣常績縣丞蔣夔皆死之)¶
　錢觀復(紹興間守廣徳請于朝寄廩以便民輸民/不病勞嵗飢輙發常平倉賑之民賴以生)洪¶
　興祖(紹興間知廣徳軍視水源為陂塘六百餘所民/無旱憂重建學宫舉行鄉飲又作原學記以示)¶
　(諸/生)熊彦昭(淳熙中佐郡事嵗歉發倉/以賑飢民治為江東之最)耿秉由(知廣徳/軍以嵗)¶
<pb:KR2k0008_WYG_017-8a>¶
　(大歉發常平倉以賑飢民萬餘人且自/劾其矯制之罪寜宗聞之賜璽書褒異)王介(知廣徳/軍韓侂)¶
　(胄𨽻人蘇師旦忿介不通謁目為偽黨以告侂胄有/勸其自明者介曰吾髮已種種豈畏鼠輩耶侂冑亦)¶
　(畏公議/不敢發)常楙(知廣徳軍郡有水災發社倉以活飢民/先發而後請專命之罪又置慈幼局立)¶
　(先賢祠故事郡守秋苗例可得米/千石乃以代屬縣償大農綱欠)黄震(淳祐間通判/廣徳軍時民)¶
　(困於社倉納息震買田以代之郡有祠山廟江淮之/民祈禱者數十萬牲皆用牛又有自桎桔拷掠以徼)¶
　(福者震皆/禁絶之)董槐(廣徳軍録事叅軍民有誣富人李桷/私鑄兵給豪傑以應李全者郡捕繋)¶
　(之獄槐攝通判察其枉上/書明其不反竟脱桷獄)施徳懋(端平中知建平縣/㢘能有善政民甚)¶
　(徳/之)趙時踐(廣徳司户叅軍以㢘能名郡守雅敬其才/俾攝建平縣時事變已迫以死自誓率家)¶
<pb:KR2k0008_WYG_017-8b>¶
　(屬九人/投水死)元偰文質(廣徳路總管㢘潔自持/興起學校民賴其徳)秦徳用(廣/徳)¶
　(路判官賛治有聲作興/學校嘗興創四先生祠)史正明(廣徳路總管為政仁/惠作興學校創先師)¶
　(孔子釋奠雅樂主/簿牟應龍有記)高璧(建平縣尹興學校奬善懲惡/訟平盗息民物阜康當時稱)¶
　(之/)本朝王新(洪武中廣徳州同知奉公守正一毫不/取於民雖蔬萊必㢘其價值臨事有斷)¶
　(樵者鬻薪忘其斧即覔之買者昧而不與樵者訴於/官新乃解其人之絛隂紿其家果得斧人服其術)¶
　胡興昱(廣徳州判官賛修學宫督造郵/驛立輸糧便益之計民咸戴之)羅坤泰(知廣/徳州)¶
　(存心公直不受私謁重新學校/奬勵生徙祛除弊政民訟止息)王大雅(知廣徳州興/學校革奸弊)¶
　(推賢才士/論韙之)魯麟(建平知縣㢘勤處已平/易近民民至今思之)楊翰(永樂中/知廣徳)¶
<pb:KR2k0008_WYG_017-9a>¶
　(州勤力撫民作興學校凡祀神之所整飾一新嘗以/公務獲罪州人數百至京告保於是朝廷嘉其得民)¶
　(心遣行人/勞賚復職)周瑛(由進士知廣徳州政務寛和尤崇教/化訓廸諸生至夜分乃散  畿志)¶
　范昌齡(廣徳知州剛正自守不避權/勢及去民祠祀之  畿志)江徵(知建平縣/才畧不羈)¶
　(治有能聲/  畿志)邵蕃(知建平縣清介愛民/不任威力  畿志)¶
人物唐潘晃(廣徳人事父至孝嘗以役事至京一夕夢/祠山神告曰汝父病篤晃覺驚惶不已日)¶
　(夜奔走以歸一夕復夢神語曰汝父疾愈歸問其故/果如夢中言後父卒廬墓側芝草累生𤣥宗詔旌其)¶
　(門授廣/徳令)宋查深(廣徳人隠居力學治平間郡守錢公/輔薦於朝力辭乃為築堂于城西名)¶
　(曰清容延請教誨郡人子弟儒風/日振號清容先生有文集二十卷)查揆(深之孫幼俊/敏能文熙寜)¶
<pb:KR2k0008_WYG_017-9b>¶
　(中升上舍生神宗問近臣舍選得人有以江南查揆/張汝舟對後第進士為太學博士卧疾不起陳紆以)¶
　(詩悼之曰舍法得才傳/黼扆古人馳譽重賢關)湯景仁(廣徳人熙寜中登進/士第為寜國令以㢘)¶
　(介稱邑民名其/所居村曰湯村)倪濤(廣徳人丱角能屬文博學强記/有操履年十五游太學試第一)¶
　(大觀初舉進士累官左司員外郎以諌議燕雲事忤/王黼貶監朝城酒税再徙茶陵船場卒明年金人犯)¶
　(關朝廷憶其言官一子所/著有雲陵集二十餘卷)何大奎(廣徳人年十八試/禮部第一時以文)¶
　(章著/名)沈虛中(廣徳人舉進士歴官吏部尚書所著有/資治通鑑事類十卷左傳國語要畧十)¶
　(卷考異三卷國史要綱/二十卷桐川集十卷)李彭年(廣徳人紹興間進士/以二親沒于兵感慕)¶
　(不已蔬食終身郡守洪興祖聞于/朝詔旌表其門人號其里曰旌孝)李嘉言(廣徳人隆/興初進士)¶
<pb:KR2k0008_WYG_017-10a>¶
　(後從范成大使北使事多從其議歴知常饒二州/皆有去思尋以尚書充使而還有文集二十卷)周¶
　承勛(廣徳人愽學能文舉進士調新昌尉發奸戢/盗民賴以安知崑山縣卒有清閟集三十卷)吳¶
　應龍(建平人嘉定中進士歴擢監察御史以八事/為言朝廷嘉納之遷江淮等路都大提點)章¶
　汝鈞(廣徳人淳祐進士授國子監書課官召試館職/首以厚人倫扶國綱為對以秘書正字家居里)¶
　(人多以差役廢家汝鈞與郡人梅應發力舉/義役行之鄰郡取則焉後除秘書郎有文集)梅應發¶
　(廣徳人舉進士歴仕兩朝累官三學横經王邸秉筆/都曹勵忠貞務㢘退仕至直寳章閣爵廣徳縣男)¶
　本朝孫昇(廣徳人由進士任監察御史公勤/㢘慎才能著稱後遷遼府左長史)姜洪(廣/徳)¶
　(人由進士任御史孝宗時嘗陳八事悉見施行以糾/劾不避權倖中傷之後知桂林時古田為羣虜竊據)¶
<pb:KR2k0008_WYG_017-10b>¶
　(洪上疏請討/平之  畿志)¶
列女蔡氏(廣徳人陳善慶妻年二十一夫亡守節事/姑終身不改本朝洪武初旌表  南畿志)吕¶
　氏(廣徳人曹丑兒妻年二十一夫亡姑憐其少欲嫁/之吕以死自誓至老不易永樂二十一年旌表)¶
　(畿/志)田氏(廣徳人俞國良妻年二十四夫/亡終身守節事聞旌表  畿志)¶
仙釋徐真人(舊志昔有徐真人於丹井/山燒丹道成今有丹井存)王當陽(元初遇/異人能)¶
　(幻化之術後遊武當而歸於郡南平頂山建昇平道/院修煉其中撰精語後端坐而化時年九十餘矣)¶
　　和州(東至應天府江浦縣界六十里西至廬州/府巢縣界一百一十里南至廬州府無為)¶
　　　(州界九十里北至滁州界一百一十里自州/治至南京一百二十里至京師三千二百八)¶
<pb:KR2k0008_WYG_017-11a>¶
　　　(十/里)¶
　　　(糧二千八/百石零)¶
建置沿革禹貢揚州之域天文斗分野春秋戰國皆為¶
　楚地秦置歴陽縣𨽻九江郡漢初屬淮南國後仍屬¶
　九江郡東漢為揚州刺史治所三國屬吳為重鎮晉¶
　屬淮南郡東晉分置歴陽郡劉宋兼置南豫州治歴¶
　陽梁末屬東魏北齊置和州領歴陽齊江二郡後周¶
　改齊江曰烏江隋罷郡復置和州治歴陽縣大業初¶
<pb:KR2k0008_WYG_017-11b>¶
　改歴陽郡唐初為和州天寳初又為歴陽郡乾元初¶
　復為和州五代時屬南唐後屬後周宋𨽻淮南西道¶
　元陞和州路後為和州𨽻廬州路領歴陽含山烏江¶
　三縣本朝初省歴陽烏江二縣入和州洪武二年又¶
　改為歴陽縣仍𨽻廬州尋復為和州直𨽻京師編户¶
　四十一里領縣一¶
　含山縣(在州城西五十里本漢歴陽縣地東晉於此/僑置龍亢縣唐武徳六年改含山縣取州境)¶
　(含山為名尋省長安中復置改為武夀縣神龍初/復為含山縣宋元仍舊本朝因之編户十八里)¶
<pb:KR2k0008_WYG_017-12a>¶
郡名歴陽(晉/名)南豫(劉宋/名)¶
形勝鎮曰梁山浸曰歴湖　瀕江畫中流為水疆(俱唐/劉禹)¶
　(錫㕔/壁記)當江淮水陸之衝(宋郭祥正含山縣記方用兵/時含山為内險之地當江淮)¶
　(水陸之衝故鋭師/宿將嘗屯營於此)為姑孰金陵藩蔽(宋地/理志)¶
風俗人性躁勁風氣果決(隋志歴陽人性躁勁風氣/果決視死如歸戰而貴詐)俗¶
　尚淳質好儉約(同上自平陳之後其俗頗變尚淳/質好儉約喪紀婚姻率漸於禮)市¶
　無蚩眩工無雕彤(唐劉禹錫㕔壁記男夫尚墾闢攻/苦戀本無即山近盬之逸女工尚)¶
　(堅全一經一緯無文章交錯之竒市無/蚩眩工無雕彤無遊人異物以遷其志)¶
<pb:KR2k0008_WYG_017-12b>¶
山川歴陽山(在州城西北四十里江表傳歴陽縣有石/山謂之石印又云石印封發天下當太平)¶
　(吳孫皓嘗遣/使祭以太牢)八公山(在州城北昔有八賢圍綦㑹飲/于此故名宋張祁詩山揖仙風)¶
　(對八公盖/一郡勝㮣)雞籠山(在州城西北四十里以形似名道/書為第四十二福地唐李思聰詩)¶
　(山狀雞籠攅翠黛水通滴瀝落冰崖誰知内隠神仙/宅金疊雲房玉作階宋王安石詩巉巉直浸麻湖上)¶
　(倒㸔山影/清波中)龍鬬山(在雞籠山南/一名闌龍山)白雲山(在州城西北/五十里山有)¶
　(龍洞相傳能為霖雨雲氣/觸石而出英英連山故名)鳯凰山(在州城西北五十/里下有龍洞能興)¶
　(雲/雨)六合山(在州城西北六十里一名方山梁/武帝嘗登此山以望六合因名)東華山¶
　(在州城北上有老君臺相傳老君鍊/丹之所唐劉禹錫詩土臺遊柱史)梁山(在州城南/七十五里)¶
<pb:KR2k0008_WYG_017-13a>¶
　(俯瞰大江與南㟁博望山對峙如門亦謂之天門山/實大江關要唐李白銘曰梁山博望關扃楚兵夾據)¶
　(洪流實為要津宋/南渡後於此置砦)隂陵山(在州城北八十里/即項羽迷失道處)梅山(在/含)¶
　(山縣東南五里唐天寳中改曰樓隠山山多梅樹昔/曹操行師至此軍士皆渇因指山上梅林軍士渇遂)¶
　(止宋王安石詩將軍馬上/設良謀遙望青山指梅樹)大峴山(在縣東北一十三/里上有大峴亭齊)¶
　(末裴叔業據壽陽畔蕭/慤據大峴拒之即此)褒禪山(在縣北一十五里舊/名華山山有起雲峰)¶
　(龍洞羅漢洞龍/女泉白龜泉)華陽山(在縣北一十八里本名蘭陵/山因其下有華陽亭故名華)¶
　(陽上有二洞前洞遊者甚衆後/洞獨王安石遊焉因為文記之)小峴山(在縣北二十/里舊名昭關)¶
　(兩山峙立為廬濠徃來之衝其口險隘可守/禦宋紹興間張浚因山築城置水櫃遏金人)含山(在/縣)¶
<pb:KR2k0008_WYG_017-13b>¶
　(西二十里山勢雄峻/若吞含衆山故名)石門山(在縣南二十里有谷道/十里許石壁峙立如門)¶
　(商旅經/行其間)桑山(在縣西南二十里麻湖之源出此以多/野桑故名一名蒼山蒼本作倉秦王嘗)¶
　(於此/置倉)黄山(在縣西北二十五里接合肥縣界/延袤三百餘里其上産黄精百藥)龍洞山¶
　(在縣西南五十里洞極幽深泉流四時不竭洞有小/蛇青色而赤章世傳以為龍嵗旱取以禱雨輒應)¶
　白石山(在縣南八十里唐天寳中改名禱應山山舊/有長真觀今山上有洞深淺叵測中有池及)¶
　(石壇有石如龍鱗甲/皆具相傳為彭仙室)濡須山(在縣西南七十五里與/無為州七寶山對峙中)¶
　(有石梁鑿石通流山水險阻最為控扼之雄吳據其/北築塢以拒魏號濡須塢魏據其南為關以備吳蜀)¶
　(號東關宋張孝祥詩二/關形勝千年壯即此)横江(在州城東南二十五里/直江南采石渡處東漢)¶
<pb:KR2k0008_WYG_017-14a>¶
　(揚州刺史劉繇遣將樊能屯横江孫䇿破/之隋將韓擒虎平陳自横江濟即此處)柵江(在州/城西)¶
　(南一百五十里與無為州分中流為界即古/濡須口吳魏相持於此宋南渡後於此置砦)麻湖(在/州)¶
　(城西三十里周圍七十里為郡之浸舊名歴湖後訛/歴為麻淮南子云歴陽之都一夕為湖劉禹錫詩一)¶
　(夕為湖地千年列郡名宋建炎中金人破/和州軍士多潰圍四出保麻湖水砦即此)澧湖(在州/城西)¶
　(一十五里受麻湖/水下流入于江)&KR3527;溪河(在州城西源出金泉寺之/山縈紆繚繞其流雖小泠)¶
　(然可愛唐李思聰詩水/通滴瀝落冰崖即此)牛屯河(在州城南四十里與/江東牛渚磯相對)¶
　裕溪河(在州城南九十里源出巢/湖過雍家城驛南入于江)濡須水(在縣西南/七十里即)¶
　(濡須山東關之水㑹清溪水/過新裕口至柵江入于江)烏江浦(在州城北故烏/江縣東四里項)¶
<pb:KR2k0008_WYG_017-14b>¶
　(羽敗于垓下東走至烏江亭長艤船待羽即此地唐/胡曽詩烏江不是無船渡恥向東吳再起兵又僧詩)¶
　(云拔山力盡烏江水/今古悠悠空浪花)當利浦(在州城東一十二里東/漢劉繇遣其將張英屯)¶
　(當利口以拒袁術即此宋傳堯俞詩當利江頭最僻/州懐人惟是數登樓緑樽連日不成宴飛盖滿城無)¶
　(舊/遊)鎖石港(在舊烏江縣東北/五十里入于江)新裕港(在縣南八十里/昔浦口有孝婦)¶
　(因名新婦港/今訛為新裕)千秋澗(在州城西北/一十七里)沸井(在州城西古/城内晉郭璞)¶
　(筮云郡縣有陽名者井當沸已而歴陽縣/中井沸後失其處劉禹錫詩沸井今無湧)平痾湯泉¶
　(在州北三十五里其色深碧沸白香氣襲人/有患瘡疥者浴之輒愈宋耿憲秦觀俱有記)太子泉¶
　(即湯泉之一梁昭明/太子嘗浴於此故名)半湯泉(在縣永興院宋吕愿中/詩郡境水多沸陳村泉)¶
<pb:KR2k0008_WYG_017-15a>¶
　(類湯人情尚氷/炭地脈亦炎涼)馬跑泉(在縣北一十/五里昭關口)韋游溝(在烏江/舊縣東)¶
　(南二里溉田五百頃開元中縣丞韋丑開貞/元中縣令游重彦又治之故以二姓名溝)銅城堰¶
　(在州城西南六十里周迴一百里注田/三千頃皆膏腴賦入當本州十之三)¶
土産淮白魚　苧布　斑竹　𤣥參　天鵝　鰣魚(俱/州)¶
　(境/出)¶
公署瀋陽右衛(在州治東洪武/三十五年建)¶
學校和州學(在州治東南宋開禧中建元季廢本/朝洪武六年重建正統六年重修)含山¶
　縣學(在縣治東宋崇寜初建元季燬本朝/洪武十五年重建景泰元年重修)¶
<pb:KR2k0008_WYG_017-15b>¶
宫室鎮西樓(在州治前洪武初叅軍郭/景祥建正統二年重修)清風樓(在州城/西宋元)¶
　(祐間名連雲觀郭祥正詩乆持使節别堯天故起/朱樓北斗邊勢壓江淮盤地厚影分吳楚與雲連)西¶
　山閣(在州/圃)尊經堂(在州學宋嘉定間建元/至治間重修危素有記)惠政堂(在/州)¶
　(治㕔事西宋孝宗居青宫時/大書此三字賜守臣胡昉)三老堂(在州治宋元祐/間孫賁建三老)¶
　(謂知州劉摯傅堯俞范純仁胡彦國詩歴陽賔主昔/多賢三老風流二十年獬豸冠中曽補衮鳯凰池上)¶
　(迭擎/天)三覺堂(在梁山廣教院三覺謂賈易龔原及□/智師冲㑹賈與龔以危言正論謫居和)¶
　(州嘗造㑹所蕭/然宴坐終日)梅堂(在三老/堂之西)項亭(在烏江浦唐李徳/裕賦望牛渚之蒼)¶
　(然嘆烏江之不渡思項氏之入關按秦圖而割據恃/八千之剽疾棄百二之險固咸陽不留王業已去)¶
<pb:KR2k0008_WYG_017-16a>¶
　犀照亭(在州城東一十里當利口北岸晉温嶠聞/水底有音樂之聲燃犀照之因以名亭)水¶
　心亭(在三老堂前唐張籍詩送客特/過沙口堰看花多上水心亭)衣錦亭(宋劉摯/詩隂隂)¶
　(佳木與城齊襟/䄂迎風弄晚暉)凌雲亭(劉摯詩軒宇慿虛出半/天忽驚身寄白雲端)華陽¶
　亭(在華陽/山下)老子臺(在烏江縣/東華山)¶
關梁東關(在縣西南七十里即/魏關宋置東關砦)石湖關(在州境宋紹興/間烏珠再犯境)¶
　(張俊以兵五千守/此烏珠遁去即此)清淮橋(在州治南/跨市河)菩提橋(在百福/寺東跨)¶
　(市/河)桃花塢橋(在州西/五里)乗駟橋(在州/城南)石橋(在縣治南上/有觀音閣又)¶
　(名觀/音橋)尉子橋(在縣治西北宋統制/姚興與金人戰死處)安陽渡(在烏江縣/東北八十)¶
<pb:KR2k0008_WYG_017-16b>¶
　(里與建康上/元縣對岸)新河渡(在州南二□/里長壽鄉)¶
寺觀百福寺(在州治/西南)香嚴寺(在州城南/七十里)莊嚴寺(在州城/西二十)¶
　(五里舊名苦竹寺寺有海棠洞徐/申詩深春苦竹寺細雨海棠花)安國寺(在縣治/西南隅)褒¶
　山寺(在褒禪山有石塔宋張孝祥為書寶/塔二字墨跡入石三分至今人異之)𤣥妙觀(在/州)¶
　(治西舊名天/慶元改今名)淳熙觀(在州城西四十里一名夀/寜宫相傳為許由故宅)棲雲¶
　觀(在州城西/南五十里)寳臺觀(在縣/治東)興教院(在縣西南七十五/里東關之顛有項)¶
　(羽飲馬池/卓刀泉)¶
祠廟魏武帝祠(在東關唐劉禹錫詩曹/操祠猶在濡須塢未平)尊賢祠(在州學/内舊有)¶
<pb:KR2k0008_WYG_017-17a>¶
　(張籍何蕃祠在學之東廡宋開禧間建本朝正統二/年建此祠以祀張籍何蕃彭思永沈立沈文通錢藻)¶
　(游酢魏矼張邵張孝祥張孝伯龔/楫蔣子春何宗英危素凡十五人)西楚霸王廟(在州/城東)¶
　(北四十里西楚霸王項羽也宋紹興間金主亮欲渡/江乞杯珓不從亮怒欲焚廟俄有大蛇遶出屋梁殿)¶
　(後林木中鼓譟發聲若數千兵亮大驚左右駭散許/表詩千載興亡莫浪愁漢家功業亦荒邱空餘原上)¶
　(虞姬草舞盡/春風未肯休)灌將軍廟(在州城外宋紹興間建祀漢/頴隂侯灌嬰嬰嘗自歴陽還)¶
　(定江/淮)旌忠廟(在縣西北尉子橋宋紹興間金主亮犯/江統制姚興死之事聞為立廟戰所賜)¶
　(額精忠亮有詩褒之曰獨領孤軍將姓姚一心忠/孝為南朝元戎若假徵兵援未必將軍死尉橋)忠¶
　烈侯廟(在州治南宋開禧間建祀守臣周虎虎有捍/城破敵功時人比之張睢陽淳佑七年賜廟)¶
<pb:KR2k0008_WYG_017-17b>¶
　(額/)¶
陵墓桓榮墓(在縣南二十里按榮傳榮卒賜𦵏首山之/陽此必江左諸桓之墓疑後人以其姓同)¶
　(而傅㑹/之云)彭思永墓(在州城外一十里延慶寺西思永/廬陵人仕宋以户部侍郎致仕居)¶
　(和州卒/𦵏於此)游酢墓(在縣界内酢宋建州人師二程子累/官監察御史嘗知和州因家焉卒𦵏)¶
　(於/此)¶
古蹟龍亢縣城(在含山縣南四十里東晉僑置此縣周/大象初併入歴陽唐分置含山縣此地)¶
　(屬/焉)亞父城(在州境劉禹錫記城高而堅/亞父所營亞父楚范增也)古羅城(在州/境俗)¶
　(傳漢灌/嬰所築)遏胡城(在州城西郡國志歴陽西有/遏胡城晉王導築以遏石虎)晉王城¶
<pb:KR2k0008_WYG_017-18a>¶
　(在縣界符堅侵晉以姚萇為/先鋒晉築城於此以禦之)烏江廢縣(在州北本秦/烏江亭漢為)¶
　(東城縣地晉始置烏江縣梁於縣置江都郡北齊改/齊江郡陳改臨江郡後周又改烏江郡隋改為縣宋)¶
　(紹興中廢為鎮尋復/置本朝省入和州)歴陽廢縣(在州城内本秦縣項/羽封范増為歴陽侯)¶
　(即此新莽改曰明義東漢以來/仍為歴陽縣本朝併入和州)斗米逕(在縣南八十/里隋末杜伏)¶
　(威將李子建欲穿渠入歴湖通運率/部下人齎斗米就役米盡逕成故名)陋室(在州治唐/劉禹錫所)¶
　(闢有陋/室銘)袁天綱宅(在州城南三十里地名/南羲天綱唐人精相術)張籍宅(在/州)¶
　(城通淮門内舊光孝寺籍唐文/人又州西桃花塢有籍讀書處)¶
名宦漢鮑永(揚州牧時光武初定天下南土尚多冦暴/永以痍傷之後乃緩其銜轡百姓安之)¶
<pb:KR2k0008_WYG_017-18b>¶
　張禹(建初中揚州刺史當過江行部中土民皆以江/有子胥之神難於濟涉禹厲言曰子胥如有靈)¶
　(知吾志在理察枉訟豈危我哉遂鼓楫而過郡/邑深幽之處莫不畢到親録囚徒多所明舉)晉謝¶
　尚(歴陽太守/政尚清簡)甘卓(歴陽内史外柔内剛/為政簡惠善於撫綏)南北朝劉湛¶
　(宋歴陽太守政尚/剛嚴下人震肅)張齊(梁歴陽太守在郡/清整吏事修飭)唐張知謇¶
　(和州刺史清介有威嚴/武后時降璽書存問)張無擇(和州刺史水潦害農/無擇請蠲穀籍之損)¶
　(者什七八時採訪使李知柔素不快其直諒密奏以/附下貶蘇州别駕老幼數百號泣遮道信宿方得去)¶
　劉禹錫(和州刺史有文名白居易詩換印雖頻命未/通歴陽湖上又秋風不教才展休明代為罰)¶
　(詩爭造/化功)張萬福(和州刺史徳宗曰江/淮草木亦知威名)凌準(和州刺史/有政績栁)¶
<pb:KR2k0008_WYG_017-19a>¶
　(宗元為作/權厝志)宋傅堯俞(知和州/有惠政)范純仁(知和州徳/政著聞)劉摯¶
　(知和州/有善政)胡宗愈(知和州留意民/事訟至立決)吳居厚(知和州有仁/厚之政奏減)¶
　(苛征罷無/名之賦)游酢(知和州視事之餘訓誨士人以性命/之學風俗為之丕變諸生多宗師之)¶
　吕希道(知和州蘇軾送以詩云去年送君守解梁今/年送君守歴陽觀君崛鬱負竒表便合劒珮)¶
　(趨明/光)凌冲(熙寜間知含山縣律己甚嚴一毫不妄取/秩滿歸裝有一砧冲視之曰非吾來時物)¶
　(命還/之)宋昌祚(和州鈐轄權領州事建炎中金烏珠犯/和州昌祚率衆堅守城陷與權倅唐景)¶
　(歴陽令蹇譽司户徐兟縣/尉邵元通皆死譙樓上)韋永夀(紹興末以統制官/與金人戰和州子)¶
　(世堅救之同死永夀贈融/州觀察使世堅贈三官)姚興(紹興末金主亮犯江/興以統制鏖戰于尉)¶
<pb:KR2k0008_WYG_017-19b>¶
　(子橋援軍不至死/之贈容州觀察使)周虎(開禧間守和州破敵全城民/為立生祠母何氏傾家貲以)¶
　(犒軍士封感義郡夫人告略云有子而才畫州以守/慈親白髮共誓丹心爰超大郡之封庸正小君之號)¶
　(使天下之為人母者皆知以是教其子/使天下之為子者皆知以是顯其親)趙師嵓(和州/觀察)¶
　(使有/惠政)元馬澤(知和州以儒術飭吏事/門無雜賔庭無留訟)本朝張純誠(洪/武)¶
　(初知和州凡城池學校祠/廟衢路俱有起廢之功)李相(洪武中由京尹出知/和州有惠政嘗築郭)¶
　(公壩銅城閘石閘/剏州署及和豐倉)陳善(洪武初歴陽知縣請復縣為/州從之俾知和州養民以徳)¶
　(有良吏/之風)陳𤦺(洪武間知和州有善政/男女異路囹圄空虚)戴泰一(永樂初/以隠逸)¶
　(應召知和州/以清白稱)侯潤(和州知州嚴明㢘幹抑强扶弱/民化為善訟簡盗息州人懐之)劉¶
<pb:KR2k0008_WYG_017-20a>¶
　隆(知和州剛正勤慎興利除害實倉儲平糴糶㓙/年民賴以給且興學造士多所成就焉  畿志)董¶
　錫(同知和州蒞官嚴明人不敢私干之吏胥畏服均/徭役清軍伍修學校興水利其功尤多  畿志)¶
　吳璉(成化末知含山縣㢘靜簡易專務徳化訓迪/諸生全活飢莩民愛之如父母  南畿志)¶
流寓吕希哲(河南人宋相公著之子嘗從程伊川學為/崇政殿説書紹聖間坐黨謫居和州宴然)¶
　(靜坐一室有詩云除却借書/沽酒外更無一事擾公私)危素(臨川人元叅知政/事有文名入本朝)¶
　(為學士洪武/初謫居和州)王可舉(洛陽人元𢎞文館學士/本朝洪武初謫居和州)¶
人物南北朝劉瑜(宋歴陽人事母至孝母喪三年不進/鹽酪服除二十餘年布衣疏食言輙)¶
　(流/涕)昌義之(梁烏江人有武幹每戰必捷性寛厚/為將能得人死力累功至䕶軍將軍)唐勒¶
<pb:KR2k0008_WYG_017-20b>¶
　思齊(歴陽人武后召見竒之授游擊將軍李白詩太/古歴陽郡化為洪川在江山猶鬱盤龍虎祕光)¶
　(彩特生勒將軍/神力百夫倍)張籍(烏江人善古詩及書翰行草舉/進士歴水部員外郎官至國子)¶
　(司業籍性狷直不容物是時韓愈以文衡輕重天下/士而籍為愈客且薦於朝自是名播人口一時賢士)¶
　(争與/之游)何蕃(和州人為太學生二十餘年學成行尊諸/生不敢與齒朱泚反諸生將從亂蕃正色)¶
　(叱之故六館之士無/受汙者韓愈為作傳)宋沈立(歴陽人以進士累官右/諫議大夫判都水監嘗)¶
　(著河防通議治河者悉守為法歴事三朝白首一節/儲書至數萬卷神宗問所藏立上其目及所著名山)¶
　(水記三百卷後知/宣州提舉崇禧觀)錢藻(和州人師胡瑗與同郡邱鄜/前後舉進士並以詞學推重)¶
　(於時藻官至翰/林侍讀學士)魏矼(歴陽人少頴悟時方尚王安石/新説矼獨守所學宣和中上舍)¶
<pb:KR2k0008_WYG_017-21a>¶
　(反第高宗時為殿中侍御史屢進讜言金人南侵/矼請扈從親征及請罷講和忤秦檜意出奉祠)蔣¶
　子春(歴陽人教授鄉里建炎初金師至新塘見子春/挾書又人物秀整喜之欲命以官子春怒罵為)¶
　(敵所/殺)徐兢(歴陽人作邑有善/狀篆籀得李斯法)張卲(烏江人登上舍第/建炎中以直龍圖)¶
　(閣使金議論不屈留燕中十餘年而歸陞祕閣修譔/後知池州卒贈少師有文集十卷子孝曽後亦以出)¶
　(使沒/於金)張孝祥(卲從子父祁與胡寅厚秦檜憾寅下祁/大理獄後得免孝祥讀書一過目不忘)¶
　(文章俊逸尤工翰墨紹興中進士第一累官集賢殿/修譔歴知平江靜江荆南皆有聲績及卒孝宗惜之)¶
　(有用才不/盡之嘆)張孝伯(和州人隆興間進士官至叅知政/事時韓侂胄當國孝伯勸弛偽學)¶
　(黨禁一時賢人貶斥者得漸還故職子即之以父恩/授承務郎累官司農寺丞知嘉興以直祕閣致仕能)¶
<pb:KR2k0008_WYG_017-21b>¶
　(書聞天下金人得/其翰墨重之如寳)龔楫(父原本處州人仕為兵部侍/郎崇寜中謫居和州因家焉)¶
　(楫懦如不勝衣聞金人陷郡縣輒忿恚不食烏珠據/和州楫率家僮等徃襲之得數百人金救兵大至楫)¶
　(麾其衆曰今日鬭死/亦足為義士遂死之)何宗英(和州人紹興間以布衣/上書數萬言論敵必渝)¶
　(盟冝先事為備與其坐困一/隅不若進幸建康以壯國勢)趙時賞(宋宗室居和州/舉咸淳進士知)¶
　(旌徳縣櫂知邵武軍為人風神明俊議論慷慨文天/祥開府南劒知其有謀䇿奏辟叅議軍事為江西招)¶
　(討副使空坑兵敗/被執不屈死之)元張茂之(和州人累官淮南轉運/使以寛厚長者見稱)¶
　本朝華高(含山人初以舟師從征累官湖廣行省平/章政事天下已定論功封廣徳侯後命徃)¶
　(巡海南諸城卒于瓊州訃聞朝廷憫其無/子詔納鐵券於墓中追封巢國公諡武壯)陳亨(和州/人洪)¶
<pb:KR2k0008_WYG_017-22a>¶
　(武初以征戰功累陞大寜都司都指揮及告歸展墓/賜以御譔碑文後鎮守大寜號令嚴明下人畏服)¶
　楊文(含山人洪武初從征屢立戰功朝/廷嘉之累陞右軍都督府都督)李彬(和州人/洪武中)¶
　(襲父職濟州衛指揮僉事勇畧過人永樂初以靖難/功進封豐城侯賜以鐵券子孫世襲後命鎮守交趾)¶
　(卒追封茂國/公諡剛毅)李濬(和州人父旺洪武初以從征有功/授副千户濬襲職勇敢自奮累功)¶
　(陞北平都指揮同知永樂初以靖難功進封襄城伯/及卒子隆襲爵為將重儒下士御衆有方守備南京)¶
　(聲譽/赫然)紀清(含山人洪武初以從征功授濟陽衛指揮/克效勤勞永樂初以靖難功進陞右軍都)¶
　(督僉/事)耿定(和州人歴官刑部郎中以才優舉陞叅議/轉任浙江布政司正統末處州盗起定領)¶
　(兵勦捕率先督戰死於兵事閒/贈浙江按察司副使遣官諭祭)馬諒(和州人舉宣徳/進士才識過人)¶
<pb:KR2k0008_WYG_017-22b>¶
　(尹應天專務徳化歴/官户部侍郎  畿志)唐忠(含山人由鄉舉知密雲縣/忠信愿慤以賢著聞民徳)¶
　(之如父母/  畿志)¶
列女徐氏(宋和州人北兵抵維揚官軍奔潰多肆擄掠/執徐欲汙之徐瞋目大罵曰朝廷蓄汝輩以)¶
　(備緩急今敵犯行在既不能赴難又乗時為盗我恨/不能斷汝頭肯為汝辱第速殺我賊慚恚殺之投江)¶
　(中/)張氏(和州人周徳新妻夫早喪張守節/終其身事聞洪武間旌表  畿志)尹氏(含山/人張)¶
　(子文妻夫卒育遺腹子可成後/為千户洪武間旌表  畿志)包氏(高化賢妻和州/人夫亡守節宣)¶
　(徳中旌表/  畿志)張氏女(含山人正徳初父誠貧而無子疾/將革張痛切且恨以女子不能為)¶
　(父後遂籲天割股和藥/以進請以身代  畿志)¶
<pb:KR2k0008_WYG_017-23a>¶
仙釋商栖霞(歴陽人唐大歴中居於白石山下/彭仙洞善吐納之術絶粒三十年)¶
　¶
　¶
　¶
　¶
　¶
　¶
　¶
<pb:KR2k0008_WYG_017-23b>¶
　¶
　¶
　¶
　¶
　¶
　¶
　¶
　明一統志卷十七¶
