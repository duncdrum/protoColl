# -*- mode: mandoku-view; -*-
#+TITLE: 明一統志
#+DATE: 2015-08-24 22:38:50.119638
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0008_WYG_021-1a>¶
欽定四庫全書¶
　明一統志卷二十一¶
　　　　　　　　　　　　明　李賢等　撰¶
　　大同府(東至直𨽻保安州深井界三百六十里南/至太原府代州鴈門闗二百九十里西至)¶
　　　(大同右衞黄土山墩二百三十里北至本府舊/宣寧縣猫兒莊一百二十里自府治至京師九)¶
　　　(百里至南京/三千五百里)¶
　　　(糧一十二萬/六千石零)¶
建置沿革禹貢冀州之域虞周屬并州天文昴畢分野¶
<pb:KR2k0008_WYG_021-1b>¶
　春秋時北狄所居戰國屬趙秦為雲中鴈門代郡地¶
　東漢末郡廢三國魏屬新興郡晉改屬鴈門後魏徙¶
　都平城置司州牧及置代尹又置北恒州後周並廢¶
　隋以其地屬代朔雲三州唐初復置北恒州治雲中¶
　縣尋廢開元中置雲州天寳初改雲中郡乾元郡復¶
　為雲州五代唐以雲州置大同軍節度遼陞為西京¶
　府曰大同金因之元改置大同路本朝改為大同府¶
　領州四縣七¶
<pb:KR2k0008_WYG_021-2a>¶
　大同縣(附郭周大同川地戰國趙置雲中縣漢為鴈/門郡平城縣地東漢末廢曹魏復置屬新興)¶
　(郡晉屬鴈門郡後魏屬代尹北齊置雲中縣隋初改/為雲内縣屬朔州後屬馬邑郡唐初廢貞觀中置定)¶
　(襄縣尋廢開元中復置改縣曰雲中為雲州治遼析/雲中置大同縣金元仍舊本朝因之編户二十六里)¶
　懐仁縣(在府城南七十里本秦雲中縣地漢置沙南/縣屬雲中郡後魏時廢隋初為雲州地大業)¶
　(初置大利縣屬定襄郡唐屬雲州遼始析雲中縣地/置懐仁縣因阿保機與晉王李克用面會東城取懷)¶
　(想仁人之義故名金陞為雲州元復為/懐仁縣屬大同路本朝因之編户八里)渾源州(在府/城東)¶
　(南一百二十里戰國時屬趙代郡秦屬鴈門郡漢為/平舒崞二縣地屬鴈門代郡東漢末廢後魏屬神武)¶
　(郡隋屬鴈門郡唐置渾源縣以川為名屬應州遼因/之金以縣置渾源州元初改縣曰恒陰至元初省入)¶
<pb:KR2k0008_WYG_021-2b>¶
　(州本朝因之編/户一十四里)應州(在府城南一百二十里古唐國/地戰國屬趙為代郡地秦為陰)¶
　(館縣地屬鴈門郡漢因之東漢末廢後魏屬神武郡/北齊改屬大平郡後周郡廢置陰城隋廢唐置金城)¶
　(縣以縣置應州以龍首鴈門二山南北相應故名五/代時唐置彰國軍節度遼金仍舊元仍為應州本朝)¶
　(因之以金城縣省入/編户二十里領縣一)山陰縣(在州西六十里秦為鴈/門郡陰館縣地東漢末)¶
　(廢後魏置平齊郡隋為神武縣地屬馬邑郡唐廢遼/置河陰縣屬應州金改山陰縣置忠州元併入金城)¶
　(縣後復置本朝/因之編户七里)朔州(在府城西南二百八十里戰國/時地屬燕秦為代鴈門二郡地)¶
　(漢為馬邑縣地屬鴈門郡東漢末廢魏置新興郡晉/改新昌郡後魏置桑乾及神武二郡又於定襄故城)¶
　(置朔州北齊改神武曰太平改桑乾曰廣寧後周郡/罷以朔州置總管隋大業初改州為馬邑郡治鄯陽)¶
<pb:KR2k0008_WYG_021-3a>¶
　(唐復改朔州天實初改馬邑郡乾元初復為朔州五/代時唐陞鎮武軍遼為順義郡宋改朔寧府金仍為)¶
　(朔州元屬大同路本朝以鄯/陽縣省入編户八里領縣一)馬邑縣(在州東四十里/本秦縣漢屬鴈)¶
　(門郡北齊屬廣安郡隋初郡廢以縣省入鄯陽縣屬/朔州唐復於大同軍城置馬邑縣建中間嘗徙朔州)¶
　(治此五代時唐置寰州及寰清縣遼罷為馬邑/縣金置固州元州廢縣存本朝因之編户四里)蔚州¶
　(在府城東南三百五十里春秋時屬晉戰國屬趙秦/置代縣屬代郡漢封代王於此為代國東漢末廢後)¶
　(魏於此置靈邱郡後周兼置蔚州隋郡廢州存大業/初州廢唐復置蔚州治靈邱至徳初改安邊郡後復)¶
　(為蔚州遼置忠頥軍金為蔚州元至元初省州為靈/仙縣屬宏州尋復為州屬宣徳府本朝洪武四年改)¶
　(今屬編户一十/五里領縣三)廣靈縣(在州西六十里本漢代郡延/陵縣地東漢廢唐為安邊縣)¶
<pb:KR2k0008_WYG_021-3b>¶
　(地後改安邊曰興唐屬蔚州五代時唐置廣里/靈縣遼屬蔚州金元仍舊本朝因之編户八)廣昌縣¶
　(在州南一百五十里古為飛狐口漢置廣昌縣屬代/郡東漢屬中山國晉屬代郡後周治五龍城隋仁夀)¶
　(初改曰飛狐縣屬易州唐初僑治易州之遂城遙屬/蔚州貞觀中復故地宋陞為飛狐軍遼復為飛狐縣)¶
　(金元仍舊本朝復改/廣昌縣編户四里)靈丘縣(在州西南一百五十里/本漢縣屬代郡因趙武)¶
　(靈王葬此地故名東漢省後魏復置屬靈丘郡隋初/郡罷以縣屬蔚州大業初州罷以縣屬鴈門郡唐復)¶
　(屬蔚州五代時遼因之金置成州元復為/靈邱縣屬蔚州本朝因之編户一十里)¶
郡名雲中　代郡(俱戰國/時名)¶
形勝北臨廣野(寰宇記自代北至雲朔等州北/臨廣野封畧之内南北錯居)緜亘千¶
<pb:KR2k0008_WYG_021-4a>¶
　里(同上大同以西紫河以東横亘/而東至碣石以來緜亘千餘里)用武之地(通鑑前/代以來)¶
　(用武之地寄任之/者必文武兼資焉)平坡峻坂(宋朱弁應州記南山之/麓平坡峻坂林木深秀)¶
　(焉/)勝槩所聚(朱弁朔州利涉橋記東距馬邑西直鄯/陽南接天池北連洪濤此勝槩所聚)¶
　柏梯竒觀(朱弁渾源州記柏梯凌峙於南山之北南/山層巒疊巘林木深鬰而香爐峯孤起屹)¶
　(立此柏梯/之竒觀也)古道極嶮(元志蔚州廣靈有隘口/山層崖刺天古道極嶮)京師藩¶
　屏(郡志東連上谷南達并恒西界黄/河北控沙漠實京師之藩屏也)三面臨邊最號¶
　要害(同/上)¶
風俗質直朴野(漢/志)俗尚武藝(郡志俗尚武藝風/聲氣習自昔而然)墾田為¶
<pb:KR2k0008_WYG_021-4b>¶
　生(應州圖經人民/淳厚墾田為生)淳厚守業(渾源州圖經四民氣稟/淳厚各守所業而不變)¶
　(遷以勤/儉相能)節用恭謙(元志朔州其民敬老慈幼節/用恭謙勤於耕耘務於牧養)去華¶
　從儉(同上蔚州之民性質無諂/去華從儉以耕織為生)¶
山川白登山(在府城東七里上有白登臺即匈奴冒頓/單于圍漢髙帝處梁元帝横吹曲云朝跋)¶
　(青陂道暮上/白登臺謂此)雷公山(在府城西北一十里有雷公/廟及龍亭每旱禱之輙應)武¶
　州山(在府城西二十里武州川水出焉峪中有石窟/寺魏孝文帝嘗幸焉山下有耿氏三冢金皇統)¶
　(間建塔上有誌云父曰光/禄子曰銀青孫曰昭勇)七峯山(在府城西南/四十五里)紇真¶
　山(在府城東北五十里紇真猶漢言千里其山冬夏/積雪故諺曰紇真山頭凍死雀何不飛去生處樂)¶
<pb:KR2k0008_WYG_021-5a>¶
　(亦名紇/干山)方山(在府城北五十里山頂有拓/跋魏二陵及方山宫故基)奚望山(在/府)¶
　(城北九十里/俗曰岐王山)神山(在府城北/四百里)七寳山(在府城北四百/餘里故豐州境)¶
　(山下有古城相傳即漢五/原郡或云金築此以屯兵)黒山(在府城西北四百五/十里古豐州境與雲)¶
　(内州夾山/東西相連)石碌山(在府城西北五十里故平/地縣東四十里山出石碌)官山(在/府)¶
　(城西北五百餘里古豐州境/山上有九十九泉流為黑河)清涼山(在懷仁縣西二/十里山有磚塔)¶
　(及有利/國鐵冶)錦屏山(在懐仁縣西南二十五/里山舊有瓷窑及鐵冶)金龍山(在懷/仁縣)¶
　(西南三十五里有泉與馬/邑金龍池脉相通故名)恒山(在渾源州南二十里/即北嶽也水經謂之)¶
　(元嶽其山髙侵雲漢舜北巡狩至於恒山即此山有/天峯嶺大茂山安王石龍泉觀及通元谷歩雲路望)¶
<pb:KR2k0008_WYG_021-5b>¶
　(仙嶺碧峯嶂虎風口集仙洞白雲堂紫芝峪潛龍泉/琴基臺會仙府聚仙臺得一菴夕陽巖白虎峯古老)¶
　(嶺石脂圖/白龍洞)柏山(在渾源州南與恒山形勢/相連東有惠嶺秀麗可愛)翠屏山(在/渾)¶
　(源州恒山之南其/秀麗如翠屏然)五峯山(在渾源州東/五峯如削)晝錦山(在渾/源州)¶
　(西北二十五里元孫公亮由/御史仕至尚書而還故名)封龍山(在渾源州西南/四十五里金末)¶
　(李冶元好問張徳輝嘗游此山時號龍/山三老又有劉京叔麻信之諸人題詠)玉泉山(在封/龍山)¶
　(東北五里形勢相/連上有泉潔如玉)龍首山(在應州北山/之南跨雲中)鴈門山(在應/州南)¶
　(山之北與龍首山/相望故州以應名)雲山(在應州東/南四十里)翠從山(在應/州境)龍灣¶
　山(在應州南四十里亦名南山/山有龍池遇旱禱之多應)香峰山(在應州南/四十里)復¶
<pb:KR2k0008_WYG_021-6a>¶
　宿山(在山陰縣南三十五里金王拱/碑云文殊大師經行留宿處)黄花山(在山陰/縣北四)¶
　(十里一名/黄𤓰堆)龍門山(在山陰縣亦名隘門上有御射臺/後魏文成帝嘗射於此刻碑陰有)¶
　(從臣/姓名)翠峯山(在朔州西南七十里東連石碣峪北接/馬騣山南通寧武軍山口西至陀羅臺)¶
　(山盤踞二百餘里山/陽有石洞中有石佛)蔣山(在朔州西/南八十里)燕京山(在朔州/南一百)¶
　(二十里一名管涔山有/天池在山上汾水出焉)東靈山(在朔州西舊武州境/金初蕭融為武州刺)¶
　(史嘗於此山建/臺亭以備遊觀)神武尖山(在朔州即武州山之別峯/也賀拔氏宗族居於此)¶
　元姬山(在朔州後魏道武侍姬李/姓善謳卒葬此山故名)牟那山(在朔州北/三百里隋)¶
　(大同城舊墟在此山近/有耳觜城及秦長城)天徳山(在朔州北漢李陵自/居延行至天徳山遼)¶
<pb:KR2k0008_WYG_021-6b>¶
　(太祖平党項遂破天徳/掠吏民以東皆此地)來山(在朔州北三百四十里/遼主天祚避女真奔夾)¶
　(山即/此)洪濤山(在馬邑縣西北一十里一名累頭山灅/水出焉俗名洪濤泉山下有桑乾河神)¶
　(廟碑刻/具存)紫金山(在馬邑縣南髙二/十里連亘數百里)九宫山(在蔚州東/三十里金)¶
　(章宗曽避暑於此因號九宫山有九宫口/過通易州金置巡檢司過東有永寧等口)五臺山(在/蔚)¶
　(州東三十里峯巒秀出上有/金河等十餘寺詳見太原府)玉屏山(在蔚州西北六/十里西接襄山)¶
　(金李純甫自/號玉屏山主)髙是山(在蔚州西北七十里滋水出焉/其東三十八里有枚廻嶺山麓)¶
　(相/接)倒刺山(在蔚州東七十里一名/雪山俗傳靈仙所居)襄山(在蔚州北八/十里西接應)¶
　(州/)千夫山(在廣靈縣西北五里相傳前代遣千人取/花斑石祭禱而後取今神祠尚在縣民祈)¶
<pb:KR2k0008_WYG_021-7a>¶
　(福於/此)加斗山(在廣靈縣東南十五里/上有圮城形跡猶存)天井山(在廣靈/縣西南)¶
　(二十里有天井寺故址寺有井深五/六尺雖旱不竭舊嘗引此水入㕑)九層山(在廣靈/縣北二)¶
　(十五里山/出花斑石)香山(在廣昌縣西南一十里上有/古寺松柏蔥鬰號為勝境)白石山¶
　(在廣昌縣東南三十里山多白石有白石/口路通保定府唐縣過東冇浮圖峪口)太白山(在/靈)¶
　(邱縣南一十里山有鍾乳/穴穴中乳滴如懸穂然)隘門山(在靈邱縣東南二/十里壁立直上極)¶
　(險隘後魏於此置義倉/宋設闗防以譏禁行旅)玉華峯(在渾源州南峯巒秀/麗形如削玉故名)¶
　雙化嶺(在府城西三十里盤踞百有餘里嶺西有古/寺遺跡世傳有二僧共化於此故名本朝王)¶
　(達善詩樺樹亭亭立澗隈兩僧遺跡已來/成灰夜深風響崖前葉疑是雙笻歩月)牛皮嶺(在府/城東)¶
<pb:KR2k0008_WYG_021-7b>¶
　(六十里有/牛皮闗)黄花嶺(在山陰縣/北四十里)太和嶺(在馬邑縣東南/六十里嶺北口)¶
　(西山上有/佳吉寨)雕窩崖(在廣昌縣東六十/里舊有銀洞今塞)奄遏下水海(在/府)¶
　(城西北二百里水潮無常納大&KR1697;小/&KR1697;大滙小滙四河及銀海水諸細流)海子(在懐仁縣/東一十五)¶
　(里周迴三十里其西北有泉/深不可測遇旱禱雨輙應)黄河(北自古東勝州界/而來歴廢武州西)¶
　(北二百五十里南流/入太原府保徳州界)桑乾河(在府城南六十里源出/馬邑縣北洪濤山下與)¶
　(金龍池水合流/東南入盧溝河)金河(在古雲内州東南一百五十里/西流入天瑞泊其泥色紫故名)¶
　紫河(自古豐州西北黑峪口發源/西流至雲内州東合黑河)黒河(在府城西北/四百里古豐)¶
　(州界源出官山西流入雲内州界至東勝州/入黄河又有大鹽沒越二濼俱在豐州界)灰河(在/朔)¶
<pb:KR2k0008_WYG_021-8a>¶
　(州南三里源出寧武軍山口北流至洪崖村伏/流十五六里南出經城南至馬邑入桑乾河)嘔夷¶
　河(在蔚州境寰宇記出靈邱縣西北髙是山/周職方曰并州川曰嘔夷謂此今名唐河)葫蘆河¶
　(在蔚州城北其水上槽狹下流濶有似葫蘆然/發源自廣靈縣豐水而來下流入安定縣西界)武州¶
　川(俗曰合河出武州山西白羊山溪谷中/流至府城南十五里東南流注如渾水)渾源川(在/渾)¶
　(源州西南源出嘆士峪分流至州西北滙為大澤西/流入神溪溪中有孤石方一畝髙一丈餘上有律吕)¶
　(神祠祠下水曲折/而西北入桑乾河)崞川(在渾源州東北發源至應州/西安鎮折而北流注桑乾河)¶
　居延川(在朔州北雲内州境一名居/延澤漢蘇武嘗困於此澤)如渾水(一名街/河其水)¶
　(雨源合為一歴府城東而南/流與武州川水會注桑乾河)御水(在府城東上有石/橋橋下有金大定)¶
<pb:KR2k0008_WYG_021-8b>¶
　(中所立邊/元忠碑)&KR0740;水(在渾源州恒山南七十里西南合温/泉水温泉出喧峪其水温熱若湯浴)¶
　(之能愈/百疾)灅水(源出馬邑縣西北洪濤山即桑乾之源/也漢書謂之治水水經謂之溹涫水)¶
　豐水(在廣靈縣治東南平地一山山下亂泉/湧出東流為葫蘆水有豐水神祠在焉)淶水(發/源)¶
　(廣昌縣東南流入保定/府易州界一名拒馬河)滋水(在靈邱縣西南枚迴嶺/懸流五丈湍激之聲震)¶
　(動山/谷)天瑞泊(在古雲内/州之西)金河泊(在府城西五百里東/勝州境上承紫河南)¶
　(流入/黄河)君子津(在古東勝州界漢桓帝時有大賈齎金/行至此死津長為埋之其子尋父喪至)¶
　(悉以與之一無所取帝聞/之曰君子也遂以名津)木𤓰澗(在廣昌縣唐乾寧/間李克用討燕帥)¶
　(劉仁恭遇/戰於此)沙井(在府城西北四百餘里豐州西/北其外即界濠舊沙陀地也)金鳯¶
<pb:KR2k0008_WYG_021-9a>¶
　井(在應州治相傳晉王李克/用生時有金鳯飛出故名)覺山井(在靈邱縣東南/三十里環堵皆)¶
　(山而井在其中/深幾三百尺)石窟寒泉(在府城西三十五里石窟/寺左王達善詩一脈元從)¶
　(石罅來湛於秋鏡緑於苔羗胡/不解煎茶法下馬争分滌酒盃)白道泉(在大同縣相/傳即飲馬長)¶
　(城窟/處)楊泉(在朔州嘗有鯉/魚化虹之異)暖泉(在蔚州西其水夏/凉冬暖可資灌溉)金¶
　波泉(在蔚州代王故/城其味甘美)白馬泉(在靈邱縣西北四十里/舊傳漢文帝在潛邸時)¶
　(經此乏水騶從皆罷困帝禱/之忽有白馬跑地得泉故名)乳泉(在渾源/州西)灰泉(在懐/仁縣)¶
　(東二十五里元大徳乙巳夏大同地震有聲如雷懷/仁縣地裂二所湧出盡黑漂出松柏朽木即此泉也)¶
　莎泉(在懐仁縣後魏/嘗以此名縣)沙家泉(在山/陰縣)小浦泉(在馬/邑縣)蓮花¶
<pb:KR2k0008_WYG_021-9b>¶
　池(在蔚州/東北)天池(在燕京山原之上方一里餘其水雖/旱不涸潦不溢淵深叵測潛通桑乾)¶
　(河池東隔阜又有一池/清深鏡潔與天池同)黒龍池(在渾源州秀嶺之下/雲氣升不三日而雨)¶
　(毎早州人/以為驗)金龍池(在馬邑縣西北後魏以來人傳池/有二龍時化為馬一驪一黄遇天)¶
　(陰晦輙出民間牝馬過之生/駒神駿或有角如鹿茸然)作疃池(在廣靈縣西方/十畝其水潛縮)¶
　(中約五畝遇雷雨/動作則水湧漲)大鹽濼　沒越濼(二濼俱在府城/西四百里古豐)¶
　(州/界)¶
土産石碌(府境廢平/地縣出)碾玉沙(府境廢宣/寧縣出)瑪瑙(蔚州出及/出造作瑪)¶
　(□磨/石)鵰羽(朔州/出)花斑石　熊皮　豹尾　松實(俱蔚/州及)¶
<pb:KR2k0008_WYG_021-10a>¶
　(廣靈廣昌靈/邱三縣出)蘆甘石(靈邱/縣出)白芥子　地蕈　黄鼠(各/州)¶
　(縣皆/出)香皮(廣昌/縣出)黒&KR0552;(大同/縣出)瓷器(渾源并懐仁馬/邑廣昌三縣出)鐵¶
　石膏(朔州懷仁/縣出有冶)青鑌鐵(廢雲内/州出)不灰木(廣昌/縣出)鹽(大同/縣及)¶
　(應州渾/源州出)¶
藩封代王府(在府治東洪武二十/五年建王本朝宗室)廣靈王府　潞城王¶
　府　進賢王府　棗强王府　寧津王府　和川王¶
　府　饒陽王府　吉陽王府　溧陽王府　富川王¶
　府　河内王府　昌化王府　定安王府　博野王¶
<pb:KR2k0008_WYG_021-10b>¶
　府(以上王府俱/在府城内)樂昌王府(在朔/州)¶
公署山西行都司　大同前衞　大同後衞　平虜衞¶
　(俱在府/城内)大同左衞　雲川衞(二衞俱在府城西/南一百二十里)大同¶
　右衞　玉林衞(二衞俱在府城西/北一百二十里)陽和衞　髙山衞¶
　(二衞俱在府城東/北一百二十里)天城衞　鎮虜衞(二䘙俱在府城/東北一百八十)¶
　(里/)威逺衞(在府城西一/百八十里)朔州衞(在州治東以上/俱洪武間建)安東¶
　中屯衞(在應州東北隅本朝洪熙元/年建以上俱𨽻山西行都司)蔚州衞(在州治/西本朝)¶
　(洪武間建𨽻/萬全都司)山陰守禦千户所(在縣治/西南隅)馬邑守禦千¶
<pb:KR2k0008_WYG_021-11a>¶
　户所(在縣治東北隅以上二所俱/本朝正統初建𨽻山西都司)廣昌守禦千户所¶
　(在縣治東北隅洪武/間建𨽻萬全都司)井坪守禦千户所¶
學校大同府學(在府治東南御遼金西京國子/監本朝洪武八年改為府學)渾源州¶
　學(在州治西元皇慶初/建本朝永樂初重建)應州學(在州治西南遼建元/重脩本朝洪武間更)¶
　(新/之)朔州學(在州治西北洪武十年/建永樂十三年重脩)蔚州學(在州治北/元至元中)¶
　(建本朝洪武/十二年重建)大同縣學(在府治東南隅洪武十/三年建十七年重脩)懐仁¶
　縣學(在縣治西北隅洪武/十三年改建於此)山陰縣學(在縣治西北宋/建元因之本朝)¶
　(洪武二十/八年重建)馬邑縣學(在縣治西北元至元中建/本朝洪武二十七年重建)廣靈¶
<pb:KR2k0008_WYG_021-11b>¶
　縣學(在縣治西北洪武/初建十六年重脩)廣昌縣學(在縣治東元建本/朝洪武十六年重)¶
　(建/)靈邱縣學(在縣治東金貞祐中建/本朝永樂三年重建)¶
書院暖泉書院(在蔚州西三十里暖泉/里元工部尚書王敏建)¶
宫室保安殿(在府城内金大定五年建宫室名其殿曰/保安其門南曰奉天東曰宣仁西曰阜成)¶
　(後又建其/太祖原廟)白樓(在朔州郡志云後魏納後秦姚興女/為后建此樓以望故國飾以鉛粉故)¶
　(名/)通天樓(在朔州城内夏/主赫連勃勃建)梳裹樓(在府城西北隅相/傳遼蕭太后居此)¶
　(遺址/尚存)望城樓(在應州世傳元帥/臣韓浩游觀處)鎮邊樓(在蔚州洪武/初指揮同知)¶
　(周房建内/有碑記)孝顯堂(在蔚州金叅政程輝歸老搆于/舊隠張復亨作記党懐英篆額)稽¶
<pb:KR2k0008_WYG_021-12a>¶
　古堂(在府學/元時建)思政堂(在府城之理民/坊内故留守司)鄉賢堂(在大同/縣學㦸)¶
　(門西祀宋畢士/安以下諸賢)鳯臺(在府城/西北)白登臺(在白登山上匈/奴冒頓縱精騎)¶
　(三十餘萬圍漢髙帝/於白登七日即此地)李陵臺(在府城西北五百里古/雲内州境髙二丈餘唐)¶
　(地志雲中都䕶府有燕然山山有/李陵臺葢陵不得歸登此以望漢)御射臺(在山陰縣/詳見龍門)¶
　(山/)天王臺(在府城北元魏所建/離宫今有舊城遺址)魯臺(在馬邑縣西北/世傳唐李靖築)¶
　(以觀/星者)¶
闗梁鴈門闗(在馬邑縣東南七十里東西山巖峭拔中/有路盤旋﨑嶇絶頂置闗南通代州今有)¶
　(戍兵防守近此/闗有楊六郎寨)隘門闗(在蔚州西南四十里今名石/門口置廵檢司過東峪龜峪)¶
<pb:KR2k0008_WYG_021-12b>¶
　(南通廣/昌縣)倒馬闗(在廣昌縣南七十里路通保定府唐/縣今有戍兵過西十里有岳嶺口)¶
　亂嶺闗(在渾源州東四十里路/通蔚州今置巡檢司)開山口(在府城東北/四十里自此)¶
　(而西有小石大石二口又/折而南有黒峪尖峪二口)瓷窑口(在渾源州南一十/里與大寨頭闗俱)¶
　(置廵檢司近又有李/峪大小凌雲二口)北婁口(在應州東南四十里過/東有黄沙徐峪康峪三)¶
　(口過西有牛槽大石小石/三口小石口今設廵檢司)茹越口(在應州南四十里/西至胡峪口今二)¶
　(口俱設廵檢司其間有時峪箭桿峪明/樞峪狼峪神堂峪水峪馬峪等十二口)寧武軍口(在/朔)¶
　(州南一百二十里南/連静樂縣分水嶺)偏嶺口(在懐仁縣西南五十里/過北有大峪小峪蘆子)¶
　(阿毛/四口)龍灣峪口(在山陰縣西南四十里過東有沙家/五人赤石盆子四峪過西有東寺西)¶
<pb:KR2k0008_WYG_021-13a>¶
　(寺白樹棘料石門/寛峪水峪七口)林闗口(在廣靈縣西南四十里路/通靈邱縣今置廵檢司過)¶
　(東有直峪口過西有唐山口又有/樺欄嶺火燒嶺二口皆在縣北)小峪口(與兔毛河/口俱在大)¶
　(同右衞其在左衞/者有石佛寺口)虎峪口(與威寧口將軍猫莊口大/小白括二峪口陽和前後)¶
　(二口俱在/陽和衛境)白陽口(與榆林磚磨水磨/等口俱在天城衞)水南寨(與順城/牛欄等)¶
　(寨俱在/廣靈縣)對節寨(與栲栳饅尖孟良/等寨俱在廣昌縣)興雲橋(在府城/東南)利¶
　渉橋(在朔州宋/朱弁有記)樂安橋(在渾源州金/時僧志賢脩)西安橋(在懐仁/縣東)¶
　洪濟橋(在馬邑/縣西)平水橋(在廣靈/縣南)八角橋(在廣靈/縣東)古定¶
　橋(在大同縣東/南七十里)¶
<pb:KR2k0008_WYG_021-13b>¶
寺觀南堂寺(在府城内東南後魏建/外有九級浮圖元重脩)華嚴寺(在府城内/遼建本朝)¶
　(洪武中/重脩)大安寺(在應州南三十里元建有碧峯獨峯/和尚二塔本朝洪武中御賜碧峯詩)¶
　(刻於石及金華宋濓所/撰塔銘俱在山門内)寳宫寺(在應州治/西遼建)永安寺(在/渾)¶
　(源州治/東北)崇福寺(在朔州/治東)釋伽寺(在蔚州/治南)金河十寺(在/五)¶
　(臺山下俱金建以上/俱本朝洪武間重脩)崇國寺(在懐仁/縣治東)卧佛寺(在山陰/縣治西)¶
　龍泉寺(在馬邑縣西/北一十里)聖夀寺(在廣靈縣/治西南)石門寺(在廣/昌縣)¶
　(東一十里以上俱元/建本朝永樂中脩)太寧觀(在府城/内遼建)冲虛觀(在應州/治西南)¶
　(金建俱本朝/洪武中脩)玉真觀(在蔚州/治南)太淸觀(在懐仁縣/治東北)玉泉¶
<pb:KR2k0008_WYG_021-14a>¶
　觀(在馬邑縣西/北一十里)集僊觀(在廣靈/縣西)洞元觀(在靈邱縣治/西北以上俱)¶
　(元建本朝/永樂中脩)¶
祠廟北嶽廟(在渾源州南五/里詳見恒山)比干廟(在廣昌/縣東南)漢文帝廟¶
　(在蔚州南遼穆宗重/建石碣在馬元重脩)魏文成帝廟(在靈邱縣東二十/里碑記云文成征)¶
　(慕容垂師還/牧馬於此)尉遲敬徳廟(在金龍池之南/敬徳唐名將)李存孝廟¶
　(在廣昌縣南二十里存孝邑人李克用/養子仕唐戰功最多故郷人祠祀焉)律吕神祠(在/渾)¶
　(源州北五里神谿孤石上建於元魏元重脩相傳太/初元年六月宏州人張珪晚憇石上有神人自空而)¶
　(下言曰律吕律吕上天勑汝此月二十日行硬雨語/畢騰空去珪至家遍語隣村人使速收麥未及收者)¶
<pb:KR2k0008_WYG_021-14b>¶
　(至日為雨所傷盡空/事聞朝廷遣使祭焉)天王祠(在應州城内舊為天王/村晉王李克用母禱此)¶
　(祠有金甲神人/躍出果生克用)張仁愿祠(在懐仁縣仁愿唐臣築受/降城後人思之為立祠)¶
陵墓魏永固陵(在方山顛有雙陵按北史魏孝文帝母/馮太后與帝遊方山顧川阜有終焉之)¶
　(意百嵗後神其安此孝文乃營夀陵/於方山又建永固石室即此是也)代簡王墓(在大/同縣)¶
　(東馬/鋪山)代悼戾王墓(在採掠山二王/俱本朝宗室)趙武靈王墓(在靈/邱縣)¶
　(東南三十里漢志云武/靈王漢此取以名縣)王昭君墓(在古豐州西六十/里地多白草此冢)¶
　(獨青故名青冢金王元節詩環珮魂歸千里月琵琶/聲斷黑山秋漢家多少征西將地下相逢也合羞)¶
　段文昌墓(在府城東文昌/唐人舊有碑刻)高汝勵墓(在應州東南汝/勵金相碑尚存)¶
<pb:KR2k0008_WYG_021-15a>¶
　蘇保衡墓(在渾源州西北/保衡金右丞)韓浩墓(在應州南/浩元帥臣)李彦古¶
　墓(在應州東彦古元/河南行省左丞)杜唐卿墓(在大同縣南堂寺前/唐卿元江浙行省叅)¶
　(政/)許子遜墓(在府東闗無榆坡上/子遜元集賢學士)髙定墓(在渾源/州西)孫¶
　公亮墓(在渾源州/畫錦山)¶
古蹟馬邑城(在朔州東晉地記云秦人築此城將成而/崩者數矣忽有馬周旋馳走反覆父老異)¶
　(之因依以築城而/不崩故名馬邑)長城(在府城北一十里秦築/土色皆紫故稱紫塞)廣武¶
　城(在馬邑縣南八十里韓王信與匈奴屯廣武/以南漢兵大破之即此漢為縣屬太原郡)代王¶
　城(在尉州東二十里漢為代/縣文帝封代王時居此)定襄城(在府城西北二/十八里漢定襄)¶
<pb:KR2k0008_WYG_021-15b>¶
　(郡唐定襄縣皆治此有陰/山道青坡道皆出兵路)鹵城(在應州境漢為鹵城/縣屬代郡東漢屬鴈)¶
　(門/郡)蘇武城(在府城西北五百餘里/蘇武使匈奴時居此)成樂城(在府城西/北本漢定)¶
　(襄郡之盛樂縣後魏初拓跋力㣲都此號盛樂唐/置振武軍遼為振武縣縣北七十里有黒砂磧)雲¶
　中城(在府城北郭外後魏建此為西京其門東曰迎/春南曰朝陽西曰定西北曰拱極其宫垣占城)¶
　(之北唐為/雲中郡)梁郡城(去朔州二十里後/魏時爾朱榮所築)太平城(在朔州/境後魏)¶
　(置神武郡北齊改曰太平後周廢郡城/内有統萬所送二大釡各受二百石)黄昏城(在山/陰縣)¶
　(北黄花嶺後魏文帝於此築三城俗以日沒城/為黄昏城早起城為雞鳴城并日中城為三)東受¶
　降城(在廢東勝州東北八里本漢雲中郡地寰宇記/此城東南至朔州四百里西至中受降城三百)¶
<pb:KR2k0008_WYG_021-16a>¶
　(里/)中受降城(在府城西北五百里本秦漢九原縣地/唐貞觀初立雲中都督府後置横塞軍)¶
　(遼置雲内州舊領雲川/柔服二縣元省入州)西受降城(在古豐州西北八/十里三受降城皆)¶
　(唐朔方總管張仁愿所築開元初西城為河所圮總/管張説與城東别置新河寳元初城武節度使張惟)¶
　(清徙東城於/綏逺烽南)金鳯城(在應州後唐明宗生/於此中有金鳯井)宏州城(在/蔚)¶
　(州北九十里漢為代郡陽原縣地後魏置長寧縣北/齊屬長寧郡隋改開陽縣屬馬邑郡唐為安邊郡遼)¶
　(置宏州元以附郭襄陰/縣省入州本朝州廢)武州城(在朔州西一百五十/里本趙武州塞漢為)¶
　(鴈門郡武州郡晉改縣曰新城後唐李克用生神武/川之新城即此遼金為武州治寧逺縣本朝省)¶
　東勝州城(在府城西五百里隋初置勝州治榆林縣/後改榆林郡唐改東勝州或為榆林郡遼)¶
<pb:KR2k0008_WYG_021-16b>¶
　(廢後復置/本朝省)寧邊州城(在廢東勝州東南三百里遼置/州金置鎮西軍元省入武東勝)¶
　(二/州)廢五原郡(在府城西北四百二十里本秦上郡北/境漢為五原郡治九原縣隋初置豐州)¶
　(後改五原郡唐復為豐州或為九原郡寰宇/記九原有前後雞延城反郎君城本朝省)宣寧廢¶
　縣(在府城西北八十里本遼宣徳縣置徳州昭聖軍/金廢州改縣曰宣寧屬大同府元因之本朝省)¶
　平地廢縣(在府城西北五百里金立/平地寨元置為縣本朝省)天城廢縣(在府/城北)¶
　(一百八十里本雲中縣地後魏置/廣牧縣遼改曰天城金屬大同府)富民廢縣(在古豐/州境本)¶
　(漢朔古臨戎縣地隋置/富民縣唐廢遼復置)河濱廢縣(在府城西五百餘/里隋榆林縣地唐)¶
　(析置此縣屬勝州縣東北有河/濱關後廢遼復置屬東勝州)白登廢縣(在府城東/北一百三)¶
<pb:KR2k0008_WYG_021-17a>¶
　(十里遼置長清縣/金改白登本朝省)靈仙廢縣(在蔚州城内本唐興唐/縣五代梁改曰隆化晉)¶
　(改今名遼金因/之本朝省入州)定安廢縣(在蔚州東七十里本漢代/郡東安陽縣地唐末置此)¶
　(縣後唐李克用伐劉仁恭次蔚州晨霧晦㝠占不利/深入會雷電大作燕軍觧去即此金陞為州本朝省)¶
　飛狐廢縣(即廣昌縣後周置隋改今名相傳有狐於/紫金嶺食五粒松子成飛仙故名唐屬蔚)¶
　(州/)金城廢縣(在應州城内本漢鴈門郡陰館縣漢末/廢唐始置金城縣為州治遼金元因之)¶
　(本朝/省)鄯陽廢縣(在朔州城内本秦馬邑縣地北齊置/招逺縣為廣安郡治隋改名鄯陽為)¶
　(朔州治遼金元/因之本朝省)後魏宫垣(在府城北門外有土臺東/西對峙葢雙闕也復為天)¶
　(王/寺)遼金宫垣(在府城西門有二土臺葢/宫闕門也路寢之基猶存)平城外郭(在/府)¶
<pb:KR2k0008_WYG_021-17b>¶
　(城東五里本秦漢平城縣晉時劉琨衣猗盧為代王/都平城即此其外廓乃西魏築在今無憂坡上南北)¶
　(宛/然)髙闕塞(在古豐州河之西史記趙武靈王築長/城自代傍陰山下至髙闕即此寨是也)句¶
　注塞(在朔州趙襄子以其姊為代王夫人/欲併代約代王遇於句注之塞即此)稒陽塞(在/古)¶
　(豐州漢有稒陽縣屬五原郡漢書竇憲/出雞唐塞鄧隲出稒陽塞遂至燕然山)石銘陘(在靈/丘縣)¶
　(西水經云滱水東南流入此陘有石/銘其上云冀州北界故謂之石銘陘)飛狐道(在廣昌/縣北入)¶
　(懐仁縣界漢酈食其説/髙祖塞飛狐之口謂此)大勝甸(在靈丘縣東六十里/元兵嘗勝金人於此)¶
　拂雲堆(在古雲州境/其堆有祠)銅石像(在府城之舍利坊遼建/華嚴寺奉安諸帝石像)¶
　(銅像計石像五銅像六内一銅/像袞冕垂足而坐餘皆常服)鐵板(在蔚州西南馬/莊有泉一道民)¶
<pb:KR2k0008_WYG_021-18a>¶
　(競争利金時鑄鐵板一開十/竅分水灌溉至今民賴焉)銅山冶(在廣昌縣舊置/爐鑄錢唐至徳)¶
　(以後廢元/和間復置)三岡四鎮(俱在應州趙霸岡在城東黄花/岡在城西䕶駕岡在城南安邊)¶
　(鎮在城東大羅鎮在城南司馬鎮在城西神武鎮在/城北元好問詩南北東西俱有名三岡四鎮䕶金城)¶
　(古來險阻邊陲地/威鎮羗胡萬里驚)¶
名宦秦䝉恬(為將北逐匈奴闗地數千里累土為/山植榆為塞因地形制險威振朔漠)漢陳¶
　平(從漢髙帝擊韓王信至平城為匈奴圍於白/登髙帝用平竒計使單于閼氏解圍得出)周勃¶
　(從髙帝擊胡騎及韓王信破之以功遷太尉又擊/陳豨定鴈門郡十七縣雲中郡十二縣代郡九縣)灌¶
　嬰(從髙帝擊韓王信於代至馬邑降樓煩/以北六縣斬代左將破胡騎於武泉)孟舒(雲中/太守)¶
<pb:KR2k0008_WYG_021-18b>¶
　(得士卒心/時稱長者)李廣(雲中太守材氣無/雙時號飛將軍)魏尚(雲中太守軍/市租盡以給)¶
　(士卒出私養錢五日一殺牛以/饗軍吏匈奴不敢近雲中塞)耿霸(建武中以上谷/太守與呉漢等)¶
　(擊賈賢連戰平城下破之追出塞後與柱茂詣飛/狐道堆石布土築起亭障自代至平城三百餘里)廉¶
　范(明帝時雲中大守會匈奴入塞范以寡撃衆日暮/令軍士各交縛兩炬三頭爇火營中星列冦以為)¶
　(救兵至乃退范令軍中蓐食晨/赴斬首數百級自是雲中無冦)隋李充(開皇中朔州/總管甚有威)¶
　(名為虜/所憚)唐婁師徳(天授初檢校豐州都督衣皮褲率/士屯旧積穀百萬兵以饒給無轉)¶
　(餉和糴/之費)王忠嗣(天寳初以大同軍節度使北討戰桑/乾河三遇三克自朔方至雲中數千)¶
　(里據嶮要築城/堡斥地甚逺)李光弼(雲中大守討/安禄山有功)髙霞㝢(豐州刺/史受降)¶
<pb:KR2k0008_WYG_021-19a>¶
　(三城都團練/使治聲翕然)李景畧(貞元中豐州刺史天徳軍西受/降州都防禦使節用約已威令)¶
　(肅然又開感應永清/二渠溉田數百頃)任廸簡(李景畧表為判官甚得/士卒心後授豐州刺史)¶
　(天徳/軍使)李晟(討王武俊於白樓踰飛狐至代州拜/神䇿行營節度使所過秋毫無犯)宋楊¶
　業(副潘美為雲應軍行營都部署拔四州遼人復/取寰州業立戰重傷為遼所獲不食三日而死)孫¶
　翊(宣和末知朔寧府被命救太原時敵勢張甚或言/不若引兵北擣雲中翊曰此䇿固善奈違君命因)¶
　(冒圍至城下張孝純/不肯啟門遂死之)遼張儉(統和中雲州幕官故事/車駕經行長吏當有所)¶
　(獻聖宗獵雲中節度使進曰臣境無他産惟幕僚張/儉一代之寳願以為獻遂得召見訪及世務占奏三)¶
　(十餘/事)金賈少沖(定安令蔚州刺史恃貴不法屬吏畏/之每事輙曲從其意少沖獨守正不)¶
<pb:KR2k0008_WYG_021-19b>¶
　(阿/)完顔玖珠(武州刺史元兵取其子姪抵城下曰苟/不速降且殺之玖珠曰當以死報國遑)¶
　(恤家為城破/力戰而死)元韓浩(便宜都元帥兼應州彰國軍/節度使有撫軍愛民之體)本¶
　朝張文煥(洪武中為白洋鎮巡檢與胡冦戰死其妻/聞之亦同日死一子貧不能自存召養於)¶
　(京給以/父俸)周郁(洪武末知渾源州時飛蝗為災郁䖍禱/蝗飛去州南有虎嚙人郁牒於神設籠)¶
　(山下榜曰傷人虎入此是/夜果入籠州人至今思之)鄭亨(宣徳中以武安侯鎮/守大同號令嚴明士)¶
　(卒樂為之用外/冦不敢犯邊)朱冕(正統中以武進伯鎮守大同為/將在鎮十數年士卒仰戴後率)¶
　(兵禦邊冦/沒於陣)殷禮(正統中大同府學教授軌範/嚴肅士子多所造就  省志)雷縉(正/統)¶
　(中為大同府通判以均徭興/學著績受勅推封  省志)耿信(正統中知蔚州以/治行稱考績陞慶)¶
<pb:KR2k0008_WYG_021-20a>¶
　(陽知府/省志)桂琳(天順中廣靈知縣有惠政/及去民塞道攀留  省志)王越(天順末/廵撫大)¶
　(同脩築諸邊城堡邊/防賴以永固  省志)¶
流寓朱弁(宋徽州人建炎初借吉州團練使使金以通/問兩宫至雲中見尼瑪哈説甚切及言用兵)¶
　(講和利害甚悉尼瑪哈不聴使就館守之以兵乂廹/仕劉豫不屈紹興中和議成得歸有聘游集四卷)髙¶
　瑛(臨海人正統間隨父謫寓大同尋舉山西/鄉試登進士第累官四川按察使  省志)¶
人物漢范升(代郡人九嵗通論語孝經長習梁邱易教/授生徒光武徴拜議郎遷博士有大謀議)¶
　(輙見訪問後還鄉/里復起為聊城令)三國吕布(九原人以驍武為并州/騎都尉屯河内董卓甚)¶
　(親愛之卓為亂布誅卓以功封温侯布長御良馬曰/赤兔時人語云馬中有赤兔人中有吕布後為曹操)¶
<pb:KR2k0008_WYG_021-20b>¶
　(所/害)張遼(馬邑人有武力漢末并州刺史丁原召為從/事後歸曹操文帝立封晉陽侯嘗攻孫權於)¶
　(合肥以歩卒八/百破敵十萬)晉魯勝(代郡人元康初為建康令到/官著正天論後稱疾去徴辟)¶
　(皆不就其著述多遺失惟著/墨辨上下經四篇各有説)南北朝衞操(代人少通/俠有才畧)¶
　(晉衞瓘以操為牙門將後歸魏桓帝任以國事始操/所與宗室鄉親入國者衛懃衞崇衛清衞沈等皆為)¶
　(桓帝所/表授也)叔孫建(代人魏初賜爵安平公嘗為廣阿鎮/將威名甚著太武時累功封丹陽王)¶
　(建沈敏多智雅尚人倫禮愛賢士鎮平/原十餘年南方憚其威畧卒諡曰襄)燕鳯(代人博/綜經史)¶
　(明習陰陽䜟緯魏昭成待以賓禮拜代王/左長史叅决國事道武即位歴行臺尚書)長孫嵩(代/人)¶
　(事魏累著軍功進爵北平王司州中正大武征伐嵩/以元老多留鎮京師卒諡曰宣五世孫儉方正有操)¶
<pb:KR2k0008_WYG_021-21a>¶
　(行仕後周累官荆/州刺史卒諡曰文)長孫道生(嵩從子忠厚廉謹魏道/武使掌機宻累功除司)¶
　(空封上黨王卒諡曰靖道生廉約身為三公而衣不/華飾食不兼味曽孫冀歸聰敏有才藝累官揚州刺)¶
　(史/)于栗磾(代人能左右馳射魏明元時累遷外都大/官平刑折獄甚有聲稱卒贈太尉栗磾自)¶
　(少總戎迄於白首臨事善斷加以/謙虛下士其卒也太武甚悼惜之)古弼(代人少忠謹/善騎射仕魏)¶
　(以功賜爵靈夀侯歴位吏部尚書弼雖事務殷湊而/讀書不輟口不言禁中事太武嘗曰有臣如此國之)¶
　(寳/也)伊馛(代人少勇健走及奔馬善射力拽牛却行仕/魏為侍郎太武欲以為尚書馥辭後賜爵河)¶
　(南公拜司空清約自守/為政舉大綱不為苛碎)薛彪子(代人為魏内行長當/官正直獻文時累官)¶
　(徐州刺史多惠政卒諡曰文子琡形貌瓌偉為典客/令宣武謂曰卿風度峻整後何以處官琡荅曰宗廟)¶
<pb:KR2k0008_WYG_021-21b>¶
　(之禮不敢不敬朝廷之事不/敢不忠此外非庸臣所及)陸俟(代人父突以戰功/位離石鎮將俟襲)¶
　(父爵太武征赫連昌詔俟督諸軍鎮以備蠕蠕拜翼/州刺史治為第一後封東平王卒諡曰成子馛有父)¶
　(風賜爵為/聊城侯)陸凱(俟孫謹重好學仕魏為給事黄門侍/郎以忠厚見稱出為正平太守號為)¶
　(良吏卒諡曰惠二子暐恭之並有時譽俟十世孫卬/博覽羣書累官中書侍郎卭子又博學有文才待詔)¶
　(文林/館)于什門(代人魏明元時使喻馮跋聲氣厲然被/拘留衣裳敗壊跋遺以衣服拒不受歴)¶
　(二十四年後馮宏上表稱臣乃送什/門歸拜侍御史太武褒美比之蘇武)朱長生(代人魏/孝文時)¶
　(為員外散騎常侍與同郡于提俱使髙車其王阿伏/至羅以兵脅之降長生與提厲聲曰我為魏鬼不為)¶
　(汝臣拘三嵗始放還孝文以其守節拜/長生河内太守提隴西太守並賜男爵)尉元(代人魏/太和初)¶
<pb:KR2k0008_WYG_021-22a>¶
　(為内都大官既而出為鎮西大將軍開府統萬鎮都/將甚得夷人心進爵淮陽侯後進位司徒孝文時拜)¶
　(為三/老)獨孤信(雲中人美容儀善騎射從西魏孝武八/闗累官大宗伯封魏國公信雅有竒謀)¶
　(大畧為時所重其三女一為周明帝/后一為隋文帝后一為唐髙祖母)樊子鵠(平城人/初為晉)¶
　(州刺史累官封西陽郡公兼尚書左僕/射東南道行臺都總管為髙歡所害)張綦(平城人/北齊時)¶
　(叅丞相軍事為行臺右丞終䕶軍/將軍北史論曰有齊之良臣也)張華原(平城人少/明敏有器)¶
　(度仕北齊歴官兖州刺史獄有罪徒數十給假歸依/期畢至州境猛獸為暴忽有大駮食之人咸以為化)¶
　(感所致及卒州人/號慕為樹碑立祠)賀拔允(尖山人北齊神武與叅定/大䇿累官領尚書令進爵)¶
　(為王弟拔岳少有大志能左右馳射驍果絶/人與兄勝俱鎮恒州累功遷左廂大都督)斛律金¶
<pb:KR2k0008_WYG_021-22b>¶
　(朔州&KR0897;部人性敦直善騎射行兵用匈奴法仕至汾/州刺史北齊時以功封咸陽郡王卒諡曰武子光襲)¶
　(爵忠勇有謀累封清河郡公為祖挺譛死後/周武帝入齊指光名曰此人在朕安得至此)于謹(粟/磾)¶
　(子仕周累官大都督封燕國公謹位重謙抑功臣中/始終無間保定中以為三老固辭卒諡曰文次子翼)¶
　(仕周為渭州刺史其兄寔先蒞此州有惠政翼又推/誠布信逺近咸悦比之大小馮君翼弟義歴數州刺)¶
　(史/)尉遲迥(代人有大志好施愛士仕周封西都侯任/兼文武頗允時望周文命率兵取蜀以為)¶
　(益州刺史綏輯新邦夷人/懐而歸之後為相州總管)隋于仲文(謹孫初仕周為/東郡太守尉遲)¶
　(逈作亂誘仲文不從奔隋進位大將軍煬帝時/掌文武選事嘗撰漢書刋繁并畧覽各三十卷)房兆¶
　(代人剛毅有武畧開皇中為邊將名顯當時嘗/為行軍總管擊胡以功官至柱國徐州總管)杜彦¶
<pb:KR2k0008_WYG_021-23a>¶
　(雲中人性勇果善騎射初仕周以功拜隴州刺史隋/初封公與韓擒虎平陳進位柱國賜其子寳安爵昌)¶
　(陽縣公大業中以彦素為/突厥所憚拜雲州總管)唐尉遲恭(朔州鄯陽人隋/末歸唐從討竇)¶
　(建徳王世充劉黒闥等戰功居多恭善避矟每/單騎入賊羣刺之不能傷以功累封鄂國公)侯仲¶
　莊(蔚州人為定武將軍擒安太清有功累封冠軍將/軍僕固懐恩叛仲莊訓兵自守徳宗幸奉天遷左)¶
　(衞將軍留鎮奉/天者幾二十年)五代周德威(馬邑人勇而多智望塵/知敵數唐莊宗時累官)¶
　(至平章事盧龍軍節/度使後與梁軍戰死)郭崇韜(代人明敏有才幹唐莊/宗朝為樞宻使莊宗嘗)¶
　(問曰昔吾與梁對戰河上雖盛暑被甲不以為勞今/居深宫不勝其熱何也崇韜對曰陛下昔以天下為)¶
　(心今以一身為意願常如河上則可使煩暑坐/變清涼莊宗黙然尋為招討使平蜀以讒見殺)安重¶
<pb:KR2k0008_WYG_021-23b>¶
　誨(應州人唐明宗時官至中書令時有獻嘉禾及白/鸞白兔者皆却而不獻務盡忠補過人皆稱焉)¶
　安重榮(朔州人善騎射晉髙祖即位拜成徳軍節度/使重榮雖武夫而曉吏事時髙祖與契丹約)¶
　(為父子重榮以謂詘中國/以尊夷狄此萬世之恥也)折從阮(雲中人世為大族/仕後唐為府州刺)¶
　(史歴周漢為永安宣義保義静難四鎮節度卒贈/中書令子徳扆為周永安軍節度使甚得蕃情)周¶
　宻(應州神武川人事晉歴鄜延晉三鎮節度事周初/以太子太師致仕子廣仕周累功為眉州刺史入)¶
　(宋從征太原累遷/右屯衞大將軍)史彦超(雲中人後周為虎㨗都指/揮使與敵戰陷陣先登以)¶
　(功拜感徳軍節/度使後以戰沒)郭崇(應州金城人重厚寡言有方畧/初仕後唐為應州都校晉割應)¶
　(州入契丹崇恥事之遂南歸後仕周以功累遷/侍中兼中書令其次子允恭女為宋仁宗后)宋陸¶
<pb:KR2k0008_WYG_021-24a>¶
　萬友(靈邱人仕周累官安州防禦使宋討江南造舟/采石磯以濟師命萬友守之江南平為和州防)¶
　(禦使終河陰兵馬都監萬友始業圬/鏝既貴達以銀為圬鏝器示子孫)李漢超(雲中人/仕周為)¶
　(殿前都虞侯宋初為齊州防禦使在郡有善政吏民/愛之太宗時遷應州觀察使漢超善撫士卒沒之日)¶
　(軍中/殞涕)折御勲(從元孫德扆子初權知府州事太祖以/為永安軍留後開寳初改秦寧軍節度)¶
　(使弟御卿嗣知府州從太祖征河東拜永安軍節度/使嘗大敗契丹後契丹來侵御卿力疾出戰卒於軍)¶
　党進(馬邑人開寳中從征太原以功歴官至中武軍/節度卒贈侍中進形貌魁岸毎環甲胄毛髪皆)¶
　(竪宋制掌禁兵者悉書其數於挺上記焉太祖問進/所掌幾何進不識字但舉挺以示曰盡在是矣上以)¶
　(其朴直/益厚之)李重誨(金城人初仕契丹潘美與戰重誨被/擒太宗召見補鄧州都指揮使雍熙)¶
<pb:KR2k0008_WYG_021-24b>¶
　(初為忻州都巡檢緣邊十八砦招安/制置使弟重睿歴官鄧州團練使)折惟昌(御勲從/子父卿)¶
　(卿卒以兄惟正知府州事惟正歸朝惟昌繼之趙保/吉冦麟州弟惟信戰死惟昌中流矢突圍出再與戰)¶
　(敗之累遷興州刺史弟惟忠/嗣知府州累遷雲麾將軍)畢士安(雲中人乾徳中/進士累官叅知)¶
　(政事進同平章事真宗時與冦凖同决策北伐却契/丹於澶淵平生以名節自勵天下稱其清子世長慶)¶
　(長皆仕於時曽孫仲衍/仲游仲愈尤著時名)折繼閔(惟昌弟惟忠子嗣兄/繼宣知府州事慶厯)¶
　(中趙元昊攻府州繼閔固守拒之弟繼祖嗣知州/事奏乞書籍仁宗賜以九經後加解州防禦使)折¶
　克行(繼閔子嗣知府州善附士卒每戰必勝夏人畏/之在邊三十年戰功最多官至秦州觀察使卒)¶
　(子可大嗣/知府州事)折可適(克行從子馳射不習而能從种諤/出塞屢敗夏人嘗圍夏靈州有功)¶
<pb:KR2k0008_WYG_021-25a>¶
　(累遷武安軍節度觀察留後後知渭州/子彦質紹興中官至僉書樞宻院事)姚兕(五原人/父寳戰)¶
　(死定川兕力學兵法為環慶巡檢屢敗夏人擒鬼章/積官至通州團練使兕幼失父事母孝凡圖畫器用)¶
　(皆刻仇讐未報字弟麟亦有威名/累官至定武軍節度時號二姚)姚雄(兕子少勇鷙/有謀佐父征)¶
　(伐立功歴知岷㑹河熙州遷至武康節度使卒諡武/憲弟古亦以邊功累官熙河路經畧靖康中總兵援)¶
　(太原與金人戰种師中敗/死古兵潰詔安置廣州)遼陳昭衮(雲中人勇而善/射為敦睦宫太)¶
　(保遼帝嘗射虎虎怒奮左右辟易衮捨馬捉虎兩耳/騎之虎駭且逸昭衮終不墮地伺便拔佩刀殺之帝)¶
　(慰勞燕賞累遷/歸義軍節度使)邢抱朴(應州人父簡刑部郎中抱朴/好學博古與弟抱質俱受經)¶
　(於母陳氏保寧中抱朴累官翰林學士承㫖叅知政/事嘗按察諸道黜陟守令大協人望官至南院樞宻)¶
<pb:KR2k0008_WYG_021-25b>¶
　(使抱質亦/官至侍中)金劉撝(渾源人舉進士仕至石州刺史/自號南山翁其所著賦為時楷)¶
　(範子汲亦舉進士為翰林供奉自號西巖老人有文/集曾孫從益舉進士為監察御史後為葉縣令有古)¶
　(良吏/風)虞仲文(武州寧逺人仕遼為相後歸/金為平章政事封秦國公)程震(東勝/人與)¶
　(其兄鼎俱擢第興定初震為陳留令治為河南第一/召拜監察御史剛直有材幹忘身狥國及為御史臺)¶
　(綱大/振)王元節(宏州人祖山甫父詡皆仕遼元節天徳/初進士雅尚氣節仕為宻州判官既罷)¶
　(即以詩酒自娯號曰遯齋弟元徳亦登進士為/南京提刑使有能名孫國綱累官監察御史)雷思¶
　(渾源人舉進士累官大理寺持法寛平後同知北京/轉運使事嘗註易有易解子淵至寧初進士甲科累)¶
　(官翰林修撰為文喜新竒嘗以/御史循行河南豪猾望風遁去)程輝(蔚州靈仙人皇/統初進士累官)¶
<pb:KR2k0008_WYG_021-26a>¶
　(磁州刺史户部尚書大定末拜叅知政事多所建/明卒諡忠簡輝性倜儻敢言喜雜學尤好論醫云)楊¶
　伯通(宏州人大定初進士歴官吏户二部尚書承安/初拜㕘知政事御史路鐸劾其引用鄉人詔同)¶
　(知大興府事賈鉉詰之鉉奏所劾不當/乃責鐸而慰諭伯通以尚書左丞致仕)康公弼(應州/人中)¶
　(進士第累官至乾州節度使/卒贈侍中封道國公諡忠肅)李完(馬邑人以經童出/身復登詞賦進士)¶
　(第累官至南京路按察使長於/吏治所至奸惡屏迹民皆便之)康元弼(雲中人幼敏/學善屬文登)¶
　(正隆初進士第累官至尚書刑部侍/郎兼惲王傅遷南京路轉運使致仕)蘇保衡(渾源人/累官至)¶
　(叅知政事進右丞以疾致/仕素忠直為其主所稱)楊沃衍(朔州静邊人少嘗/為北邊屯田小吏)¶
　(宣宗南遷用為武州刺史累官元帥左/監軍中京留守與烏庫哩哈勒罕死節)田琢(定安人/明昌進)¶
<pb:KR2k0008_WYG_021-26b>¶
　(士調寧邊茌平主簿累官至山南東路轉運使權知/益都府事行六部尚書宣差便益招撫使卒于兵)¶
　髙汝勵(金城人大定中進士為石州刺史蒞官有能/聲相宣宗十年才量渾厚慎宻亷潔號為良)¶
　(相卒追封/榮國公)元趙瑨(蔚州人自幼不羈習武事事太祖/以功授冀州行軍都元帥瑨讓其)¶
　(兄珪改授軍民總管累遷河南道提刑按察使卒追/封定國公諡襄穆子秉温受學劉秉忠累官昭文館)¶
　(大學/士)孟攀鱗(雲内人幼時日誦萬言時號竒童金大/定中進士元授翰林待制嘗陳七十事)¶
　(世祖悉嘉納之卒追/封平原郡公諡文定)楊惟中(宏州人知讀書有膽畧/事太宗奉使西域三十)¶
　(餘國宣暢國威歸從伐宋凡得名士數十人收伊洛/諸書送燕都建太極書院延儒講授慨然欲以道濟)¶
　(天下拜中書令累遷江淮/京湖宣撫使卒諡忠肅)魏璠(宏州順聖人金進士/補尚書省令使宣宗)¶
<pb:KR2k0008_WYG_021-27a>¶
　(求直言璠首論將相非人授翰林修撰使武仙比還/金已亡璠還鄉里元世祖徵璠訪以當世之務璠條)¶
　(陳三十餘事舉名士六十餘/人以疾卒於和林賜諡靖肅)髙定(渾源人好學敦信/尚氣節仕為雲中)¶
　(招討使都元帥永安軍節度使定謂諸子曰吾䝉國思/致位侯伯布衣之極曷敢久貪爵寵乎遂致仕而去)¶
　孫公亮(渾源人世業造甲元初授諸路工匠總管公/亮少有志練習國興後拜監察御史累官江)¶
　(西等處行工/部尚書致仕)趙世延(雲中人究心儒者之學世祖時/為監察御史劾丞相僧格後累)¶
　(遷翰林學士承旨加奎章閣大學士中書平章政事/預纂修經世大典封魯國公世延敭歴省臺五十餘)¶
　(年卒諡/文忠)崔斌(馬邑人魁岸雄偉善騎射尤工文學而/達政術世祖時累官江淮行省左丞危)¶
　(言讜論無有所諱嘗行省湖南潭人/為立生祠及卒追封鄭國公諡忠毅)崔彧(宏州人剛/直敢言世)¶
<pb:KR2k0008_WYG_021-27b>¶
　(祖器重之累官御史中丞刑部尚書上疏言時政多/見施行成宗時官至平章政事卒追封鄭國公諡忠)¶
　(肅/)程思㢘(東勝人父恒解州鹽使思亷至元中為監/察御史劾權臣阿哈瑪特繋獄後為雲南)¶
　(行臺御史中丞思亷累任風憲剛正疾惡好薦達人/物或以為好名思㢘曰若避好名之譏人不復敢為)¶
　(善矣卒/諡敬肅)雷膺(思孫淵子幼孤篤學以文章稱中統初/為監察御史首以正君心正朝廷百官)¶
　(為言累遷至江南浙西道按察使/致仕徴拜集賢學士卒諡文穆)趙璧(懐仁人世祖/為王時召見)¶
　(命習國語譯大學衍義時聴陳説辭旨明貫憲宗朝/累官河南經畧使中統間拜平章政事卒諡忠亮)¶
　謝仲温(豐州人畧涉書史見世祖於野狐嶺命備宿/衞中統間擢平陽太原兩路宣撫使遷順徳)¶
　(路總管歴湖南淮東/宣慰使所至有政績)魏初(璠從孫以為後好讀書為/文簡而有法中統間拜國)¶
<pb:KR2k0008_WYG_021-28a>¶
　(史院編修官擢監察御史疏時政帝欣納之/官至南臺御史中丞子必復集賢侍講學士)呉明(大/同)¶
　(人累官國子助教嘗獻/定本萬言䇿今行於世)吳思達(蔚州人仕為開平主/簿兄弟六人嘗以父)¶
　(命析居延祐間父卒治葬畢泣告其母曰吾兄弟别/處十餘年今多破産以一母所生忍使苦樂不均耶)¶
　(即以家財代償其逋更/復共居事聞表其閭)賈進(大同人大徳中地震居/民多傷且乏食進給酒)¶
　(藥炭米濟之每嵗冬製木綿裘數百襲衣寒者/買地為義阡使無墓者塟之有司以聞旌其門)張文¶
　顯(懐仁人至正間/累官吏部尚書)李伯述(應州人至正間為河南省/左丞卒於兵追封魏國公)¶
　(諡忠/愍)本朝田烱(大同人洪武中由太學生歴/職勤慎官至吏部左侍郎)曹得(懐/仁)¶
　(人由燕山左䕶衛總旗從平内難攻城破敵率勇鋭/前奮以一當百累陞中軍都督同知守徳州為人謹)¶
<pb:KR2k0008_WYG_021-28b>¶
　(實御下/不苛)王孜(蔚州人永樂中由太學生擢户部主/事&KR0681;事勤能官至通政司右通政)李¶
　彞(渾源人永樂中由舉人擢監察御史才名著稱尋/陞江西按察使治獄平恕秩滿以績最陞浙江左)¶
　(布政使/卒于官)武達(大同縣人永樂中鄉舉擢吏科給事中/以才職老成薦陞浙江布政使叅議有)¶
　(惠政及民尋遷廣/西叅政致仕卒)石□(應州人宣徳末進士授禮科/給事中仕至禮部尚書  省)¶
　(志/)宋弼(蔚州人正統戊辰進士以南京户部員外致/仕子經成化己丑亦第進士官御史有直聲)¶
　(省/志)焦鑑(大同人充府學生父喪廬墓/成化六年旌為孝子  省志)¶
列女班氏(大同人宋堅童妻堅童死班氏不忍/獨生以死從夫事聞宋朝褒表之)田氏(渾/源)¶
　(知州劉仲亨妻生一子彬年七嵗至正間仲亨/卒田氏年未三旬遂自經喪側事聞旌表其門)華氏¶
<pb:KR2k0008_WYG_021-29a>¶
　(大同人張思孝妻元季為貊髙兵所執以不受辱見/殺其婦劉氏僵壓姑尸大罵不已兵併殺之後家人)¶
　(驗其尸婦始之/手猶相持不捨)劉氏(靈丘人張文徳妻年二十五而/夫歿子政賢甫一嵗劉矢志守)¶
　(節撫子有立洪武十/八年旌異焉  省志)楊氏(大同左衛指揮使范安妾/居常克敦婦道宣徳中夫)¶
　(陣亡楊即自謚以殉家人止之不從/竟潛自縊死事聞詔贈淑人  省志)呉氏(大同人王/玘妻玘卒)¶
　(吳年二十六養舅姑無違禮育遺孤令就學/中永樂庚子郷舉正統間旌表其門  省志)柳氏(蔚/州)¶
　(人王福海妻夫歿柳年二十七子僅二嵗柳勤女/紅以育幼守節無玷天順初旌表其門  省志)焦¶
　氏(大同人齊景才妻年二十四夫亡子幼/守節不渝成化六年旌表其門  省志)¶
仙釋李溥光(大同人號雪菴幼為僧讀書工詩善書法/一時宫城殿宇扁額皆出其手元授昭文)¶
<pb:KR2k0008_WYG_021-29b>¶
　(館大學士有雪菴長/語大字書法行於世)¶
　　潞安府(東至河南彰德府林縣界一百七十里西/至平陽府岳陽縣界一百五十里南至澤)¶
　　　(州髙平縣界七十五里北至遼州界二百里自/府治至京師一千三百里至南京二千二百六)¶
　　　(十/里)¶
　　　(糧二十萬三/千八百石零)¶
建置沿革禹貢冀州之域天文參井分野商時為黎國¶
　書曰西伯戡黎即此後為赤狄潞子國晉滅潞子嬰¶
　兒復立黎國戰國初為韓之別都後屬趙秦置上黨¶
<pb:KR2k0008_WYG_021-30a>¶
　郡治長子晉徙治潞縣後周始置潞州領上黨襄垣¶
　二郡隋初郡廢大業初改州為上黨郡併置上黨縣¶
　唐復為潞州天寳初改上黨郡乾元初復為潞州後¶
　置昭義軍節度屬河東道五代時梁改匡義軍唐改¶
　安義軍晉復昭義軍宋改昭徳軍後陞為隆徳府金¶
　復為潞州元初為隆徳府尋復為潞州屬平陽路本¶
　朝以上黨縣省入洪武九年直𨽻山西布政司嘉靖¶
　中陞為潞安府領縣八¶
<pb:KR2k0008_WYG_021-30b>¶
　長治縣(附郭商黎國地春秋時屬晉秦為上黨郡地/漢為壼闗縣地隋初始置上黨縣屬上黨郡)¶
　(唐屬潞州宋屬隆徳府元屬潞州木朝初省入州嘉/靖中復陞州為府析今縣編户一百七十一里)¶
　長子縣(在府城西南五十里本周史辛甲所封之地/左傳晉人執衞行人石買於長子即此漢置)¶
　(長子縣屬上黨郡後魏分置樂陽縣北齊二縣俱廢/隋開皇中置冀氏縣屬潞州尋改為長子縣唐宋金)¶
　(元仍舊本朝因之/編户九十三里)屯留縣(在府城西北五十五里本/春秋晉余吾邑又名屯留)¶
　(漢置縣屬上黨郡北齊省隋復置屬潞州唐自霍壁/移今治後避諱改曰屯留宋屬隆徳府金屬潞州元)¶
　(至元初併入襄垣縣後復置/本朝因之編户五十五里)襄垣縣(在府城北九十/里秦始置縣屬)¶
　(上黨郡以趙襄子所築故名襄垣漢因之後魏建置/襄垣郡北齊郡廢後周置韓州隋大業初州罷以縣)¶
<pb:KR2k0008_WYG_021-31a>¶
　(屬上黨郡唐初復置韓州貞觀中州罷以縣屬潞州/宋屬隆徳府金屬潞州元仍舊本朝因之編户八十)¶
　(三/里)潞城縣(在府城東北四十里本春秋時潞州嬰兒/國晉滅之漢置潞縣屬上黨郡後魏改刈)¶
　(陵縣屬襄垣郡隋初廢後復置潞城縣屬潞州唐末/改為潞子縣尋復曰潞城宋金元仍舊本朝因之編)¶
　(户八十/一里)壺闗縣(在府城東二十五里本黎國地春秋/時屬晉秦為上黨郡地漢始置壺闗)¶
　(縣漢末嘗移上黨郡治此後魏移縣治頴陽岡隋分/置上黨郡大業初省入上黨唐初復置壺闗於髙望)¶
　(堡貞觀中又移治清流州即今治宋/金元仍舊本朝因之編户七十九里)平順縣(在府城/東四十)¶
　(里本壺闗縣之東鄙潞城縣之東南地澤州陵川縣/之北鄙本朝嘉靖中析其地置今縣編户三十一里)¶
　黎城縣(在府城東北一百一十里古黎侯國漢為上/黨郡之潞縣地後魏為襄垣郡之川陵縣地)¶
<pb:KR2k0008_WYG_021-31b>¶
　(北齊屬武鄉郡後周屬襄垣隋始置黎城縣唐屬潞/州宋熙寧中省入潞城元祐初復置金元仍舊本朝)¶
　(因之編户/三十七里)¶
郡名上黨(秦名言其地極/髙與天為黨)昭義(唐/名)隆徳(宋/名)¶
形勝居天下之脊當河朔之喉(唐文/粹)肘京洛而履蒲津¶
　倚太原而跨河朔(唐杜牧賀/平澤潞啟)河東雄勝之地(元潞州/公廨記)¶
風俗民俗醇古(郡/志)民多儉質而力農士尚氣節而務學¶
　(同/上)¶
山川壺闗山(在府城東北一十三里/山形似壺漢於此置闗)柏谷山(在府城東/北一十三)¶
<pb:KR2k0008_WYG_021-32a>¶
　(里與大行王屋山/相連山多柏樹)五龍山(在府城東南二十五里十/六國春秋慕容永時有五)¶
　(色雲見於此因置/祠以祭五方之神)雄山(在府城東南六十里此山/視諸山特為雄壯故名)紫¶
　雲山(在長子縣東南四十里與壺口接唐明皇瑞應/録帝潛於潞重九日與郡官登壺闗山時東北)¶
　(有紫雲見/光彩照日)慶雲山(在長子縣東南五十里相/傳堯時五色慶雲見於此)發鳩山¶
　(在長子縣西五十里山海經發鳩多怪木有鳥名精/衛相傳炎帝小女遊於海溺而不返化為此鳥嘗取)¶
　(西山木石/以堙東海)傘葢山(在長子縣西南五十里/逺望峯巒如傘葢然)羊頭山(在/長)¶
　(子縣東南五十六頭/里上有石狀如羊)疑山(在屯留縣西南一十里後魏/孝文帝幸潞見此山有伏龍)¶
　(疑而不進其後唐元/宗自潞入葢其應也)三嵕山(在屯留縣西北三十五/里一名麟山有三峯髙)¶
<pb:KR2k0008_WYG_021-32b>¶
　(峻書湯伐三朡又有/后羿射九烏之所)盤秀山(在屯留縣西南八十里/巖岫盤曲孤峯秀拔藍)¶
　(水出/焉)鹿臺山(在襄垣縣/南二十里)五陰山(在襄垣縣北五十里/相傳昔周公嘗至此)¶
　(陰霧五/日故名)仙堂山(在襄垣縣東北五十里山勢/巍峩上有龍洞及仙堂寺)鳯凰山¶
　(在潞城縣西北五里一名天冢/岡相傳神農時有鳯凰棲於此)伏牛山(在潞城縣東/南十五里唐)¶
　(張説述聖頌元宗在潞/州時有黄龍見此山)三垂山(在潞城縣西二十里/晉將軍王廣趙柔嘗)¶
　(敗劉聰將喬/乗於此山下)大王山(在壺闗縣東南二十三里後魏/書望氣者言此山有王氣太武)¶
　(壘石為三峯欲厭之/後唐元宗果潜於此)靖林山(在平順縣/東五十里)紫團山(在壺/闗縣)¶
　(東南一百六十里昔有紫氣見山/頂團團如葢山出人參名紫團參)麥積山(在平順縣/南八十里)¶
<pb:KR2k0008_WYG_021-33a>¶
　(以形/似名)白巖山(在黎城縣北一十五里齊武帝登此山/謂此是天莽口開赤色主殺人可塞之)¶
　(居民遂塗以/石灰故名)潞祠山(在黎城縣南一十五/里上有潞子嬰兒祠)馬鞍山(在/黎)¶
　(城縣西南三十/里以形似名)石竚山(在黎城縣西北六十里一名/望夫山山有石竚立宛若人)¶
　(形/)積布山(在黎城縣西北六/十里山形似積布)刁黄嶺(在長子縣西/一十五里)羊¶
　腸坂(在壺闗縣東南一百六里漢地理志/壺闗有羊腸坂長三里盤曲如羊腸)濁漳水(在/府)¶
　(城西南二十里源出長子縣西發鳩山東/北流至州境經襄垣黎城與清漳水名)藍水(在長/子縣)¶
　(北一十六里自屯留縣東南流經/縣界入州境東流與濁漳水合)傘葢水(源出傘葢/山下東北)¶
　(入漳/水)絳水(源出盤秀山下流經縣治北/又東流入州境合濁漳水)交漳水(在潞/城縣)¶
<pb:KR2k0008_WYG_021-33b>¶
　(西三十五里交漳村濁漳水與絳水至此交流故名/又東流一百八十里至彰徳府林縣界合清漳水)¶
　甘羅水(在襄垣縣西三十五/里東北合濁漳水)湼水(在襄垣縣西北六/十里源出沁州覆)¶
　(甑山東流入縣界㑹小/漳水至縣南合濁漳水)玉泉水(在黎城縣西北五十/里山下有三石竅水)¶
　(湧出合流入河南/渉縣界合清漳水)神農井(在羊頭山後魏風土記神/農井在羊頭山即神農得)¶
　(佳穀/處)百穀泉井(在州城東五十里神農廟/前味極甘美雖旱不涸)白龍泉(在/長)¶
　(子縣西二十五里相/傳昔有白龍見於此)靈湫泉(在長子縣西五十/里葢濁漳水源也)¶
土産綾　帕　紬　銅　鐵　長理石　人參　赤石¶
　脂　不灰木(府境/俱出)¶
<pb:KR2k0008_WYG_021-34a>¶
藩封瀋王府(在府治東永/樂六年建)陵川王府(在府城内又清源/遼山鎮康宜山宿)¶
　(遷呉江平遙稷山沁水黎城沁源内邱廣宗/唐山永年安慶定陶凡十七王府亦在焉)¶
公署潞州衞(在府治南洪/武元年建)瀋陽中䕶衞(在府城内永樂/七年為瀋府置)¶
　八角守禦千户所(𨽻都/司)¶
學校潞安府學(在府治南本舊州學/本朝嘉靖中改府學)長治縣學(在府治/西南本)¶
　(朝嘉靖/中建)長子縣學(在縣/治東)屯留縣學(在縣/治東)襄垣縣學(在/縣)¶
　(治/南)潞城縣學(在縣治南以上俱宋建/本朝洪武二年重建)壺闗縣學(在縣/治南)¶
　(宋建本朝洪武/十三年重建)平順縣學(在縣治南本/朝嘉靖中建)黎城縣學(在/縣)¶
<pb:KR2k0008_WYG_021-34b>¶
　(治東南宋建本朝/洪武三年重建)¶
宫室稡經樓(在長子縣元士人王綱建為藏書之所以/其㑹稡六經故名翰林編修程文譔記)¶
　徳風亭(在州治北唐𤣥宗在潛邸時為潞州别駕因/建此亭為游觀之所元至正間郡守張瞻甫)¶
　(重/修)熨斗臺(在長子縣治北相傳丹朱所/築以形似名上有神農廟)¶
闗梁長平闗(在長子縣南四十里即秦/白起坑趙卒四十萬處)吾峪闗(在黎城/縣東北)¶
　(二十八里今/有巡檢司)十八盤隘(在壺闗縣東/南八十五里)正梯隘(在壺闗/縣東一)¶
　(百一/十里)槲林隘(在壺闗縣東南/一百二十里)龍泉橋(在州/城南)漳水橋(在/長)¶
　(子縣西五十/里漳河上)進徳橋(在壺闗/縣治北)虒亭橋(在襄垣縣因/古虒亭為名)¶
<pb:KR2k0008_WYG_021-35a>¶
寺觀能仁寺(在長子縣/治西宋建)昭覺寺(在州治南後/唐天成初建)永福寺(在/屯)¶
　(留縣治/北唐建)夀聖寺(在襄垣縣城内立/義坊北後唐建)勝教寺(在潞城縣/城内崇智)¶
　(坊北石/晉建)福巖寺(在壺闗縣西/北二里金建)延慶寺(在黎城縣/治南元建)朝元¶
　觀(在屯留縣城/内遵教坊北)先天觀(在襄垣縣治/北俱金建)白鶴觀(在潞城/縣治南)¶
　祥鹿觀(在壺闗縣東北/三里俱唐建)通仙觀(在黎城縣城内徳化/坊元建以上寺觀俱)¶
　(本朝洪武/中重修)¶
祠廟五龍祠(在五龍山/禱雨多驗)崔元靖祠(在長子縣治東南元/靖唐邑令有仁政後)¶
　(人為立祠今有/司嵗時祭焉)李衞公廟(在潞城縣東北三十里衞/公唐李靖布衣時獻書西)¶
<pb:KR2k0008_WYG_021-35b>¶
　(嶽神後人因/為立廟其側)¶
陵墓瀋簡王墓　稷山悼靖王墓(俱在府城西南/三十里鳯凰山)沁源¶
　恭定王墓(在府城西一/十里歩馬村)沁水悼懐王墓(在府城西南/三十五里至)¶
　(善/都)黎城昭僖王墓(在府城北/二十五里)平遙靖僖王墓(在府城/東北一)¶
　(十五里柏谷山以上/各王俱本朝宗室)令狐茂墓(在壺闗縣東北一十/九里茂漢壺闗三老)¶
　(嘗上書明/戾太子寃)鮑宣墓(在長子縣東一十三里宣漢/司𨽻校尉坐辱宰相徙上黨)馮奉¶
　世墓(在黎城縣東五里又東/二里有其女昭儀墓)¶
古蹟丹朱城(在長子縣治西唐十道圖堯長/子丹朱所築古長子縣治此)㣲子城(在/潞)¶
<pb:KR2k0008_WYG_021-36a>¶
　(城縣東北一十五里/殷㣲子所封之地)黎侯城(在黎城縣東北一十八/里春秋晉荀林父滅潞)¶
　(立黎侯而/還即此)餘吾城(在屯留縣西北一十八里本春/秋餘吾邑漢為縣後省入屯留)潞¶
　城(在潞城縣東北四十里/本漢縣後魏改刈陵縣)石城(在黎城縣南八十里/舊經趙石勒築此以)¶
　(貯/糧)照城(在壺闗縣東七十里西燕/慕容永所築以控燕魏)益陽城(在壺闗縣/東南六十)¶
　(里/)陽䕶城(在壺闗縣東二十六/里俱慕容永所築)樂陽城(在長子縣西/南三十里後)¶
　(魏置樂陽/縣北齊廢)應城(在長子縣東南四十里/後魏書長子有應城)韓城(在襄垣/縣北後)¶
　(周置韓州於此/唐貞觀中廢)廢上黨縣(在潞安府本漢壺闗縣地/隋析置此縣本朝省入府)¶
　啟聖宫(在府城西北隅舊名飛龍唐𤣥宗為潞州别/駕時故第開元中建為宫後又更名有瑞閣)¶
<pb:KR2k0008_WYG_021-36b>¶
　虒亭(在襄垣縣西北五十里春秋昭公八年叔弓如/晉註云賀虒祁也虒祁宫名顔師古曰虒音斯)¶
　(今為虒/亭鎮)¶
名宦列國馮亭(戰國韓上黨守時秦白起伐韓拔野王/上黨路絶亭與其民謀曰鄭道已絶不)¶
　(如歸趙趙被秦兵必親韓韓趙/為一則可以當秦矣卒降趙)漢任敖(上黨太守陳/豨反敖城守)¶
　(有功賜爵/廣阿侯)晉温嶠(上黨令劉琨請為叅軍累加/建威將軍討石勒屢有功)唐崔¶
　元靖(長子令有徳政人為立碑云虎嘗傷人不以/强弓毒矢而以一介之使追虎至而殺之)姚¶
　崇(潞州刺史以徳/化民風俗醇厚)李抱真(澤潞節度行軍司馬/練兵訓農甚有治績)王䖍¶
　休(徳宗時潞州左司馬邕王為昭義節度大使擢處/休領留後號令撫循軍中大治遷昭義節度使)¶
<pb:KR2k0008_WYG_021-37a>¶
　宋王祜(太祖征太原諸州饋餉集上黨城中車乗塞/路乃命祜知潞州祜至饋餉無乏路亦無壅)¶
　柴禹錫(太宗時知潞州勤於政治/州民乞再留三載詔奬之)畢士安(咸平中知/潞州治以)¶
　(嚴正見稱特/加月給之數)李昭玘(通判潞州潞民死多不葬詔玘/斥官地畫兆竁具棺衾作文風)¶
　(曉之俗/為一變)劉絢(知長子縣督公家逋賦不假鞭扑而集/嵗大早府遣吏視傷所蠲財什二絢封)¶
　(還其揭請易之富/弼嘆曰真縣令也)王曙(知潞州州有殺人者獄已具/曙獨疑之既而提刑杜衍至)¶
　(事果辨曙為作辨/獄記以戒官吏)朱光庭(知潞州隣境旱飢流民入/境者接踵光庭日為食以)¶
　(食之常至暮自不暇/食遂感疾以至於卒)李琮(知潞州有謀亂者為書期/日揭道上部使者聞之懼)¶
　(索姦甚急琮置不問以/是日置酒髙會訖無他)孫冲(再知潞州以强幹稱/能任鉤距多得事情)苖¶
<pb:KR2k0008_WYG_021-37b>¶
　時中(潞州司録叅軍郡守欲入一囚於死執不可守/怒責甚峻時中曰寧歸田里法不可奪守悟而)¶
　(聴/之)張確(宣和中知隆徳府金兵犯河東知城中無備/諭使降確乘城拒守或勸以潰圍出確怒叱)¶
　(曰確守土臣當以死報國頭/可斷腰不可屈力戰而死)本朝張三同(洪武初為/潞州同知)¶
　(在任勤能多善政及民/尤脩理學校作興士類)張璧(洪武初為潞城知縣朞/年政興化行脩舉廢墜)¶
　(招撫流移吏畏/其威民懐其徳)徐兖(正統末知長子縣募壯勇造兵/器以給邊備而民不知勞遇歉)¶
　(賑濟境無流移以憂/去民多頌之  省志)¶
人物周豫讓(上黨人初仕晉大夫智伯智伯為趙襄子/所滅為之報讐變姓名為刑人挾匕首欲)¶
　(刺襄子不果又漆身為癩吞炭為啞伏於橋下為襄/子所獲請襄子衣拔劍三躍而撃之乃伏劍而死)¶
<pb:KR2k0008_WYG_021-38a>¶
　漢馮奉世(上黨潞人初學春秋涉大義善兵法前將/軍韓増奏舉以衞侯使持節進擊沙車威)¶
　(振西域累遷右將軍賜爵闗内侯奉世前後十年/為折衝宿將時論歸之子譚野王逡立參俱有名)馮¶
　野王(奉世次子為隴西太守以治行髙入為左馮翊/遷大鴻臚元帝嘗稱其剛强堅固確然無欲弟)¶
　(立相代為守民歌之曰大馮君小馮君/政如魯衞徳化鈞周公唐叔猶二君)鮑永(屯留人/性至孝)¶
　(更始中遷尚書僕射行大將軍持節以擊破青犢功/封中陽侯光武時拜魯郡太守以誅彭豐功賜爵闗)¶
　(内/侯)晉續咸(上黨人博覽經籍仕為東安侯太守有治/績所著有游志異物志汲冢古文釋各十)¶
　(卷/)南北朝堯暄(長子人美容貌恭慎小心仕魏累官/大司農子三洪襲爵遵為臨洮太守)¶
　(榮為員外㪚騎侍郎洪子傑為開府儀同三/司榮子雄官至大都督在邊十年累有功績)李業興¶
<pb:KR2k0008_WYG_021-38b>¶
　(長子人博渉百家圖緯風角天文占候無不討練舉/孝㢘為校書郎以造厯之勲封屯留縣子業興學術)¶
　(精㣲當時莫及/子崇祖𫝊其業)唐苗晉卿(壺闗人以儒素稱舉進士/累官中書舍人知吏部選)¶
　(事後為魏郡大守政化大行肅宗時/拜左相卒諡懿獻子粲官至郎中)宋李崇矩(上黨/人純)¶
　(厚寡言有至行鄉里推服初事周以功累遷作坊使/宋初平澤潞及征揚州皆有功後代趙普為樞宻使)¶
　(加檢校/太傅)李處耘(上黨人父肇後唐檢校司徒以討賊/戰死處耘初𨽻太祖帳下能臨機决)¶
　(事謀無不中居常以功名為己任從平澤潞以功累/遷樞宻副使後出為淄州刺史其次女為太宗后)¶
　張延通(潞城人父彦成周右金吾衞上將軍延通性/頴悟有才幹宋初歴通事舍人開寳中為西)¶
　(川兵馬都監後為/丁徳裕所誣遇害)李繼昌(崇矩子性謹厚士大夫樂/與之游為峽州路軍都巡)¶
<pb:KR2k0008_WYG_021-39a>¶
　(檢使以招安賊黨累遷至/連州刺史子遵朂尚公主)李繼隆(處耘子善騎射乾/徳中平蜀為果閬)¶
　(監軍及討李繼遷禦契丹皆有功太宗朝累遷鎮安/軍節度加至同中書門下平章卒諡忠武弟繼和知)¶
　(平凉軍屢上言邊務/官至端州防禦使)苗授(潞州人父京嘗守麟州以/抗趙元昊授少受學胡瑗)¶
　(從王韶取鎮洮又破鬼章以功累官果州團練使元/祐中遷殿前副都指揮使卒諡莊敏子履積功官至)¶
　(捧日天武都指/揮使知渭州)王陟(上黨人淳化中進士補嵐州推/官以謹幹聞遷開封府推官督)¶
　(餽靈武芻糧咸平中為河東轉運使及卒真宗甚/憫之録用其子若拙若谷若拙官至國子博士)王¶
　彦(上黨人性豪縱喜讀韜畧徽宗時為清河尉金人/攻汴彦慨然棄家求自試禦敵時張所為河北招)¶
　(撫使異其才擢都統制卒禆將渡河屢破大敵/紹興中以金均房安撫使知金州終知邵州)秦當¶
<pb:KR2k0008_WYG_021-39b>¶
　(上黨人金季兵起窽山麓為洞奉親以居傍窽大洞/匿其里中百人具牛酒出待兵兵入索帷見其親屬)¶
　(曰孝士也釋之去里人甚徳之/孫起宗仕元累官兵部尚書)元宋子貞(長子人工/詞賦與族)¶
　(兄知柔同補太學生俱有名金末歸東平嚴實世祖/南伐召問方畧拜翰林學士累遷中書平章事子渤)¶
　(官至集/賢學士)任志(壺闗人歸穆呼哩充元帥與金人戰有/功金人擒其長子以招之志曰我為天)¶
　(朝帥豈愛一子親射殪之以議事道經武/安為金人所害子存亦與金將武仙戰死)宋道(長子/人祖)¶
　(元吉金兵部負外郎道善記誦中統間櫂翰林修撰/累遷太子賓客侍講經帷開論為多所著有秬山集)¶
　(十/卷)髙觽(上黨人父守忠元初為千户從攻黄州歿觽/初備宿衞累官工部侍郎世祖比幸丞相阿)¶
　(哈瑪特留守大都専權貪恣千户王著等謀殺之觽/馳驛以聞世祖遣亟還後遷河南等路宣慰使)劉¶
<pb:KR2k0008_WYG_021-40a>¶
　宣(潞州人徙太原沈毅清介有經世志嘗從許衡講/明理學累官吏部尚書時伐交阯再征日本宣上)¶
　(䟽諌累遷行臺御史中丞/節操為世所重卒諡忠憲)李孟(上黨人曽祖執金進/士孟通貫經史善論)¶
　(古今治亂從仁宗居懐州屢陳君臣父子之義後累/官中書平章政事加翰林學士承旨卒諡文忠孟宇)¶
　(量宏廓材畧過人三入中書/知無不言子獻御史中丞)楊仁風(襄垣人幼聰敏/能文為刑部郎)¶
　(中累官叅/知政事)靳克忠(潞州人為西臺御史累轉河中府/知府卒追封陜西行省叅知政事)¶
　(子文用累官福/建行省叅政)本朝杜斆(壺闗人勤慎力學精通易/書詩三經洪武間徵起為)¶
　(四輔官兼太子/賓客後以疾卒)王紹(屯留人正統中由進士仕至/廣東按察司副使  省志)韓¶
　錦(潞城人六世同居家衆凡四十餘人庭無間言成/化六年旌表其門邑人李昇同居六世與韓同亦)¶
<pb:KR2k0008_WYG_021-40b>¶
　(同受旌異/  省志)張倫(潞安府人居母䘮廬墓嘗致烏兔馴/擾禾生聯穂之應成化十一年有司)¶
　(上其事詔旌/之  省志)¶
列女程氏(壺闗人王觀妻年十九夫歿遺一子甫期程/居䘮三年每詣夫墓悲號幾絶者數四終身)¶
　(守節無瑕洪武末/詔旌表焉  省志)朱氏(潞城人史廣妻廣卒朱年十/七子二嵗朱以節自矢終身)¶
　(無玷成化五年旌/表其門  省志)靳禎妻(王氏黎城人年二十嵗夫/亡守節終身無玷成化六)¶
　(年旌為貞節/門  省志)¶
仙釋王真(上黨人孝武帝時為郡史年百嵗面有光澤/魏王所紀方士傳玉真履氷赴火出入不由)¶
　(户深有/道術)金申(潞城人幼聰慧佯狂遇異人授以太陰/煉形之術嘗單衣跣足卧凍雪中能預)¶
<pb:KR2k0008_WYG_021-41a>¶
　(知水旱災祥夀殀既卒葬百餘日一夕雷霆大作及/旦視之但見冢開數寸惟留隻履椶扇薄衾而已)¶
　　汾州府(東至太原府祈縣界一百四十里西至太/原府石州界六十里南至平陽府靈石縣)¶
　　　(界一百里北至太原府文水縣界五十里自州/治至京師一千三百八十里至南京二千四百)¶
　　　(三十/里)¶
　　　(糧一十五/萬一千石)¶
建置沿革禹貢冀州之域天文參分野春秋時屬晉戰¶
　國時屬趙秦漢皆為太原郡地三國魏置西河郡治¶
　兹氏縣晉為西河國後魏置汾州治蒲子城後移治¶
<pb:KR2k0008_WYG_021-41b>¶
　西河北齊改置南朔州後周改為介州隋初郡廢大¶
　業中州廢復為西河郡治隰城縣唐初改浩州尋改¶
　汾州天寳初改西河郡乾元初復為汾州屬河東道¶
　金置汾陽軍節度元復為汾州屬大原路本朝以西¶
　河縣省入直𨽻山西布政司編户九十五里領縣四¶
　汾陽縣(附郭萬厯中陞州為/府新設編户三十里)孝義縣(在州城東三十/五里本漢太原)¶
　(郡兹氏縣地魏始置中陽縣屬西河郡晉省入隰城/縣後魏屬真君郡又分隰城置永安縣北齊省後周)¶
　(復置隋屬汾州唐貞觀初改孝義縣因縣人鄭興有/孝義故名宋改中陽縣尋復為孝義金元仍舊本朝)¶
<pb:KR2k0008_WYG_021-42a>¶
　(因之編户/二十八里)平遙縣(在州城東八十里本漢平陶縣屬/太原郡東漢屬西河郡晉屬太原)¶
　(國後魏以太武名燾改平遙縣屬西河郡後周省隋/復置屬介休郡唐屬介州貞觀初屬汾州後屬太原)¶
　(府宋金仍舊元屬汾州本/朝因之編户五十七里)介休縣(在州城東七十里/本晉大夫彌牟邑)¶
　(秦為介休縣以介山為名漢屬太原郡晉屬西河國/後魏於此置定陽郡改縣曰平昌北齊以永安縣省)¶
　(入後周改郡曰介休隋開皇初郡廢復改縣曰介休/義寧初於縣置介休郡唐初改郡為介州貞觀初州)¶
　(廢以縣屬汾州五代宋金元仍/舊本朝因之編户四十五里)¶
郡名西河(魏/名)汾陽(金/名)¶
形勝美哉山河之固(史/記)山川峭拔(郡/志)¶
<pb:KR2k0008_WYG_021-42b>¶
風俗其民重厚知義尚信好文(郡/志)其人勤儉(文獻/通考)¶
山川羊頭山(在州城西北一十/五里以形似名)萬户山(在州城西二十/里李永山川記)¶
　(堯時洪水諸山皆沒惟/此山不没所濟者萬户)白彪山(在州城西北三十里/昔有騶虞見於此故)¶
　(名/)石婆神山(在州城西三十里上有石/婆神祠鄉民禱祀於此)謁泉山(在州/城北)¶
　(四十里上有石室相傳為/子夏石室今有卜商祠)柏山(在州城西五十里一/名將軍山上多柏樹)¶
　比干山(在州城西北一百里相傳昔/商王嘗令比干於此築城)烏雞山(在孝義/縣西七)¶
　(十/里)玉泉山(在孝義縣西七十/里下有泉如潄玉)狐岐山(在孝義縣西八/十里勝水出馬)¶
　(一名薛/頡山)白雀山(在孝義縣西八/十里峯巒髙峻)髙唐山(在孝義縣/西九十里)上¶
<pb:KR2k0008_WYG_021-43a>¶
　殿山(在孝義縣西一百六十里/高峻為汾隰諸山之冠)介山(在介休縣東南/二十里地名綿)¶
　(上亦名横嶺晉文公賞從亡者介之推不言禄禄亦/不及遂與母偕隱此山而死文公求之不獲以綿上)¶
　(為之田曰以志/吾過且旌善人)羬城山(在介休縣東/二十八里)簇蠺山(在介休/縣東南)¶
　(三十里以/形似名)超山(在平遙縣東南四十里一/名過山視諸山獨起出)麓臺山(在/平)¶
　(遙縣南四十七里一名蒙山又名謁戾山山海經龍/首山西三百里曰麓臺山爾雅云山足曰麓土髙曰)¶
　(臺/)獅鼻巖(在介休縣東四/十里以形似名)雀鼠谷(在介休縣西南二/十里唐元宗開元)¶
　(中北巡并/州嘗經此)西谼谷(在介休縣東/南二十里)東谼谷(在介休縣東/南四十里其)¶
　(内深不/可測)沂陽谷(在介休縣/西四十里)汾河(在州城東二十五里/流經介休平遙二縣)¶
<pb:KR2k0008_WYG_021-43b>¶
　萬谷河(在州城東北五十里一/名文水又名文谷河)麻屈水(在州城西一/十里平地湧)¶
　(出灌溉田畆/人賴其利)左水(在孝義縣南二十/里一名賈顧水)土京水(在孝義/縣西一)¶
　(十五里合勝水入汾河一名西陽/水水經注西陽水出西陽谿即此)板谷水(在孝義縣/西北二十)¶
　(八里東流入元象泊出/界内合板谷水因名)勝水(在孝義縣西八十/里源出狐岐山)源祠¶
　水(在平遙縣東一十五里平地湧/出西入汾河以源上有祠故名)中都水(在平遙縣/東二十里)¶
　(舊經其水/出中都谷)亭岡水(在平遙縣南二十八里石巖中/出圖經此水自亭岡谷横流)原¶
　公水(一名賀魯水出自白彪山涌/注東流分引溉田三十餘頃)嬰澗水(在平遙縣/東三十里)¶
　(水經注謁戾之山嬰/澗之水出於其陰)侯甲水(冀州圖侯甲水起平/遙縣北入太原界)謝¶
<pb:KR2k0008_WYG_021-44a>¶
　谷水(在介休縣西南一十里源/自谷中出民引以溉田)石洞水(在介休縣東/二十里平地)¶
　(湧/出)洪山水(在介休縣東南二十八里北/流分為三道民决以灌田)連山水(在介/休縣)¶
　(東四十里舊經水/出連山其源甚㣲)元象泊(在孝義縣西一十里一名/勝水陂山海經狐岐山勝)¶
　(水出/馬)水橋泊(在介休縣東北一/十八里西入汾河)鄔城泊(在介休縣東/北二十里本)¶
　(昭餘祁藪/俗呼今名)張趙泊(在平遙縣西北三/十里一名壤分泊)白龍渠(在孝義/縣西白)¶
　(壁闗民決/以灌田)□石澗(在介休縣東南二十里源出綿/上箭桿嶺下流入汾水乆涸)黒¶
　龍池(在白雀山下相傳有/黑龍化於此因名)靈浮泉(在州城西/南四十里)隱泉(在/州)¶
　(城西北四十里舊經巖嶺/盤紆有水伏流因以隱名)冷泉(在孝義縣西南二/十里炎夏清泠)三¶
<pb:KR2k0008_WYG_021-44b>¶
　泉(在孝義縣西二十八里東/流入板谷溉田可十餘頃)龍泉(在介休縣西南二/十里平地湧出北)¶
　(流入汾水相傳/嘗有龍見於此)¶
土産鐵(孝義縣薛/頡山出)石膏(州境/出)甘草　柴胡(州縣/俱出)¶
藩封慶成王府(在州城内同節坊本朝永/樂十一年改舊州治建)永和王府(在/州)¶
　(城内安静坊永樂十二/年改舊千户所治建)¶
公署汾州衞(在州城内三賢坊本守禦千户所洪武二/十四年建於安静坊永樂十二年移於净)¶
　(土寺宣徳五年移治/於此正徳中陞為衞)¶
學校汾州學(在州治東南/洪武八年建)孝義縣學(在縣治東宋崇寧/間建本朝洪武初)¶
<pb:KR2k0008_WYG_021-45a>¶
　(重/修)介休縣學(在縣治東南隅唐咸亨初建於縣治東/元至元間移於此本朝洪武十七年重)¶
　(建/)平遙縣學(在縣治南元建本/朝洪武中重修)¶
宫室臨汾宫(在州東二十里隋煬/帝建宫於此避暑)清虛閣(在平遙縣太/平觀有姚雪)¶
　(齋題/詠)式賢閣(在州城東世傳魏文侯過段/干木之宅必式後因建閣)朝陽樓(在/州)¶
　(城内本朝成/化六年建)三賢堂(在州城東二十五里三賢卜子/夏段干木田子方也金汾陽節)¶
　(度使雷/志有記)比干臺(在孝義縣東二十里汾河之上相傳/昔商王遣比干於騶虞山築臺避暑)¶
　(即/此)焚火臺(州人寒食祭/介之推於此)¶
闗梁金鎖闗(在州城西/三十五里)子嶺闗(在介休縣/南六十里)普同闗(在平/遙縣)¶
<pb:KR2k0008_WYG_021-45b>¶
　(南五/十里)温泉鎮(在孝義縣/西九十里)勝水橋(在孝義縣/南二里)義常橋(在/介)¶
　(休縣西門外二/十里汾河上)中都橋(在平遙縣治東洪武/七年知縣許夔建)¶
寺觀净心寺(在州城/内宋建)太子寺(在孝義縣/城内金建)寳昌寺(在平遙/縣城内)¶
　(隋/建)崇夀觀(在平遙縣城内/東南隅宋建)𤣥元宫(在州城/内宋建)希真觀(在/孝)¶
　(義縣南一十里元建以/上俱本朝洪武開重修)龍泉觀(在介休縣/北唐建)太平觀(在/平)¶
　(遙縣北/元重建)¶
祠廟臺駘神廟(在州城東南二里古金天氏之子曰昧/為元㝠師少子臺駘能業其官帝封諸)¶
　(汾川唐建祠石晉封昌/寧公宋加額曰宣濟)介之推廟(在介休縣西門/之推晉大夫)項¶
<pb:KR2k0008_WYG_021-46a>¶
　槖祠(在州城西北三十五里史/記項槖七嵗為孔子師)卜商祠(在謁泉山下/卜商退老於)¶
　(西河為魏文侯/師後人為立祠)魏文侯廟(在孝義縣城内祀戰國魏/文侯斯元建本朝洪武初)¶
　(重/建)永澤廟(在白彪山前案廟碑神後魏賀虜將軍也/諱原嘗師行屯此馬跑地出泉靈源灌溉)¶
　(功利及物宋賜廟額曰永澤封神為潤濟侯本朝洪/武十一年號曰白彪山馬跑泉之神有司春秋致祭)¶
　崔宏禮祠(在州城内通衢中宏禮唐汾州/刺史後人慕其徳立祠祀之)狄青祠(在/州)¶
　(城内青宋名將諡武/襄有司春秋致祭)三賢祠(在州東十里祀卜子夏焉/田子方段干木有碑存)¶
陵墓尹吉甫墓(在平遙縣治東/吉甫周卿士)魏文侯墓(在孝義縣/西五里)段¶
　干木墓(在孝義縣東北五十五/里干木戰國時賢者)郭林宗墓(在介休縣/東五里蔡)¶
<pb:KR2k0008_WYG_021-46b>¶
　(邕譔/碑)司馬斌墓(在州城西七里斌魏中/郎晉初以功封陳王)穆祚墓(在介/休縣)¶
　(南七里祚後魏/車騎大將軍)吕㳘墓(在州城南五里/元虞集撰碑)¶
古蹟祝融城(在州治西相/傳祝融所築)京陵城(在平遙縣東七十里/城塚記周宣王北伐)¶
　(時築此漢為縣屬太原郡/唐於縣治南置京陵府)虞城(在孝義縣東北一十/里舊經晉滅虞虢遷)¶
　(其人於此/築城居之)呉城(在孝義縣西南七十八里史記魏/吴起為西河太守時築以拒秦)鄔¶
　城(在介休縣東北二十七里左傳魏獻/子以司馬彌牟為鄔城大夫即此)中都城(在介/休縣)¶
　(東北五十里春秋晉侯/執無宇於此漢為縣)武城(在介休縣東四十五里/秦遣武安君白起伐趙)¶
　(經此/因名)羗城(在平遙縣西北四十里/漢建安中築以居羗人)思歸城(在平遙縣/東三十里)¶
<pb:KR2k0008_WYG_021-47a>¶
　(前趙劉淵攻劉琨於太原/築壘拒戰因思歸而夜遁)八門城(在州城北一十五/里前趙劉淵遣喬)¶
　(嵩攻西河所/築城有八門)板橋城(在介休縣西北一十八里/郡國志劉淵擊劉琨於此)團城¶
　(在孝義縣西北一十八/里舊經魏孝昌中築)蔚州城(在平遙縣西北二十/五里後魏遷北蔚州)¶
　(民居此置蔚/州後周廢)魚城(在孝義縣北一十九里又/有東多城去縣二十里)青城(在/平)¶
　(遙縣東二十里又有亭/岡城在縣南二十八里)六壁府(在孝義縣西南一十/五里後魏太平真君)¶
　(間征北於六壁即此唐為府兵所居又介休縣西/北八里有開逺府東北三十里有華夏府皆唐置)廢¶
　西河縣(在汾州本漢兹氏縣地晉改曰/隰城唐改西河本朝省入州)忌坂(在介休/縣西南)¶
　(一十二里舊經介之/推避晉文公於此)安生原(在孝義縣南一十里舊/經土地沃饒有河西之)¶
<pb:KR2k0008_WYG_021-47b>¶
　(美者惟安/生原耳)郭林宗宅(在州城東後/廢為僧舍)文彦博宅(在州治/南宅久)¶
　(廢石刻有宋神宗御/賜詩并彦博所撰記)仙槐樹(在州治西年久朽如刳/舟金皇統中有異士貨)¶
　(藥投樹復活/因號仙槐)陰符經碑(在平遙縣太平觀/内金趙秉文草書)¶
名宦周呉起(戰國時魏西河守築城/拒秦秦兵不敢東鄉)漢杜延年(西河太/守治政)¶
　(有/名)馮立(西河太守善立/條教吏民悦服)三國房豹(魏西河守為政/清净甚著竒績)晉¶
　賈渾(介休縣劉淵作亂/攻陷邑城渾死之)南北朝宇文測(後周以侍中/行汾州事政)¶
　(尚簡恵頗/得人和)唐崔宏禮(汾州刺史有治/行後人祠之)陸璟(西河守屬/邑多虎前)¶
　(守設檻穽璟至撤/去之虎不為暴)楊仲昌(孝義令鸞降庭樹/太守蕭恕表其政)李勉(汾/州)¶
<pb:KR2k0008_WYG_021-48a>¶
　(刺史性亷介/不威而治)賈耽(汾州刺史治凡/七年政有異績)宋杜衍(知平遙縣/謹宻清整)¶
　(决訟/明允)李謙溥(汾州路都監在州十/年敵人不敢犯境)趙瞻(仁宗時通判/汾州政以愛)¶
　(民為/本)張克戩(宣和中知汾州金兵圍太原縱兵四掠/克戩畢力捍禦數選勁卒撓敵營出不)¶
　(意焚其柵/敵懼引去)陳膏(汾州教授佐守臣張/克戩捍金人有功)金舒穆嚕元毅(汾/陽)¶
　(軍節度副使時石嵐間賊黨嘯聚四行剽掠命元/毅捕之賊畏而遁元毅追襲盡殪之二境以安)董¶
　師中(平遙縣丞捕殺劇賊一境以安時大/軍後野多枯胔悉為葬之遷綿上令)元睦大用(汾/州)¶
　(同知亷公有威吏民/畏服去任州人思之)程邦彦(汾州同知奉法循禮郡/人徳之為立遺愛碑)¶
人物漢郭泰(介休人容貌魁偉博通墳籍居家教授弟/子至數千人嘗游洛見河南尹李膺膺竒)¶
<pb:KR2k0008_WYG_021-48b>¶
　(之遂與為友行嘗遇雨巾一角墊時争效之故折巾/角其見慕如此及卒蔡邕為撰墓碑曰吾為碑銘多)¶
　(矣惟郭有道/銘無愧耳)晉王延(西河人性至孝早䘮母繼母遇之/不慈嘗盛冬母索魚食延縁汾水)¶
　(叩氷而哭忽有巨魚躍出取以供食於/是母悟撫延如已出官至尚書左丞)宋隱(介休人/性至孝)¶
　(精問學仕慕容氏/累官至行臺右丞)南北朝宋弁(隱族子美丰儀李冲/嘗稱為王佐才仕魏)¶
　(為著作郎累官吏部尚書與咸陽王僖等六人/輔政卒諡貞順弟翻少有操行累官河南尹)宋世¶
　良(弁從子父毓敏篤有志行世良仕魏累官清河太/守才識閒明尤善政術及代傾城祖道攀轅涕泣)¶
　(終於東郡太守弟世軌幼修整好法律累官大理少/卿及卒諸繋囚皆哭曰宋廷尉死我等豈有生路)¶
　張濟(西河人渉獵書傳清辯善儀容魏道武愛之晉/雍州刺史楊佺期乞師於常山王遵以禦姚興)¶
<pb:KR2k0008_WYG_021-49a>¶
　(道武遣濟為遵從事即報之濟自襄陽還道武/問江南事濟對稱旨厚賞之後拜勝兵將軍)唐鄭¶
　興(孝義人貞觀初以孝/義稱時因名其縣云)宋務光(西河人舉進士調洛/陽尉神龍初大水應)¶
　(詔上書仕為右衛騎曹叅軍累/遷殿中侍御史當官居正不阿)宋之問(西河人偉儀/觀善詞章武)¶
　(后時累官尚方監丞嘗與張説等撰三教珠英與韋/維稱一臺二妙中宗朝為修文館學士弟之悌以蹻)¶
　(勇聞之愻精草/𨽻世號三絶)五代薛融(平遙人博通墳籍仕唐為/太原幕府累官至右丞)¶
　李彦從(孝義人素精武藝仕漢/為濮州刺史有能聲)宋王嗣宗(汾州人曾/祖同節寳)¶
　(鼎令祖待價汾州防禦推官父夢證成州判官嗣宗/開寳末進士第一累官淮南轉運使以稱職拜太常)¶
　(少卿累遷樞宻副使卒諡景莊嗣宗能睦宗族著/遺訓戒子孫勿得析居所著有中陵子三十卷)楊¶
<pb:KR2k0008_WYG_021-49b>¶
　瓊(西河人初𨽻太宗帳下以材勇稱從征太原及平/蜀累遷單州刺史後為領軍大將軍賀州團練使)¶
　田紹斌(汾州人長兵間習戰法其後累/以格鬪立功累遷康州團練使)辛仲甫(孝義/人太)¶
　(祖問趙普以文武兼資者普以仲甫對拜右補/闕出知光州後為叅知政事卒贈吏部尚書)趙昌¶
　言(孝義人父叡歴雍邱太康二縣令昌言少有大志/文思甚敏太宗時舉進士累官樞宻副使遷户部)¶
　(侍郎卒贈吏部尚書諡景肅昌言强力/尚氣槩所至以威斷立名喜推奬後進)侯仁寳(平遙/人父)¶
　(益仕五代周累官太子太師封齊國公宋初加中書/令仁寳以蔭入官出知邕州太守時上言取交州之)¶
　(策授交州水陸計度轉運使子/延齡殿中丞延世太子中舍)侯延廣(平遙人太宗/時出䕶延州)¶
　(軍及李繼遷冦靈州以為寧州團練使戎人素服其/威名皆引避及被病言家世受國恩今日得死所但)¶
<pb:KR2k0008_WYG_021-50a>¶
　(未立尺寸功以報/上耳言訖而卒)文彦博(介休人及進士第歴事四/朝出將入相五十餘年再)¶
　(相時與富弼並命士大夫相賀於庭彦博立朝端重/顧盻有威契丹使望見改容拱手曰天下異人也官)¶
　(至太師封潞國公致仕卒年九十二諡忠/烈八子皆歴要官及甫官至户部侍郎)狄青(西河/人風)¶
　(骨竒偉善騎射仁宗時西夏叛青為延州指使每戰/飾以銅面其敵望之如神後又討平儂智髙累立大)¶
　(功拜樞宻使卒諡武襄子諮熙寧中為閣門使神/宗問卿父有遺書否諮乃上平蠻記及戰陣圖)李¶
　渭(西河人後家河陽進士起家為臨頴主簿天聖初/上治河十䇿累官軍器局副使歴知原環慶三州)¶
　(時詔舉勇略任邊者乃徙渭/益州兵馬鈐轄領應州刺史)李浩(西河人務學通兵/法以父定䕃從軍)¶
　(破儂智髙及討南江蠻山後羗累功知河州安/撫洮西哲宗時以環慶路副都總管再知蘭州)郝質¶
<pb:KR2k0008_WYG_021-50b>¶
　(介休人少從軍挽强第一討平貝州賊以功遷并州/副使部署神宗時為安武軍節度使殿前都指揮使)¶
　(卒諡武莊質御軍有紀律平居自奉簡儉食/不重肉自為官從㣲至貴皆以功次遷云)王竒(汾/州)¶
　(人武舉中第章惇經營湖北溪峒以為將累遷湖南/都監徙廣西宜州蠻冦邊竒領兵與戰禆將費萬戰)¶
　(歿後數日蠻大集竒戰敗麾下猶數百人勸䇿馬逃/去竒罵曰大丈夫當盡節以報國何走為戰而死之)¶
　元杜豐(西河人倜儻有大志通兵法仕金為平遙義/軍謀克入元授兵馬都提控累功遷河東兵)¶
　(馬都元帥後為沁州長官有徳政沁人立祠祀焉/子思明治書侍御史思敬中書左丞卒諡文定)吕¶
　㳘(西河人累官山北遼東道/廉訪使卒封河東郡侯)張益(西河人舉進士第/一仕至國子司業)¶
　(子大猷亦舉進士為儒學提舉益同邑柳/誠者徳行純篤能文章累官國子助教)本朝辛彦¶
<pb:KR2k0008_WYG_021-51a>¶
　博(汾州人洪武中由太學生擢監察御史陞僉/都御史累官按察使布政使敡歴中外有聲)楊智¶
　(介休人早䘮父事母至孝母亡廬/墓哀毁正統末旌為孝子  省志)¶
列女陳氏(汾州人郭世玉妻生子一嵗郭逝陳年二十/有一事育舉盡道孀居七十餘年兩經大兵)¶
　(藏匿巖穴未嘗虧節國/初特詔旌之  省志)¶
仙釋麻衣仙姑(本州人姓任氏隱於石室山家人求之/弗得後有人見之遂逃入石室中有聲)¶
　(殷殷如雷其壁/復合手蹟尚存)哲法師(本太原人母曹氏嘗夢日光/滿室因有娠及生有過人之)¶
　(才名重當世武則天臨朝屢徴/不起開元間示化於福聚寺)¶
　　遼州(東至河南彰徳府磁州武安縣界一百四十/里南至沁州武鄉縣界四十里西至太原府)¶
<pb:KR2k0008_WYG_021-51b>¶
　　　(大谷縣界一百九十里北至平定州樂平縣界/一百三十里自州治至京師一千二百里至南)¶
　　　(京二千四/百二十里)¶
　　　(糧二千六/百石零)¶
建置沿革禹貢冀州之域天文參井分野春秋時屬晉¶
　戰國初屬韓後屬趙秦為上黨郡地漢為湼縣地屬¶
　上黨郡晉屬樂平郡後魏置遼陽縣北齊省隋改置¶
　遼山縣屬遼州大業初州廢以縣屬并州唐初復置¶
　遼州治樂平縣尋移治遼山改為箕州先天初又改¶
<pb:KR2k0008_WYG_021-52a>¶
　儀州中和間復曰遼州天寳初為樂平郡乾元初復¶
　為儀州五代梁復改遼州宋熙寧中州廢入平定軍¶
　元豐中復置遼州治遼山縣金仍舊元屬平陽路本¶
　朝以遼山縣併入直𨽻山西布政司編户二十七里¶
　領縣二¶
　榆社縣(在州城西一百里本漢上黨郡湼縣地晉為/武鄉縣地隋始置榆社縣屬韓州大業初廢)¶
　(義寜初復置屬太原郡唐初於縣置榆州尋罷州以/縣屬遼州宋熙寧初州縣俱省元豐中復置遼州及)¶
　(榆社縣金仍舊元省入遼山縣未/幾復置本朝因之編户三十里)和順縣(在州城北/九十里本)¶
<pb:KR2k0008_WYG_021-52b>¶
　(春秋晉大夫梁餘子食邑亦名榆城漢為上黨郡沾/縣地晉屬樂平郡北齊為梁榆縣隋始改曰和順屬)¶
　(并州因界内古和順城而名唐初仍屬并州尋改屬/遼州宋熙寧中省入遼山縣屬平定軍元祐初復置)¶
　(仍屬遼州金元仍舊本/朝因之編户二十九里)¶
郡名樂平(唐/名)¶
形勝山川險峻地少平夷(元/志)地居太行絶頂(州/志)¶
風俗其民信實純厚(元/志)其俗剛悍朴直(郡/志)朴實少文(同/上)¶
山川遼陽山(在州城東三里後魏以此山/名縣上有遼陽山神廟遺址)箕山(在州城/東南七)¶
　(十里山有石室壁中文字/人莫能識唐以此山名州)五指山(在州城東北九十/五里半山石壁有)¶
<pb:KR2k0008_WYG_021-53a>¶
　(五手指/文因名)秀容山(在榆社縣治東南/山勢迤邐而西)禪隱山(在榆社縣/西七十里)¶
　(舊傳有僧隱此/下有道人泉)頂山(在榆社縣西北八十里羣峯/突起上有神祠禱雨輒應)九¶
　京山(在和順縣西北五里九京即九原/晉趙文子與叔譽觀乎九原即此)鳯臺山(在和/順縣)¶
　(西八/里)合山(在和順縣東四十里其山盤踞上多松/柏下有娘子郎君二泉泉上皆有神祠)首¶
　陽山(在和順縣東/南四十里)㟦山(在和順縣/西八十里)三尖山(在和順縣/西九十里)¶
　(三峯屹立/若山字)黃花嶺(在榆社縣北漳水經其/下西南流入武鄉縣界)石鼓嶺(在/和)¶
　(順縣南三十里/上有石類鼓)松子嶺(在和順縣北三/十里嶺極﨑嶇)石堠嶺(在和/順縣)¶
　(西北四十里下有/漳水流經州東)八賦嶺(在和順縣西一百餘/里兩山對峙若八字)孫臏¶
<pb:KR2k0008_WYG_021-53b>¶
　坡(在和順縣西南一百二十里山勢盤曲/西接馬陵闗道相傳即孫臏伏兵處)漳水(其源/有二)¶
　(一自和順縣西儀城流經州南一里而東一自和順/縣石堠嶺流經州東七十里而南至交漳村二水合)¶
　(流入潞州/黎城縣界)武鄉水(在和順縣西南來自武鄉/縣經榆社縣流入縣界)千畝泉¶
　(在州南三十里地廣平約千畝上有泉自/石穴中湧出旁有神廟嵗旱禱雨輙應)萬水泉(在/和)¶
　(順縣東/六十里)漚麻池(在和順縣東北三十里李陽村後趙/石勒嘗與李陽争此池及勒為王引)¶
　(陽臂云孤往日厭卿/老拳卿亦飽孤毒手)飲馬池(在和順縣西山之陰水/甚清澈相傳石勒嘗飲)¶
　(馬於/此)¶
土産人參　猪苓　藜蘆　麝香　煤炭(遼州/出)欵冬花¶
<pb:KR2k0008_WYG_021-54a>¶
　無名異(各縣/出)苦參　荆芥　茅香　秦芁(州縣/俱出)¶
學校遼州學(在州治西南元至元初/建本朝洪武三年重建)榆社縣學(在縣治/東元中)¶
　(統間建本朝洪/武五年重建)和順縣學(在縣治東北元至正間/建本朝洪武四年重建)¶
宫室趙王臺(在和順縣西二里一山突起/上有臺相傳石勒避暑處也)¶
闗梁黄澤闗(在州城東南太/行山頂元置)馬陵闗(在榆社縣西北相/傳即龎涓自刎處)¶
　黄榆嶺闗(在和順縣東太行山頂以/上闗本朝俱置巡檢司)¶
寺觀天寧寺(在州治/南宋建)龍泉寺(在和順縣治西金建/俱本朝洪武中重建)紫㣲¶
　宫(在州城東北五十里元/建本朝永樂間重修)通元觀(在榆社縣南四十/里元建有唐狄仁)¶
<pb:KR2k0008_WYG_021-54b>¶
　(傑碑/記)瑞雲觀(在和順縣西南二里元/建本朝洪武初重修)寂虛宫(在州東/六十里)¶
　(至元/間建)¶
祠廟祝融廟(在州城西二里州城相傳祝融氏所築故/邦人立廟祀焉本朝錫號祝融氏之神)¶
　先軫廟(在州城南二里軫春秋時晉大夫與狄人戰/死土人仰其風烈建廟祀焉本朝錫號晉大)¶
　(夫先軫/之神)㟦山神廟(在州城西三里其神宋號昭/懿聖母本朝錫號㟦山之神)¶
陵墓晉大夫墓(在九原山晉大夫陽處父狐偃士㑹皆/葬此禮記檀弓趙文子與叔譽觀乎九)¶
　(原曰死者如可/作也吾誰與歸)龎涓墓(在榆社縣西北九十里/馬陵闗半山間涓魏將)石勒¶
　墓(在榆社縣北二十五里趙王村舊有祠在墓南/半里又在澤州陵川縣西北亦有遺塚上有塔)¶
<pb:KR2k0008_WYG_021-55a>¶
古蹟遼陽城(在州城北三里本漢涅氏縣後魏改遼/陽北齊省隋置遼山縣於此城唐廢)箕¶
　城(在榆社縣東三十/里唐箕州治此)偃武廢縣(在榆社縣境唐初/置屬榆州尋省)平¶
　城廢縣(在州境隋置屬并州金廢/為鎮後復置改曰儀城)義興廢縣(在和順/縣境唐)¶
　(初置/尋省)鹿苑(在和順縣西二里相傳/為趙襄子養鹿苑久廢)千畆原(在州城東/南三十里)¶
　(州境多山惟此地/髙平廣可千畆)趙王臺(在和順縣西二里狀如伏/虎人傳為趙襄子避暑宫)¶
名宦周趙奢(戰國時秦伐韓軍於閼與趙奢將兵救之/大破秦軍解而走遂解閼與之圍而歸)宋¶
　臧丙(太宗時知遼/州有吏幹)金吕宗禮(遼州司户叅/軍有政績)楊伯元(遼/州)¶
　(刺史有/治績)元許有壬(延祐中遼州同知㑹闗中有警鄰/州聴民出避棄嬰孩滿道上有壬)¶
<pb:KR2k0008_WYG_021-55b>¶
　(獨率弓箭手閉城以守卒獲無虞州有追逮/唯給信牌令執里役者呼之民安而事集)本朝羅¶
　剛(天順末知遼州為政威惠並施/尤注意學校士人徳之  省志)¶
人物宋薛超(平城人少有勇力乾徳初應募為虎㨗卒/從崔彦進伐蜀以功補虞候太宗時累遷)¶
　(至天武指揮使又從征太原及禦契/丹遷神衞軍都校後領澄州團練使)本朝傅復(和順/人洪)¶
　(武間由國子生授吏科給事中/才能著稱累官浙江布政使)髙巍(遼州人母蕭老/而痼病巍奉湯)¶
　(藥不懈母亡廬墓䟽食三年洪武間/旌其孝行後靖難師起巍自縊死焉)王雲鳯(和順人/成化末)¶
　(進士仕至副都御史賦性嚴察吏不能欺當事/無忌諱與王晉溪喬白巖稱晉中三傑  志略)¶
列女杜氏(遼州人李聚妻年二十四聚卒杜勤績紡/為衣食費守志峻潔洪武中旌表  省志)陳¶
<pb:KR2k0008_WYG_021-56a>¶
　氏(遼州人適張澤年二十一澤亡陳躬績紡事舅及/繼姑甚謹終始不渝其節正統間事聞詔旌奬之)¶
　(省/志)¶
　　沁州(東至潞安府界二百一十里西至平陽府霍/州界二百五十里南至潞安府界三百五十)¶
　　　(里北至太原府太峪縣界三百三十里自州/治至京師一千七百里至南京二千四百里)¶
　　　(糧四萬八千/二百石零)¶
建置沿革禹貢冀州之域春秋晉地後屬韓又屬趙秦¶
　漢皆上黨郡地後魏置義寧郡隋初郡廢置沁州治¶
　沁源縣大業初州罷義寧初復置義寧郡唐初復為¶
<pb:KR2k0008_WYG_021-56b>¶
　沁州屬河東路天寳初改陽城郡乾元初復曰沁州¶
　宋於銅鞮縣界置威勝軍尋以州省入金復改沁州¶
　元𨽻平陽路本朝洪武初以附郭銅鞮縣省入直𨽻¶
　山西布政司編户六十六里領縣二¶
　沁源縣(在州城北二百里本漢穀逺縣地屬上黨郡/後魏置沁源縣屬義寧郡隋初廢郡以縣屬)¶
　(晉州後屬沁州義寧初復屬義寧郡唐初屬沁州後/屬陽城郡乾元初復屬沁州宋屬威勝軍金元仍𨽻)¶
　(沁州本朝因之/編户五十五里)武鄉縣(在州城東北六十里本漢湼/縣地屬上黨郡晉始置武鄉)¶
　(縣屬樂平郡石勒置武鄉郡後魏去武字改為鄉縣/自故湼城移治南亭川隋初屬潞州後屬韓州唐仍)¶
<pb:KR2k0008_WYG_021-57a>¶
　(名武鄉縣屬潞州宋𨽻威勝軍金元皆/屬沁州萬厯中改屬沁州編户三十里)¶
郡名義寧(隋/名)陽城(唐/名)¶
形勝銅鞮案其前龜山鎮其後(郡/志)¶
風俗専力耕農少事商賈(州志其俗勤儉朴實/專力耕農少事商賈)¶
山川龜山(在州城西北五/里以形似名)滑山(在州城西/北三十里)堯山(在州城/西三十)¶
　(里/)伏牛山(在州城西/北三十里)銅鞮山(在州城南四十/里一名紫金山)石梯山¶
　(在州城西南七十里水/經注銅鞮西有石梯山)琴泉山(在沁源縣東六/里下有靈泉)綿山¶
　(在沁源縣北一百里相傳介/之推自焚之所有廟在焉)鞞山(在武鄉縣治東北/相傳石勒㣲時於)¶
<pb:KR2k0008_WYG_021-57b>¶
　(此聞鞞鐸/之音故名)八角山(在武鄉縣西三/里山形八角)石盤山(在武鄉縣/西一百里)¶
　(以形/似名)䕶甲嶺(在州治西南一名/侯甲山湼水出焉)聖鼓嶺(在州城東北/五里上有大)¶
　(石擊之其聲如鼓下有/流水入漳河俗名小河)漳河(其水有二一自伏牛山/西谷發源經州城西南)¶
　(流一自古甲分水嶺下發源/經武鄉縣東南流入潞州界)沁河(在沁源縣城東源/出綿山東谷流入)¶
　(平陽府岳/陽縣界)青龍河(在沁源縣東二十里源出/青龍山西南流入沁河)湼水(在/武)¶
　(鄉縣西一百里源出/䕶甲嶺東流入漳河)龍泉(在伏牛山舊有神/祠嵗旱禱雨輙應)靈泉(在/琴)¶
　(泉山/下)寒泉(在沁源縣北五/十里青果山)¶
土産黄耆(沁源/縣出)甘草　柴胡　連翹(州縣/俱出)石菖蒲(本州/出)¶
<pb:KR2k0008_WYG_021-58a>¶
公署沁州守禦千户所(在州治西本朝/洪武十一年建)¶
學校沁州學(在州治西本朝/洪武二年建)沁源縣學(在縣東門外元/大徳初建本朝)¶
　(洪武初/重建)武鄉縣學(在縣治西南元大徳中/建本朝洪武三年重建)¶
宫室駐蹕臺(在州城東北宋太宗/征河東駐蹕於此)¶
闗梁柴店闗(在沁/源縣)昴車闗(在武鄉縣北/二闗皆唐置)環翠闗(在州城/北一里)¶
　(小河/上)永利橋(在武鄉縣城/東二十五里)¶
寺觀天寧寺(在州城東後周建本/朝洪武十五年重修)聖夀寺(在沁源縣城/東宋天聖中)¶
　(建本朝洪武/十四年重修)延禧寺(在武鄉縣治東/元至元間建)元妙觀(在州城/東南隅)¶
<pb:KR2k0008_WYG_021-58b>¶
　(元大徳間建本朝/洪武十五年重修)太清觀(在沁源/縣城北)¶
祠廟南山神廟(在武鄉縣東南五里宋崇寧中賜廟額/仁濟累封敷應侯本朝洪武七年封為)¶
　(南山/之神)海瀆焦龍神廟(在武鄉縣南十五里宋封昭澤/王本朝封為海瀆焦龍之神以)¶
　(上二廟有司/春秋致祭)龍泉神廟(在龍泉上旱禱雨輙應宋元/豐中賜廟額靈顯累封嘉澤)¶
　(顯濟王本朝洪武七年封伏牛山/龍泉之神嵗以孟冬朔日致祭)介之推祠(在綿/山上)文¶
　中子祠(在州城南四十里文中子隋王通也/通嘗讀書於此後人為立祠祀之)李勣廟¶
　(在州城西南六/十里勣唐名將)周徳威祠(在州南一十里甘泉鄉元/元統初知州宋士毅建)¶
陵墓羊舌大夫墓(在州城南四十五里春秋/晉大夫羊舌伯華葬此)叔向墓(在/州)¶
<pb:KR2k0008_WYG_021-59a>¶
　(城南四十五里/叔向晉大夫)杜思敬墓(在州城西南四十里思/敬仕元為中書左丞)¶
古蹟銅鞮城(在州城南本晉大夫羊舌赤邑漢始為縣/屬上黨郡金徙沁州治此本朝省入州)¶
　閼與城(在州城西北二十里史記趙奢大破秦軍解/閼與之圍即此地漢曰閼與聚俗呼烏蘇村)¶
　湼城(在武鄉縣西七十里漢湼/縣屬上黨郡俗呼故城村)石勒城(在武郷縣北/晉永嘉末石)¶
　(勒屯兵/於此)甲水城(在州城北七十里本後魏陽/城縣隋改曰甲水縣後廢)斷梁城¶
　(在州城東北下臨深壑/三面絶澗廣袤二里)廢綿上縣(在州西北宋寳元/初自大通監來屬)¶
　(後徙治大/覺寺地)¶
名宦周樂霄(左傳魏獻子為政分羊舌氏之/田為三命樂霄為銅鞮大夫)五代郭饒¶
<pb:KR2k0008_WYG_021-59b>¶
　(仕晉為沁州刺史為政/有惠愛民思之不忘)金李完(沁州刺史長於吏治/在郡姦惡屏跡民皆)¶
　(便/之)元杜豐(沁州長官在沁十餘年寛猺薄賦勸課農/桑民以富足及卒沁人立祠嵗時祀焉)¶
　陳思濟(知沁州為政簡/要不務苛察)本朝髙亮(景泰末武鄉知縣/敬神恤民興學勸)¶
　(農志/省)¶
流寓杜思敬(豐子隨父寓沁州仕元官/至中書左丞卒諡文定)¶
人物晉石勒(武鄉人生有豪志後因晉亂/起兵割據都襄國自稱趙王)李熹(銅鞮人/少有髙)¶
　(行累辭徴辟初仕晉拜御史中丞當官正色百寮/震肅後仕魏為太子太傅遷尚書僕射卒贈太保)五¶
　代郭延魯(沁州綿上人父饒事晉為沁州刺史延魯/以善槊為將累遷復州刺史嘗嘆曰吾先)¶
<pb:KR2k0008_WYG_021-60a>¶
　(君為沁州者九年民到於今思之吾敢忘先君之志/由是益以亷平自勵民甚賴之秩滿州人遮道攀號)¶
　(當時父子/以善政聞)本朝趙彞(沁州人洪武中由太學生擢鴻/臚寺序班尋陞兵部郎中練達)¶
　(政務才能著稱/官至通政使)李琮(沁州人宣徳末由舉人除大名/府學訓導以才行超卓選陞陜)¶
　(西道監察御史累陞山/東按察司副使  省志)¶
列女邢氏(沁源人張承祖妻祖亡邢年二十有五無子守/志誓不再醮洪武初年表為貞節之門  省志)¶
　　澤州(東至河南衛輝府輝縣界四百一十里西至/平陽府翼城縣界二百九十里南至河南懐)¶
　　　(慶府河内縣界一百四十里北至潞安府長子/縣界一百九十里自州治至京師一千八百里)¶
　　　(至南京一/千八百里)¶
<pb:KR2k0008_WYG_021-60b>¶
　　　(糧四萬六千/六百石零)¶
建置沿革禹貢冀州之域天文觜參分野春秋屬晉戰¶
　國屬韓後屬趙秦為上黨郡髙都縣地漢為上黨河¶
　東二郡地後魏置建興郡治髙都城兼置建州北齊¶
　又置長平髙都二郡後周併為髙平郡隋廢郡改建¶
　州為澤州治丹川縣大業初廢州置長平郡唐初復¶
　改置建州又於髙平縣置葢州尋廢建州徙葢州治¶
　晉城縣又置澤州治端氏縣貞觀初廢葢州而以澤¶
<pb:KR2k0008_WYG_021-61a>¶
　州治晉城天寳初改為髙平郡乾元初復為澤州㑹¶
　昌初屬河陽府宋屬河東道金屬平陽府元屬平陽¶
　路本朝以晉城縣并入洪武九年改直𨽻山西布政¶
　司編户一百六十七里領縣四¶
　髙平縣(在州城北八十三里本戰國趙長平地漢置/泫氏縣屬上黨郡後魏改元氏屬建興郡後)¶
　(屬長平郡北齊省元氏移治髙平城改髙平縣屬髙/都郡後周改郡曰髙平隋初郡廢以縣屬澤州唐於)¶
　(縣置葢州貞觀初州罷縣仍屬澤州五代宋/金元俱仍舊本朝因之編户一百六十一里)陽城縣¶
　(在州城西一百里本漢河東郡獲澤縣晉屬平陽郡/隋屬長平郡唐初於此置澤州尋移州治端氏縣天)¶
<pb:KR2k0008_WYG_021-61b>¶
　(寳初改獲澤為陽城縣五代宋金元/皆仍舊本朝因之編户九十九里)陵川縣(在州城/東北一)¶
　(百四十三里本漢泫氏縣地隋初析置陵川縣屬澤/州因縣境陵阜環列故名唐屬葢州貞觀中屬澤州)¶
　(五代宋金元皆仍舊本/朝因之編户八十里)沁水縣(在州城西二百里本/漢舊縣屬河内郡後)¶
　(魏於此置廣寧郡及東永安縣北齊廢郡改縣曰永/寧隋初復改沁水縣屬澤州唐宋金皆不改元省端)¶
　(氏入焉本朝因之/編户五十四里)¶
郡名髙都(北齊/名)長平(隋/名)¶
形勝太行險固(唐奏議澤州全有太行之/險固實為東洛之藩垣)山川環抱(舊/郡)¶
　(志澤州在唐為雄鎮山/川環抱有自然之險)山髙澗深道路險窄(州/志)¶
<pb:KR2k0008_WYG_021-62a>¶
風俗性質氣豪(元志人性質而/好學其氣豪勁)儉朴敦本(同上其民儉/朴而敦本有)¶
　(唐晉之/遺風)力勤耕種(郡/志)民淳而好義儉而用禮(同/上)¶
山川太行山(在州城南三十里自此東西一帶/諸山雖各因地立名實皆太行也)司馬山¶
　(在州城北一十里上/有魏司馬懿碑因名)五門山(在州城西一十二里形/如城墉有五門故名)¶
　浮山(在州城東二十/五里髙峻如浮)硤石山(在州城東南三十里上/有青蓮山寺西有擲筆)¶
　(臺/)松嶺山(在州城西/南三十里)岳神山(在州城西四十里上有/天仙殿及仙洞遺址)¶
　莒山(在州城東北/四十五里)石人山(在州城東南八十八/里上有石類人形)頭顱¶
　山(在髙平縣西五里秦白起坑趙降卒/四十萬後人收頭顱葬於此山故名)米山(在髙平/縣東一)¶
<pb:KR2k0008_WYG_021-62b>¶
　(十里趙將亷頗積米/於此俗呼大糧山)懸壺山(在髙平縣西/南二十五里)羊頭山(在/髙)¶
　(平縣東北三十里相傳/神農嘗五穀於此山)仙公山(在髙平縣西/北四十五里)王屋山¶
　(在陽城縣南境有仙宫洞天廣三/十里即禹貢所謂析城至於王屋)崦山(在陽城縣北/三十里東有)¶
　(龍潭及白/龍神祠)析城山(在陽城縣西/南七十里)栖鳯山(在陵川縣/西南四里)馬¶
　武山(在陵川縣東五十里/漢馬武嘗屯軍於此)孤峯山(在陵川縣東七十/里孤峯特起故名)¶
　石樓山(在沁水/縣治南)鬼山(在沁水縣古端氏城東/一名隗山山有五龍祠)鹿臺山¶
　(在沁水縣/南三十里)三尖山(在沁水縣東北三/十里三峯並峙)磕山(在沁水縣/東九十里)¶
　(古端氏縣/城西南)烏嶺(在沁水縣西北四/十里一名黒嶺)空倉嶺(在沁水縣/東一百四)¶
<pb:KR2k0008_WYG_021-63a>¶
　(十里相傳秦白起詭運置/倉於此以紿趙括故名)蘆河(在沁水縣西四十里/源出鹿臺山西流至)¶
　(縣東十八/里入沁河)沁河(在沁水縣東五十里源出沁州沁源/縣經岳陽縣東流至本縣南流經懐)¶
　(慶府界/入黄河)濩澤(在陽城縣西北一十里/墨子謂舜漁於濩澤)栖龍澤(在陽城/縣東六)¶
　(十/里)白水(在州城南三里源出湖/泓水東南流合丹水)丹水(在州城東北三/十里舊號泫水)¶
　(源出髙平縣西北仙公/山南流合白水入沁河)蒲水(在陵川縣西北二/十里西流入丹水)浙水¶
　(在陵川縣東北四十/里東流入壺闗縣界)平田水(在陵川縣東南一百/里源出孤峯山下)杏¶
　谷水　梅谷水(俱在沁水縣城東杏谷水自城西/梅谷水自城西北合流東入沁河)源¶
　漳泉(在州城東北三十/五里東流入丹水)淵靈泉(在米山西谷有祠禱/雨多應宋賜號淵靈)¶
<pb:KR2k0008_WYG_021-63b>¶
　百眼泉(在陽城縣東三十/里其泉百眼沸騰)¶
土産鐵(髙平陽城/二縣出)錫(陽城/縣出)石炭(澤州及陽/城縣出)人參　白石¶
　英　紫石英　禹餘糧　蘆甘石(澤州及髙平/陽城二縣出)茅香¶
　(陵川/縣出)¶
藩封宣寧王府　隰川王府(俱在州城内二王本朝宗室/天順五年自大同遷於此)¶
公署寧山衞(在州治東北隅洪/武十一年建直𨽻)¶
學校澤州學(在州治東南隅/宋至和間建)髙平縣學(在縣治東南隅/元至元間建)¶
　陽城縣學(在縣治東南/隅元初建)陵川縣學(在縣治東隅金天/㑹中建以上四學)¶
<pb:KR2k0008_WYG_021-64a>¶
　(俱本朝洪武/二年重建)沁水縣學(在縣治西宋建本/朝洪武三年重建)¶
書院文忠書院(在陵川縣治南/文忠元郝經謚)¶
宫室聖謨閣(在州學内本朝建/以貯頒降書籍)萬松堂(在陽城縣西北/四十里伏虎山)¶
　(宋刺史楊/庭秀記)鶴鳴堂(在州城東南隅鶴鳴金/李俊民號也李果記)枤華堂(在/陵)¶
　(川縣治南金郝天/挺建其孫經記)擲筆臺(在硤石山上相傳逺/公禪師擲筆於此)白起¶
　臺(在頭顱山起築於/壘中因山為臺)¶
闗梁天井闗(在州城南/太行山頂)長平闗(在髙平縣北隋置/有闗官唐因之)景徳¶
　橋(在州/城西)浮雲橋(在髙平縣/治西北)石橋(在陽城/縣治東)蒲水橋(在陵/川縣)¶
<pb:KR2k0008_WYG_021-64b>¶
　(治/北)¶
寺觀青蓮寺(在硤石山北齊/時建宋名福嚴)廣教寺(在州城西南隅/金大定間建)福¶
　嚴寺(在陽城縣治西舊名文/殊金大定中改今額)崇安寺(在陵川縣治/北唐初建)法¶
　隆寺(在沁水/縣治東)崇果寺(在髙平縣/治東南隅)元妙觀(在州治東南/隅元至正中)¶
　(重/建)瑞雲觀(在髙平縣/治西南隅)太清觀(有二一在陽城縣治西/北隅金建一在陵川縣)¶
　(治西北隅元/大徳中建)玉虛觀(在沁水/縣治西)¶
祠廟炎帝廟(在羊頭山祀/炎帝神農氏)成湯廟(在析城山祀商湯上/有神池禱雨多應)¶
　孔子廟(在太行山中廟前石上有車/轍跡相傳為孔子廻轍遺跡)裴約祠(在州城/東二里)¶
<pb:KR2k0008_WYG_021-65a>¶
　(約後唐澤州刺史死節/唐王立祠以旌其忠)明道祠(在州城内祀宋/明道先生程顥)¶
陵墓石勒墓(在陵川縣治西北元郝經詩都門長嘯氣/憑陵𤓰割中原霸業興夜葬山間誰得見)¶
　(至今猶有/守墳僧)李俊民墓(在州城西/北七里)段直墓(在州城西北/六十里元劉)¶
　(因撰/碑)鄭臯墓(在陽城縣東南二里臯金節度使其子/鼎墓在縣東北三十里元翰林學士王)¶
　(磐撰/記)¶
古蹟光狼城(在髙平縣境史記白起/攻趙拔光狼城即此)馬邑城(在沁水縣/東二十里)¶
　(白起與趙括戰時牧馬於此其/地峻險南臨小澗北拒大川)長平城(在髙平縣西/北二十一里)¶
　(即秦白起破趙處/北齊置長平郡)髙都城(在州城東三十里秦漢置/縣後魏建興郡治此北齊)¶
<pb:KR2k0008_WYG_021-65b>¶
　(為髙都郡/後廢為村)故闗城(在髙平縣南三/十五里秦建)濩澤城(在陽城縣/西三十里)¶
　(漢舊縣屬河東郡/唐初澤州治此)沁水故城(在沁水縣西三十/里今名故城村)王離¶
　城(在沁水縣東北五十六里秦王/離擊趙據險築此四面懸絶)端氏城(在沁水縣/東九十里)¶
　(史記趙韓魏三家分晉封晉君之子於端/氏漢為縣屬河東郡唐初嘗徙澤州治此)晉城廢縣¶
　(在澤州唐析丹川置為州附郭縣後/以丹川葢城二縣省入本朝省入州)丹川廢縣(在澤/州本)¶
　(後周髙都縣隋改曰丹川/為澤州治唐省入晉城)巴公鎮(在州城北三十五/里五代周世宗自)¶
　(將兵禦北漢主陣於巴公原/親犯矢石以敗漢兵即此)省寃谷(在髙平縣西北/二十里即趙括)¶
　(敗死餘衆受坑處舊呼殺谷唐元/宗幸潞州過此致祭改名省寃)鄉校(在髙平縣凡/六十餘處宋)¶
<pb:KR2k0008_WYG_021-66a>¶
　(程顥嘗為晉城令鄉必有校暇時親至召父老與之語/兒童所讀書親為正句讀民漸其化元縣令郭質重)¶
　(建今祠廟/尚有存者)¶
名宦漢鮑昱(建武初郡嘗有劇賊太守聞昱有智畧就/謁請署守髙都長昱討擊羣賊道路開通)¶
　南北朝楊檦(後周時以給事中行建州事有謀畧威/恩夙著擊敗東魏兵授建州刺史後進)¶
　(大都督加晉建/二州諸軍事)隋房恭懿(澤州司馬有異績/人視之如父母)唐長孫¶
　順徳(貞觀中澤州刺史折節為政以嚴明稱先時/守長多通饋問順徳䋲摘無所容號稱良吏)李¶
　抱真(代宗時澤州刺史兼澤潞節度副使時重賦人/困軍伍彫刓抱真乃籍户丁蠲其徭租令間月)¶
　(習射嵗終大較親第其能否/而賞責之比三年皆為精兵)五代牛存節(梁初以右/千牛衞正)¶
<pb:KR2k0008_WYG_021-66b>¶
　(將從康懐英攻潞州時晉兵攻澤州存節急往救/之入城助守選勇士與晉人戰於隘中敵遂解去)裴¶
　約(唐澤州刺史時李繼韜以潞州留後叛降梁來攻/澤州約泣以諭衆曰吾寧死不從也嬰城自守城)¶
　(陷死唐主憫/其忠為立祠)宋石守信(以馬歩軍指揮使破李筠於/長平又敗其衆於澤州澤潞)¶
　(遂/平)陳堯佐(河東路轉運使以地寒民貧仰石炭以生/奏除其税又減澤州大廣冶鐵課數十萬)¶
　程顥(治平中為晉城令民以事至縣者必告以孝弟/忠信救災恤患姦偽無所容孤煢有所養立鄉)¶
　(校聚敎秀子弟置社㑹旌别善/惡在縣三載民愛之如父母)楊仲元(知沁水縣民/持物來輸者)¶
　(視其價少增之餘則下其估官有所須不强賦/民聴以所有與官為入度相當則止率常先辦)宋昌¶
　言(神宗時澤州司理叅軍州有殺人獄/昌言疑其寃堅請迹捕果得真犯者)張之才(紹聖/初知)¶
<pb:KR2k0008_WYG_021-67a>¶
　(陽城清謹愛民名聞當世及去任辭湯廟詩云一官/來此四經春不愧蒼天不愧民神道有靈應信我去)¶
　(時猶似到時貧/邑人刻石頌之)王士言(靖康初往河東防秋金人攻/澤州畢力守禦金兵日増士)¶
　(言分必死城陷巷戰而/死事間贈忠州團練使)金張格(大定中陽城尹其為/治尚清浄務簡易以)¶
　(經術飾吏事寛而有斷嚴而/有容民樂其化為立去思碑)元張輔(至正間為臨川/尹山東冦亂突)¶
　(入陵川逼輔使降輔抗節不/屈其公服坐㕔事為賊所害)韓汝弼(至順中知陽城/縣在任興廢舉)¶
　(墜汰冗食罷不急變士風善民/俗連嵗大稔邑人立碑頌之)本朝李祥(洪武初澤/州知州時)¶
　(承平未久城郭蕭然祥乃建州治/脩學校招集士民民賴之以安)王堅(洪武中澤州/知州在任作)¶
　(興學校整脩廟宇化民有方/蒞事勤謹州人稱賛不忘)任通(景泰初知陵川縣/有惠政以憂去老)¶
<pb:KR2k0008_WYG_021-67b>¶
　(稚遮留之/  省志)劉湧(天順末陽城縣學教諭訓廸/嚴篤士多造就云  省志)¶
人物漢陳龜(上黨泫氏人永安中舉孝㢘累遷京兆尹/䋲治三輔豪强桓帝時拜度遼將軍臨行)¶
　(上疏詔為除并凉一年租賦以賜吏民因梁冀譛乞/歸田後徴為尚書以冀暴日甚請誅之帝不省遂不)¶
　(食/死)南北朝蔡襲(髙平人仕魏為齊安郡守後從孝武/西遷賜爵平舒縣伯除岐雍二州刺)¶
　(史子祐少有大志事母以孝聞仕魏以都督嘗迎孝/武於潼關以功封萇鄉縣伯累遷司馬所得禄秩盡)¶
　(㪚宗族及卒/家無餘財)田宏(髙平人慷慨有謀畧仕周封鶉陰/子累遷驃騎大將軍嘗討平西羗)¶
　(及鳯州叛民每臨陣摧鋒直前身被/百餘箭破骨者九後拜大司空少保)五代段思恭(澤/州)¶
　(晉城人初仕周為左司員外郎宋初除開封令累遷/將作監知秦州後為右諌議大夫子惟一太常博士)¶
<pb:KR2k0008_WYG_021-68a>¶
　張廷翰(陵川人仕周為䕶聖指揮使以平淮南功/遷鐵騎都虞侯宋初為彰國軍節度使)宋¶
　宋太初(晉城人舉進士為大理評事通判戎州以善/政聞累官御史中丞四路都轉運使嘗著簡)¶
　(譚三十八篇子傳/慶為太子中舍)劉羲叟(晉城人歐陽脩使河東薦/其學術試大理評事累遷)¶
　(著作佐郎終崇文院檢討羲叟强記多識尤長於星/厯術數脩唐史時專令脩律厯天文五行志著十三)¶
　(代史劉氏輯厯/春秋災異諸書)王獻可(栗州人官至英州刺史知瀘/州王庭堅謫於涪獻可遇之)¶
　(甚厚子霽崇寧中為詳議官上書告蔡京罪黥𨽻海/島欽宗復其官從种師中戰死雲舉進士從使髙麗)¶
　(撰雞林志以進靖康中以資政殿學/士副康王使金至磁州為衆所殺)王忠植(澤州人/紹興中)¶
　(取石州等十一郡授華州觀察統制河東忠義軍馬/遂知代州金人圍慶陽急川陜宣撫胡世將檄忠植)¶
<pb:KR2k0008_WYG_021-68b>¶
　(以所部赴陜西行次延安為叛/將所執械詣金將不屈而死)金王晦(髙平人有將/帥才明昌初)¶
　(進士累官翰林侍讀學士知勸農使順州受兵其故/部曲王臻者欲説之降晦不從竟就死加贈其官命)¶
　(有司立碑/嵗致祭焉)趙可(髙平人博學髙才官至翰林直學士/一時詔誥多出其手流輩服其典雅)¶
　(尤工聲詩有/玉峯㪚人集)李晏(髙平人倜儻尚氣皇統中經義進/士為中牟令世宗素識其才召用)¶
　(之後官至禮部尚書翰林學士承旨卒謚文簡子仲/畧大定中進士累官吏部侍郎山東按察使剛介特)¶
　(立不阿權勢/卒謚襄獻)郝天挺(陵川人早衰多疾厭於科舉遂/不復充賦嘗曰讀書不為藝文)¶
　(選官不為利養惟通人能之為人有崖岸耿耿自信/寧落魄困窮而豪富之門終不一至年五十終於舞)¶
　(陽/)李俊民(澤州人得程子傳受之學承安中進士第/一為應奉翰林文字尋棄官不仕教授鄉)¶
<pb:KR2k0008_WYG_021-69a>¶
　(里隱嵩山自號鶴鳴嘗遇隱士授以邵雍皇極數劉/秉忠甚推許之元世祖召至訪問復乞還山卒賜莊)¶
　(靖先/生)元鄭鼎(陽城人父臯金忠昌軍節度使鼎讀書/曉大義有勇力善騎射事元累功遷平)¶
　(陽太原兩路萬户至元中為湖北宣慰使/討靳黄叛冦戰沒贈中書左丞謚忠毅)郝經(天挺/孫幼)¶
　(頴悟好學博覽經籍元世祖時累官翰林侍讀學士/使宋被留十六年巴延南伐遣經弟行樞宻院都事)¶
　(庸入宋問罪宋始以禮送歸尋病卒諡文忠經為人/尚氣節學務有用所著有易春秋外傳及陵川集凡)¶
　(數百/卷)賈魯(髙平人幼負志節既長謀畧過人延祐至/治間兩以明經領鄉貢累官監察御史至)¶
　(正初河决金隄命魯行都水監魯循行考察進二䇿/命魯以工部尚書總治河役河復故道累遷中書左)¶
　(丞/)本朝楊砥(澤州人頴敏好學洪武二十七/年舉進士累官禮部左侍郎)侯璡(澤/州)¶
<pb:KR2k0008_WYG_021-69b>¶
　(人以鄉貢舉人登宣徳丁未進士擢行人遷兵部主/事正統初敵冦甘肅璡㑹將官勦平之尋委集湖廣)¶
　(兵討麓川有功歴陞禮部右侍郎/復平貴州苗蠻進陞兵部尚書卒)和維(陵川人景㤗/初舉進士以)¶
　(浙江按察僉事致仕子暲/登成化乙丑進士  省志)楊繼宗(陽城人天順初舉/進士累官僉都御)¶
　(史成化乙巳以上疏左遷雲南按察副使宏治改元/再陞僉都御史廵撫雲南宗為人好善惡惡出於天)¶
　(生居官三十餘年其忠孝大節議論風/采雖庸人孺子皆知其名  名臣録)¶
列女周氏(澤州人張興祖妻年二十四興祖歿舅姑欲/使再適周弗從曰妾家祖父皆早世祖母母)¶
　(並以貞節聞妾或中道易節是忘故夫而辱先人也/遂婺居三十年奉舅姑生事死葬無違禮其父與外)¶
　(祖無後葬祭亦周/主之事聞旌異焉)党鳯妻(澤州人姓張氏鳯歿張年/二十有三即以節自矢養)¶
<pb:KR2k0008_WYG_021-70a>¶
　(姑克孝撫子有成景泰/改元旌表其門  省志)貞節武氏(陵川人父母早䘮/依兄簡居贅邑人)¶
　(張旺為婿未婚旺代簡夫役病卒同行者函其骨歸/武哭之哀既葬遂自縊正統間受旌表知縣王憲題)¶
　(其墓曰貞節/武氏  省志)¶
仙釋二張仙翁(一名崇真本州人一名道温京兆人同/居州西上町社脩真觀偕出東遊海島)¶
　(遇劉長生宻傳妙法復歸結茆於此既/相繼坐蜕瘞之同穴人傳皆仙去云)¶
　¶
　¶
　¶
<pb:KR2k0008_WYG_021-70b>¶
　¶
　¶
　¶
　¶
　¶
　¶
　¶
　明一統志卷二十一¶
