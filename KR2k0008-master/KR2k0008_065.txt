# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.341085
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0008_WYG_065-1a>¶
欽定四庫全書¶
　明一統志卷六十五¶
　　　　　　　　　　　　明　李賢等　撰¶
　　辰州府(東至常徳府桃源縣界一百四十里南/至寳慶府新化縣界三百二十里西至)¶
　　　(貴州鎮逺府界六百五十里北至永順宣慰/司界九十里自府治至南京三千五百里至)¶
　　　(京師七/千里□)¶
　　　(糧五萬一千/三百石□)¶
建置沿革禹貢荆州之域天文翼軫分野夲古蠻夷之¶
<pb:KR2k0008_WYG_065-1b>¶
　地春秋屬楚秦属黔中郡漢為長沙武陵二郡地属¶
　荆州東漢仍舊三國時或属呉或属蜀漢晉東齊並¶
　為武陵郡地陳分置沅陵郡治沅陵郡縣隋開皇中¶
　廢置辰州大業初復為沅陵郡唐初復為辰州尋置¶
　都督府天寳初改為盧溪郡乾元初復為辰州属江¶
　南道宋属荆湖北路元陞為辰州路夲朝改為辰州¶
　府領州一縣六¶
　沅陵縣(附郭夲秦黔中郡地漢為長沙國下雋縣地/後置沅陵縣属武陵郡晉因之陳為沅陵郡)¶
<pb:KR2k0008_WYG_065-2a>¶
　(治隋辰州治此唐宋元仍舊/夲朝因之編戸五十八里)盧溪縣(在府城西六十/里夲漢晉沅陵)¶
　(縣地梁置盧州隋末為蕭銑所據唐武徳中置盧/溪縣属辰州宋元仍舊夲朝因之編户一十二里)辰¶
　溪縣(在府城西南一百二十里夲漢武陵郡辰陽縣/梁析置建昌縣陳省入辰陽隋改辰陽曰辰溪)¶
　(屬夀州大業初州廢以縣属辰州/唐宋元仍舊夲朝因之編戸八里)漵浦縣(在府城南/二百七十)¶
　(里夲漢武陵郡義陵縣地隋為辰溪縣地属沅陵郡/唐初析辰溪置漵浦縣属辰州宋元仍舊夲朝因之)¶
　(編户三/十四里)沅州(在府城西二百七十里秦為黔中郡地/漢属武陵郡晉宋齊梁皆因之陳為沅)¶
　(陵郡地隋属辰州唐置巫州尋改沅州又改為潭陽/郡後改為敘州宋復為沅州治盧陽縣元初置沅州)¶
　(路又䧏為州𨽻辰州路夲朝初改為沅州府尋/復為州省盧陽縣入焉編户二十七里領縣二)黔陽¶
<pb:KR2k0008_WYG_065-2b>¶
　縣(在州城東南八十里夲漢鐔城縣地属武陵郡梁/置龍檦縣隋属辰州唐析置朗溪縣属敘州後廢)¶
　(宋為黔江城元豊中陞為黔陽縣属沅/州元仍舊夲朝因之編戸一十二里)麻陽縣(在州/城北)¶
　(一百三十里夲隋沅陵辰溪二縣地唐初置麻陽縣/属辰州又析置龍門縣尋省宋析置招諭縣熈寕間)¶
　(以招諭省入麻陽𨽻沅州元/仍舊夲朝因之編户七里)¶
郡名沅陵(陳/名)盧溪(唐/名)酉陽(圖經以在酉/水之陽而名)¶
形勝内控諸蠻咽喉外為武陵障蔽(風土/記)重岡複嶺截¶
　然險峻(同/上)溪山阻絶非人跡所履(元和/志)地連溪峒控¶
　邉面甚廣(宋/志)險要固塞之地(郡志環山聳翠帶水縈/㢠廻鄂西南險要固塞之)¶
<pb:KR2k0008_WYG_065-3a>¶
　(地/也)¶
風俗巴渝同俗(隋地理志嗜好居/處頗與巴渝同俗)信巫鬼重滛祀(風土/記砦)¶
　(窳偷生而無積聚信巫鬼/重淫祀少闘訟寡盗賊)山谷間頗雜猺俗(郡邑志/居城市)¶
　(者衣服言語皆華人而/山谷間頗雜以猺俗)刀畊火種(圖經州介山谿俗/雜蠻獠以刀耕火)¶
　(種為/業)¶
山川怡容山(在府城沅陵/縣治東南)大酉山(在府城西北四十里/道書為第二十六大)¶
　(酉華妙洞天上有龍湫甚靈/禱雨即應山之巔有善卷墓)小酉山(在府城西北五/十里山下有石)¶
　(穴其中舊有書千卷相傳昔人避秦隠學於/此梁湘東王繹賦云訪酉陽之逸興謂此)壷頭山¶
<pb:KR2k0008_WYG_065-3b>¶
　(在府城東一百三十里以山頭與東海方壷相似故/名漢建武問武陵蠻叛遣馬援等征之進營壷頭㑹)¶
　(暑甚士卒多疫死援穿山為室以避/炎氣今山邉有石穴即援所居室也)明月山(在府城/東二百)¶
　(三十里山下/有明月池)三峿山(在府城東二百四/十里辰水出焉)連竭提山(在/盧)¶
　(溪縣南/四十里)居住山(在盧溪縣/西八十里)無時山(在盧溪縣西一百/四十里山多茶樹)¶
　(鄊俗當吉慶之時親/族聚㑹歌舞於此)思門山(在盧溪縣西/一百五十里)武山(在盧/溪縣)¶
　(西一百八十里後漢書南蠻傳昔高辛氏有犬戎之/患乃募有能得犬戎呉将軍頭者賜金千鎰邑萬家)¶
　(又妻以少女時帝有畜狗其毛五彩名曰槃瓠遂入/山御人首赴闕下果呉将軍頭也帝大喜槃瓠畜類)¶
　(不可妻且不可封欲他報之女聞以為信不可失因/請行帝不得巳從之槃瓠得女負入南山石室中踰)¶
<pb:KR2k0008_WYG_065-4a>¶
　(三年生六男六女槃瓠死男女自相配偶其母後歸/以狀白帝使迎置諸子衣裳斕斑言語侏&KR0867;好居山)¶
　(壑帝順其意其後滋蔓今長沙武陵蠻是也山有石/室遥見一石似狗形槃瓠像也土俗至今不食犬肉)¶
　(有槃/瓠廟)時住山(在辰溪縣東三里蜀/漢諸葛亮行師駐此)熊頭山(在辰溪縣/北二十里)¶
　(以形/似名)五城山(在辰溪縣東南三百六十里楚威/王使将軍荘蹻定黔中因山造城)大溆¶
　山(在溆浦縣西三十里過/西二十里又有溆溪山)嵯峨山(在溆浦縣西北六/十里又名磨嵯山)¶
　明山(在沅州城北二十里周廻二百餘里為州之主/山岡巒重複環抱州城浮嵐積翠望如圖畫宋)¶
　(熈寕中封其/神為順應侯)花山(在沅州城東北三十里石色/青赤相映如繡又謂之繡崖)瀑布¶
　山(在沅州城東南五十里/上有飛泉埀如疋布)雙髻山(在沅州府西南五/十里古鎮江寨二)¶
<pb:KR2k0008_WYG_065-4b>¶
　(峯並聳/如髻)保牢山(在沅州城東一百里昔人/保聚其中以其牢險因名)高明山(在/沅)¶
　(州城東一百三十里高峻為諸山之冠又漵/浦縣東南四十里亦有高明山山上有洞)鷄翁山¶
　(在黔陽縣北四/十里山形如鷄)七寳山(在黔陽縣南一百里/産楠木及七里香花)羅公山¶
　(在黔陽縣東南一百六十里周廻五百里四面險絶/山有鵂鶹鳴即雨至昔有羅姓者隠此山有道術民)¶
　(祈請輙驗今謂之羅公王即此神也絶頂有池廣數/十里夜隂霾或有物如明月游水上南有砂溪與武)¶
　(陽江合北流分為兩溪宋熈寕間土豪舒光民等起/寨於此為猺人所破人以為神助山西北有地平廣)¶
　(數百畆嵗大旱此/䖏獨稔號曰熟平)青紅山(在麻陽縣治東南一十里/巖嶺幽竒花竹掩映青紅)¶
　(如/畫)&KR1608;迷山(在府陽縣西二十里/相傳昔有&KR1608;出其上)西晃山(在麻陽縣南/五十里峯巒)¶
<pb:KR2k0008_WYG_065-5a>¶
　(秀拔儒學縣治皆/面之為邑之鎮山)齊天山(在麻陽縣東南五十里峯/巒髙出雲表天睛則秀色)¶
　(愈盛故又/名霽添山)石梯山(在麻陽縣西一百/一十里石磴如梯)苞茅山(在麻陽/縣東一)¶
　(百四十里上有三脊茅可以/縮酒寰宇記即楚入貢之茅)瞿仙峯(在辰溪縣東北/相傳瞿童于此)¶
　(脩道/因名)金斗崖(在黔陽縣西南一十/里崖面有黄石如斗)雙石崖(在黔陽縣/南九十里)¶
　(有二石對立又名屏風崖三面如一傳言石根隨水/高下土人神之舟楫莫敢忤犯夲朝景㤗間苖㓂弗)¶
　(靖人皆避其上因築寨/置戍名為安江雙崖城)辛女崖(在府城西九十里大/江之左右壁高峻上)¶
　(有石屹立如人相傳高辛氏女于此化/為石崖下有廟每嵗端午土人致祭)黒巗洞(在漵/浦縣)¶
　(東一十里其/中黒闇如漆)紅旗洞(在漵浦縣東二十里五代馬希/範遣兵收武陵諸蠻至此見洞)¶
<pb:KR2k0008_WYG_065-5b>¶
　(中紅旗隠隠遂屯兵于上今蘆菔葱薤野生人呼為/馬王菜山高脊平可屯數萬人石壁間有義蓮塘孝)¶
　(感橋/刻字)楠木洞(在漵浦縣北二十里石壁峭立梯竹以/登劃見天碧可納日月光景行禾半有)¶
　(漲水盖龍池云洞中多怪石楠木/羅洞門故名下瞰流水名無盡溪)明月洞(在漵浦縣/東六十里)¶
　(洞在巖上穴水/一泓其状如月)酉水(在府城西北五里一名酉/溪源出酉陽東入沅水)辰水¶
　(在府城東一名辰溪源/發三峿山南流入沅水)沅水(在府城西南五里源出/四川播州經沅州入常)¶
　(徳府界唐王昌齡詩/沅江流水到辰陽)㵲水(在沅州城西一名㵲溪輿/地紀勝巫無潕舞㵲一水)¶
　(五名聲之變耳㵲水上/自鎮逺下流入沅水)漵水(在漵浦縣西三十里一/名敘溪又名敘川楚詞)¶
　(所謂人漵浦余邅㢠廻弓迷不知/吾之所如即此水下流入沅水)藍溪(在府城/南七里)荔溪(在/府)¶
<pb:KR2k0008_WYG_065-6a>¶
　(城西南/四十里)小船溪(在盧溪縣治後又有/古廸溪在縣治之西)五溪(在盧溪縣/西武山酈)¶
　(道元水經武陵有五溪謂雄溪&KR1712;溪酉溪潕溪辰/溪皆蠻夷子孫所居唐杜甫詩五溪衣服共雲山)仲¶
　溪(在盧溪縣/東三十里)潭溪(在盧溪縣/西五十里)土橋溪(在盧溪縣/南六十里)武溪¶
　(在盧溪縣西一百三十里漢馬援歌滔滔武溪/一何深鳥飛不渡獸不能臨嗟哉武溪多毒滛)盧溪¶
　(在盧溪縣西/二百五十里)洞水溪(在辰溪縣西/一十五里)桑溪(在辰溪縣/東二十里)楊¶
　溪(在沅州城南一十里源出三/遶坡流至不動柱村入㵲水)稔禾溪(在黔陽縣東/南一百里源)¶
　(出羅公山西/北流入沅水)洪江溪(在黔陽縣東一百六/十里東北流入沅水)西溪(在麻/陽縣)¶
　(東北四十里源出古/富州東北流入辰水)河溪澗(在盧溪縣/南九十里)龍門澗(在辰/溪縣)¶
<pb:KR2k0008_WYG_065-6b>¶
　(西一/百里)高明澗(在漵浦縣/南五十里)雪騰湫(在黔陽縣東安江寨/嵗旱祈之常有雲雨)¶
　(之/應)米倉灘(在漵浦縣西/四十五里)温溪崖井(在盧溪縣西七/十里□家坡)瞿¶
　童井(在辰溪縣南六十里瞿家寨/井深數百仞瞿童投之因名)龍池井(在漵浦縣/西一十里)¶
　(水深/莫測)龍井(在沅州城外泉味/甘美煮茗尤佳)北山泉(在府/城北)南木泉(在/漵)¶
　(浦縣北二十里其/源不竭禱雨輙應)¶
土産麩金(沅州及沅陵辰溪/漵浦黔陽四縣出)水銀(沅陵盧溪/二縣出)銅(辰溪/縣出)鐡¶
　(盧溪辰溪漵/浦三縣出)丹砂(沅州及沅陵麻陽三縣出砂之品/甚多出老鵶井者為上其大如栗)¶
　(有芙蓉箭簇光色明/徹者又為鵶井之最)石青(沅陵辰溪麻/陽三縣出)石碌(沅陵盧/溪辰溪)¶
<pb:KR2k0008_WYG_065-7a>¶
　(麻陽四/縣出)¶
公署辰州衛(在府治東夲朝/以元萬户府建)沅州衛(在沅州城内東北/夲朝呉元年建)¶
　平溪衛(在沅州城西南一百六/十里洪武二十二年建)鎮溪軍民千戸所(在/盧)¶
　(溪縣西二百三十里宋於此置寨夲朝洪武二十八/年建所以鎮崇山沿埸高岩等䖏分蠻長石荅冲等)¶
　(百四十二寨/𨽻辰州衛)¶
學校辰州府學(在府治東南宋為州學紹興初遷安南/門東隅尋遷舊址夲朝洪武中改為府)¶
　(學徙/於北)沅州學(在州城内東南隅宋/大觀間建夲朝重建)沅陵縣學(在縣治/東北元)¶
　(舊學在縣城西夲朝/洪武五年徙建於北)盧溪縣學(在縣治西元建夲/朝洪武初重建)辰¶
<pb:KR2k0008_WYG_065-7b>¶
　溪縣學(在縣治南夲朝/因元舊址重建)漵浦縣學(在縣治東宋建元/燬夲朝洪武初重)¶
　(建/)黔陽縣學(舊在縣東門外/景泰初徙城内)麻陽縣學(在縣治西南/夲朝因舊重)¶
　(建/)¶
書院陽明書院(在府東王守仁謫貴州講/學于此鄒守益羅洪先記)¶
宫室共辰樓(在府城/内東隅)崇文閣(在府學/元建)尊美堂(在元廉/訪司治)折¶
　衝堂(在元萬/户府治)學愛堂(在沅陵縣三堂俱/元亷訪張繼建)企仰亭(在府/城外)¶
　(新息/廟前)¶
關梁奨州寨(在沅州城西一百里夲唐舞/州後改曰奨州宋廢為寨)托口寨(在黔/陽九)¶
<pb:KR2k0008_WYG_065-8a>¶
　(衙諸蠻/之衝)洪江寨(在黔陽縣/東洪江溪)竹灘鋪(在黔陽縣西北二/十里以控扼要路)¶
　銅安鋪(在黔陽縣東北/二百五十里)茭托鋪(在黔陽縣東一百六/十里自安江寨至茭)¶
　(托鋪皆溪洞猺賊出入要道/宋時特置寨鋪以控扼之)永安橋(在府城/外江南)通和橋¶
　(在府/城西)盈口橋(在沅州/城東北)雲洞橋(在漵浦縣治東下/有石巖常生雲霧)燈籠¶
　橋(在黔陽/縣治南)¶
寺觀安褔寺(在府城西唐高宗時/名景星尋改今額)普明寺(在黔陽縣治/東有唐明皇)¶
　(像舊傳當時/賜敘州者)報恩寺(有二一在府城東/一在麻陽縣治南)浦峯寺(在府/城東)¶
　(二百四十里宋建舊名三晤/夲朝洪武中重脩改今額)觀音寺(在盧溪/縣治西)普化寺¶
<pb:KR2k0008_WYG_065-8b>¶
　(在漵浦/縣治東)廣恩寺(在辰溪/縣治西)慧慶寺(在沅州/城東)同天寺(在麻/陽縣)¶
　(西南以上五/寺俱宋建)𤣥玅觀(在府城東隅宋建舊名/天慶夲朝重脩改今名)龍興觀¶
　(在辰溪縣西南十五里龜山下宋祥符初封善/卷先生墓禁樵採立祠堂道院于此後改今名)景星¶
　觀(在漵浦/縣治東)𤣥靈觀(在黔陽縣治北/二觀俱宋建)玉華觀(在麻陽縣/治東南洪)¶
　(武中/建)¶
祠廟昭靈祠(在沅州東南一十里楊溪口祀楚/三閭大夫屈原宋嘉定中賜額)新息侯¶
　廟(廟有三一在府城外江南五代時馬氏建一在漵/浦縣西二里一在麻陽縣治東俱元建祀漢馬援)¶
　張飛廟(在沅州城南五十里飛蜀/漢将也有司春秋致祭)䕶國夫人廟(在府/城東)¶
<pb:KR2k0008_WYG_065-9a>¶
　(夫人姓瞿氏郡人以其/昇仙立祠祀之宋賜額)英顯廟(在沅州城東四十里/唐時土人有林公者)¶
　(任刺史宋封䕶國侯賜廟額/英顯夲朝有司春秋致祭)昭烈廟(在黔陽縣東神/乃五代時滑臺)¶
　(張氏宋時賊潘宗巖攻城望見軍馬出城皆鬼狀遂/駭散後黄安俊曹成來攻城不失守皆神之力詔封)¶
　(為王廟/號昭烈)顯應廟(在沅州城西北六里祀明山之神宋/章惇以兵事禱之得吉卜既而蠻人)¶
　(田元猛果䧏因奏封順應/侯賜廟額有司春秋致祭)忠賢祠(在盧溪縣治内宋/建祀郡守張建侯)¶
　(汪長源盧陽/令王憲之)向真廟(在黔陽縣東/一百五十里)¶
陵墓善卷先生墓(在大酉山巔先生姓名未詳或云舜/時人宋真宗東封辰州通判歐陽陟)¶
　(言先生有功於民詔/封瑩立祠賜號高蹈)楊荗墓(在沅州東七里茂/沅州總管  勅塟)¶
<pb:KR2k0008_WYG_065-9b>¶
古蹟酉陽城(在府城西漢武陵郡有酉/陽縣晉因之此城是也)劉尚城(在府城/西南一)¶
　(百二十里今城雖/廢亦足控扼諸蠻)黔陽城(在府城東晉武帝置黔/陽縣屬武陵郡即此地)㑹¶
　溪城(在府城西一百二十里唐天授中析辰州大鄊/縣置溪州宋熈寕中築城改為㑹溪城属辰州)¶
　龍檦城(在沅州城南五十里梁置縣隋属辰州唐曰/龍檦為叙州治唐王昌齡左遷縣尉李白寄)¶
　(詩有云聞道/龍檦過五溪)渭溪城(在沅州城西南一百八十里唐/析夜郎縣置此縣属奨州州治)¶
　(峨山縣即/夜郎也)郎溪城(在黔陽縣夲漢鐔城縣晉安帝省/唐貞觀中析龍檦縣置於郎溪之)¶
　(側/)峨溪城(在沅州境冝/洽二州之間)靈州城　巫陽城(俱在辰溪/縣治北)¶
　盧陽城(在麻陽縣西三十里唐垂拱中置/錦州治盧陽縣宋廢為錦州寨)黄陵城(在/麻)¶
<pb:KR2k0008_WYG_065-10a>¶
　(陽縣西/五十里)廢龍門縣(在麻陽縣西三十里唐垂拱/中置龍門縣属辰州尋省)廢盧¶
　陽縣(在沅州城東北宋析唐叙州潭陽縣/地置此縣為沅州治夲朝併入沅州)白霧驛(在/漵)¶
　(浦縣宋陶弼詩一曲青溪一曲山鳥飛魚躍白雲間/溪山豈要行人到自是行人到此間又云草市人朝)¶
　(醉畬田火夜明隴江/入地㵼棧道出雲行)狤狑犵獠不狼聚(在府城西酉/山口其名皆)¶
　(犬属盖槃/瓠子孫也)銅柱(在府城西北一百一十里㑹溪城對/江五代晉時溪州刺史彭士愁納土)¶
　(求盟楚王馬希範立銅柱為界學士李臯為銘有云/五溪之險不足恃我旅争登若平地五溪之衆不足)¶
　(平我師輕躡如春氷溪人畏/威仍感惠納質□明求立誓)¶
名宦漢宋均(辰陽長其俗少學者而信巫鬼均/為立學校禁絶滛祀人皆安之)唐王昌¶
<pb:KR2k0008_WYG_065-10b>¶
　齡(自江寕縣丞貶龍檦尉有詩云昨從/金陵邑逺謫沅溪濵在任多賦詠)王翃(天寳中/辰州刺)¶
　(史才兼文武與討/襄州康楚元有功)温造(大厯中辰州/刺史有治聲)宋曹克明(知辰/州有)¶
　(治状潕水蠻叛徒宜融廵檢使蠻酋獻藥一器曰中/藥箭者以是觧之克明知其詐令先試取藥箭刺酋)¶
　(股而飲以藥即死/羣蠻慙懼而去)謝麟(知辰州猺賊犯辰溪麟/且捕且招一方以寕)吴審¶
　禮(哲宗時知辰州猺人數為㓂審禮到州即觧甲撤/備一以誠信結之猺人感悦一境晏然比審禮去)¶
　(猺復來冦詔令復任在/辰十年境無一塵之警)張建侯(為辰州守政和間黄/安俊叛圍鎮江寨建)¶
　(侯與盧陽令王憲之率兵救之衆潰俱被執賊廹使/諭寨中人出䧏建侯詒諾至寨下大呼曰為人當識)¶
　(順逆我萬無求全汝等堅守勿懷貳心/賊怒俱害之郡人哀其忠立祠祀焉)汪若海(通判/辰州)¶
<pb:KR2k0008_WYG_065-11a>¶
　(嘗上言天下者常山蛇勢也秦蜀為首東南為尾中/原為脊将圖恢復必在川陜朝廷用其言乃命張浚)¶
　(宣撫/川陜)汪長源(知沅州増浚城池軍需悉備時巨冦曹/成來攻沅長源多方禦之成遂遁去民)¶
　(懷其惠祀/于忠賢祠)邵隆(紹興中先知啇州以州與金人怏怏/不巳忤秦檜俾知辰州雖䧏為小郡)¶
　(而諭事無隠/守正自若)張綸(知辰州沅洞蠻㓂邉聞綸治郡有/聲遁去綸撫諭酋長俾脩貢與之)¶
　(盟刻石/境上)張忠恕(通判沅州能撥煩剸/劇拳拳以体國為心)楊抗(通判辰州/蠻㓂剽掠)¶
　(辰境抗置立火樓伺其出入則鳴皷/為號遠近相投蠻㓂震駭遂屏跡)徐霖(沅州教授/時相史嵩)¶
　(之挾邉功要君植黨顓國霖上䟽歴言其姦深之状/䟽奏見者吐舌未幾嵩之果被黜去理宗嘉其忠)¶
　元郭昂(沅州安撫司同知招䧏溪洞八十餘柵遂徇/沅州西南界復新化安仁二縣擒劇賊張虎)¶
<pb:KR2k0008_WYG_065-11b>¶
　(縱之曰汝非吾敵願䧏即來不然吾復擒汝/不難也明日虎䧏并其衆三千悉歸民籍)夲朝詹¶
　彦中(洪武初以叅軍鎮守辰州創立衛所増浚城/池軍政嚴肅民頼以寕去後人立懷徳碑)傅¶
　禮(洪武間為黔陽縣典史勤政恤民永樂初/徴拜廣西道監察御史邑人自今徳之)劉叔毖¶
　(洪武末沅陵知縣在任清廉自持公正䖏事民皆樂/業永樂中以薦陞工曹員外郎入翰林脩書邑人不)¶
　(釋率衆詣闕奏保未允懇情復奏於是除辰州/府同知叔毖益盡心民事蠻獠信服一郡大治)張鼎¶
　新(永樂中知沅陵縣為政寛猛適宜撫字疲癃勸課/農桑深得民心秩滿保留復任在任三十三年卒)¶
　(于官百姓哀之如/䘮考妣  省志)傅翔(宣徳中沅陵主簿持守清介/勤于吏事門無私謁秩滿民)¶
　(涕泣懇留當道亦雅重之正統間擢知零/陵剛方敏逹持廉秉公始終如一  省志)呉廸(正統/初知)¶
<pb:KR2k0008_WYG_065-12a>¶
　(漵浦縣政令嚴肅恩惠並行脩築坡堰至今民/頼其澤以疾卒于官百姓無不感泣者  省志)葛詡¶
　(正統中沅州學訓導嚴重寡言學問醖籍秩滿拜監/察御史陞湖廣按察司僉事有廉幹勤能之譽  省)¶
　(志/)席貴(正統中同知沅州居官九載廉而不苛寛而/有制民不忍犯吏不敢欺歴陞成都府知府)¶
　(省/志)古初(正統間主麻陽簿勤勞清慎甚得民心清水/苖叛捍禦死難城保無虞立祠崇祀  省志)¶
　王矩(景泰中知辰州府剛方正直盡心民事而尤拳/拳學校病間有私饋以金者矩曰吾年生無私)¶
　(今不能慎厥脩豈全歸乎却之堅比卒囊槖/惟書籍數卷而巳士民至今稱頌之  省志)虞球(𢎞/治)¶
　(間辰州通判先是郡糧羡余主者咸以為巳利球至/一無所取不妄笞一人而公事亦辨過辰溪見高田)¶
　(水涸禾苖易稿親詣田間相視水道令/民開鑿陂塘瀦水民受其利  省志)戴敏(正徳初/知辰州)¶
<pb:KR2k0008_WYG_065-12b>¶
　(府凝重端正作興士類撤淫祠建/書院文章政事一時首稱  省志)鄧竒(正徳初同知/辰州府剛果)¶
　(明决吏不敢欺時武族横暴害人竒/寘之法餘皆歛跡郡中蕭然  省志)楊紳(正徳間任/漵浦知縣)¶
　(遇訟立㫁皆中情理嘗五日一視學課試諸生由是/咿唔滿城無間寒暑卒之日無以為殮邑人哀之)¶
　(省/志)¶
流寓叚成式(唐臨淄人文昌之子也愽學強記素有文/名嘗宦游至辰著酉陽雜俎書數十篇)¶
　王趯(宋知全州叅政李光以忤秦檜被謫過全趯饋/之檜聞之怒甚下廷尉誣趯與光謀叛貶辰州)¶
　(檜死/得還)王廷珪(宋吉州安褔人其郡人胡詮以排和議/謫過海廷珪送以詩曰癡兒不了公家)¶
　(事男子要為天下竒秦檜怒流辰州武将馬羽攝郡/事待之甚厚廷珪謝曰某罪人也將累公羽曰由公)¶
<pb:KR2k0008_WYG_065-13a>¶
　(獲譴其榮多矣更遣/子受業後遂登科)¶
人物宋秦再雄(辰州猺人也武徤多謀在周行逢時屢/以戰闘立功蠻黨伏之太袓既下荆湖)¶
　(思得通蠻情習險阨智勇可任者以鎮撫之召再雄/至闕下擢辰州刺史官其子為殿直賜予甚厚仍使)¶
　(自辟吏属予一州租賦再雄感恩誓死報效至州日/訓土兵得三千人皆能被甲渡水歴山飛塹㨗如猿)¶
　(猱又選親校二十人分使諸蠻以傳朝廷招/懷之意莫不從風而靡終太袓世邉境旡患)向真(麻/陽)¶
　(人為峽州軍牙頭指揮使時蠻㓂叛真被虜/罵賊不屈遂遇害事聞詔立廟贈内殿崇班)夲朝劉¶
　有年(沅州人洪武中以明經為州學訓導當道者竒/其才薦陞監察御史激揚有聲擢太平府知府)¶
　(永樂中上儀禮逸經十有八篇未幾轉交阯按察司/僉事時黄褔以尚書掌司事重其為人俄以疾卒褔)¶
<pb:KR2k0008_WYG_065-13b>¶
　(哭而祭之曰江淮胸次洙泗/規模文希韓栁學袓程朱)宋以方(黔陽人進士厯/知瑞州府逆濠)¶
　(中之繫獄濠反械赴彭蠡不屈且憤罵為濠/所殺嘉靖初贈官録其子祀節祠  省志)鄧顯芳¶
　(辰州人補邑庠弟子員正徳七年鎮筸苖叛侵掠村/寨衆皆迯避芳以母柩在堂固守勿去人怵以禍患)¶
　(芳曰棄母而迯心實不忍况平生讀書所學何事苖/至使芳為鄉導芳不從遂遇害支觧于母柩之前聞)¶
　(者憐之/省志)呉勛(辰州衛指揮正徳間督兵征流賊行至/徳安應出與賊遇奮勇前驅冐矢陣亡)¶
　(事聞于朝遣官諭祭/加子官一級  省志)蕭璆(辰州衛人嘉靖癸未進士/有才華精文翰家貧克自)¶
　(振勵授吏部主事擢貴州提學僉事教範嚴正後/乞告歸日與門人論學不倦無疾而卒  省志)唐¶
　愈賢(沅陵人嘉靖丙戍進士知寕海縣政教兼舉擢/御史䟽劾奸黨抗言時政遂乞休歸  省志)¶
<pb:KR2k0008_WYG_065-14a>¶
列女張氏(字妙真上元人辰州衛指揮舍人王泰妻泰/未廕襲卒妙真時年十九生子英始逾嵗遂)¶
　(不薰餙剪髪以誓親族莫得奮其志事舅姑甚謹成/化三年事上聞旌表其門其後子英以軍功累官至)¶
　(都指揮使其/母誥封夫人)陳氏(張𢎞道妻沅人無子/堅志守節洪武中旌)賈氏(潘耀卿/妻沅陵)¶
　(人耀卿為諸生正徳中挈賈省父于南京至湖口卿/卒賈即赴水女奴持之既見舅姑入室自縊以救免)¶
　(自是减食凡四十餘日絶食者累日竟自刎遺詩曰/抛棄殘生思不禁可憐死别倍傷心雙魂杳杳今何)¶
　(在化作啼䳌返故林應/天尹以事上聞被旌)陳氏(馬祥妻沅人夫亡時年/十九子在襁褓有武臣)¶
　(以媒通欲娶之陳痛哭詬媒誓/死不他志撫子成立嘉靖中旌)¶
仙釋瞿夫人(豫章人隋末兄為辰州刺史有黄元仙者/亦自豫章來見瞿君高其行以夫人妻之)¶
<pb:KR2k0008_WYG_065-14b>¶
　(復薦其才徳以自代隋亡乃棄官與夫人隠于州西/之羅山貧甚為人傭織以飬其姑如此者十年一日)¶
　(忽謂元仙曰昨日聞帝命當與汝/别俄頃化為青氣數丈騰空而去)瞿栢廷(辰溪人自/㓜聰慧靈)¶
　(異稱為瞿童唐大厯間奉母避㓂入武陵師事法師/黄洞源巳而得道又云㓜時因戯躍入井中後自大)¶
　(酉華妙洞中出依善卷祠脩道功成越桃川/宫乆之昇仙而去刺史温造刻石記其事)¶
　　永州府(東至衡州府常寧縣界二百里西至廣/西桂林府全州界一百四十里南至廣)¶
　　　(西平樂府富川縣界四百二十里北至寳慶/府邵陽縣界一百七十里自府治至南京三)¶
　　　(千四百三十五里至京/師六千八百八十里)¶
　　　(糧六萬八/千石零)¶
<pb:KR2k0008_WYG_065-15a>¶
建置沿革禹貢荆州之域天文翼軫分野春秋戰國為¶
　楚南境秦為長沙郡地漢置零陵郡屬荆州三國屬¶
　呉晉屬湘州又分零陵置營陽郡劉宋改零陵郡為¶
　國南齊改國為郡梁改營陽為永陽郡隋罷二郡置¶
　永州治零陵縣大業初改為零陵郡唐初復置永州¶
　屬江南道天寳初改零陵郡宋復為永州屬荆湖南¶
　路元為永州路夲朝改為永州府領州一縣六¶
　零陵縣(附郭夲漢泉陵縣属零陵郡東漢郡治於此/晉以後因之隋改泉陵為零陵縣以應陽永)¶
<pb:KR2k0008_WYG_065-15b>¶
　(昌祁陽三縣省入屬永州唐宋元/仍舊夲朝因之編户二十八里)祁陽縣(在府城北/一百里夲)¶
　(漢泉陵縣地三國呉析置祁陽縣晉以後不改隋初/省入零陵縣唐復置宋元皆仍舊夲朝因之編户一)¶
　(十三/里)東安縣(在府城西九十里夲零陵縣地自漢以/來置驛於此五代時馬氏置東安塲宋)¶
　(雍熈初置東安縣屬永州元/仍舊夲朝因之編户八里)道州(在府城南一百五/十里春秋戰國皆)¶
　(為楚南境秦屬長沙郡漢屬零陵郡呉分為營陽郡/梁改為永陽郡隋廢郡併入永州唐初置南營州治)¶
　(營道縣貞觀間始改道州屬江南西道天寳初改江/華郡宋仍為道州元改為道州路夲朝洪武初改為)¶
　(府九年改為州屬永州府/編户二十五里領縣三)寜逺縣(在州東七十里夲/漢零陵郡冷道縣)¶
　(地隋省入營道縣屬永州蕭銑析置梁興縣唐改曰/唐興移治冷道故城屬道州後又改曰延唐五代時)¶
<pb:KR2k0008_WYG_065-16a>¶
　(梁改為延昌後唐復曰延唐石晉改為延熹宋/始改曰寜逺元仍舊夲朝因之編户六十二里)永明¶
　縣(在州西七十里夲漢零陵郡營浦縣地齊置營陽/縣梁改曰永陽并置永陽郡隋廢郡以營浦縣省)¶
　(入屬永州唐省入營道縣尋復置屬道州後改曰永/明宋廢縣為鎮後復置元仍舊夲朝因之編户十八)¶
　(里/)江華縣(在州南七十里夲漢馮乘縣地屬蒼梧郡/晉屬臨賀郡隋屬永州唐武徳中析置江)¶
　(華縣屬營州後改雲溪縣神龍初復為江/華屬道州宋元仍舊夲朝因之編戸四里)¶
郡名零陵(漢/名)營陽(晉/名)¶
形勝南接九疑北接衡嶽(舊/經)石崖天齊(唐元紹中興頌/湘江東西中直)¶
　(浯溪石崖天/齊可磨可鐫)背負九疑面傃瀟湘(周中行撰元/次山祠堂記)環以¶
<pb:KR2k0008_WYG_065-16b>¶
　羣山延以林麓(唐栁宗元遊/宴南池序)後依列嶂前瞰重江(唐/曹)¶
　(中永州/謝表)山水竒秀(宋倪均父/題浯溪序)與五嶺接(寰宇記道州/與五嶺接有)¶
　(炎熱而/無瘴氣)南控百越北湊三湘(宋掌禹錫道州鼓角樓/記湘水導其源疑山盤)¶
　(平險南控百/越北湊三湘)¶
風俗瀟湘參百越之俗(唐栁宗元謝/李吉甫啓)左袵居椎髻之半¶
　(栁宗元代韋/永州謝表)人無争訟(柳宗元道/州廟學記)家閑禮義(唐曹中/永州謝)¶
　(表家閑禮義而化易孚/地足漁樵而人樂業)風浮俗鬼(栁集惟是南楚風/浮俗鬼又永州息)¶
　(壌記云其/人鬼且機)清慧而文(唐劉禹錫云瀟湘間無土山無/濁水民乘是氣往往清慧而文)¶
<pb:KR2k0008_WYG_065-17a>¶
　俗兼蠻左(宋掌禹錫壁記云地/居越徼俗兼蠻左)俗尚韶歌(米晏殊/類要)¶
山川高山(在府城内西以/其高聳故名)萬石山(在府城北多怪/石下瞰碧沼)秀零¶
　山(在府城東數里唐栁宗元/嘗登蒲州石磯以望之)西山(在府城西瀟江之/外唐栁宗元愛其)¶
　(勝境有西山宴遊記云過湘江縁染溪研榛莾焚/茅茷窮山之高則凡數州之土壌皆在袵席之下)羣¶
　玉山(在府城西巨竹清脩古木樛曲怪石萬狀地勝/景清一郡之竒觀也宋嘉定間侍郎董居誼謫)¶
　(居於/此)石角山(在府城東北一十里連屬十餘小石/峯竒峭如畫栁宗元嘗遊此賦詩)嵛¶
　山(在府城南二十里山勢尖秀四/望如卓筆以其踰越衆山故名)褔田山(有府城東/北五十里)¶
　(崖壁峭絶中有孤峯巋然聳峙俗名/阿育王塔下有石眼出泉號如意泉)永山(在府城西/南一百里)¶
<pb:KR2k0008_WYG_065-17b>¶
　(永水/出焉)焦山(在府城西北一百里宋晏/殊類要舜南廵所憇之䖏)鴉山(在府城南/一百五里)¶
　(有怪石望/之似鴉)乳泉山(在府城西北一百四/十里有泉埀流如乳)大陽山(在府/城西)¶
　(二百四十里/大陽水際)祁山(在祁陽縣北一十五里逺望如城/  與衆山裹縣縣在山南故名)¶
　白鶴山(在祁陽縣東北三十里舊經南接九疑北連/衡嶽昔楚白公出奔避於此有元孫改姓屈)¶
　(名䖏静者脩鍊得道乘鶴/上昇有仙壇丹竈存焉)包山(在祁陽縣西一百四/十里昔有包姓者居)¶
　(其/下)四望山(在祁陽縣西南一百二十里山最高天/宇開霽其巔望見衡邵永道四郡故名)苦¶
　竹山(在祁陽縣東一百/七十里山多苦竹)白水山(在祁陽縣東南二百/里山下有水如白練)¶
　石燕山(在祁陽縣輿地廣記山石色紺而狀似燕若/雷風相薄則羣飛頡頏湘州記零陵有石燕)¶
<pb:KR2k0008_WYG_065-18a>¶
　(得風雨則飛翔如真/燕風雨止還為石)龍山(在東安縣山下有湧/泉嘗有龍影見故名)赤石¶
　山(在東安縣西五里山/中有巖石皆赤色)黄華山(在東安縣寰宇記有/獵者於此見二鹿有)¶
　(人問云見二馬否荅曰但見二鹿人云吾為/虞帝五至衡山與安上道士相聞是吾馬也)刀擺山¶
　(在東安縣東五十里峭壁倚空昔有樵夫見/仙女在下轉盻之刀柄擺墮石鏬間故名)八十四¶
　渡山(在東安縣東一百五十里山勢重複/流水縈廻經此山者凡八十四渡)瀟山(在道/州西)¶
　(北二十五里俯臨大/道山下有泉可溉田)營山(在道州西四十/五里營水出焉)營道山(在/道)¶
　(州西北五十里亦名龍山狀似宋龍其始名/營陽又曰洪道唐改曰𢎞道至  始改今名)石城山¶
　(在西山東北栁宗元記土㫁而川分有積石横當其/垠其上為睥睨梁欐之形其旁出堡塢有若門焉窺)¶
<pb:KR2k0008_WYG_065-18b>¶
　(之正黒投以小石水聲激越環之/可上望逺無土壌而生嘉樹美箭)白鷄山(在道州西/北六十里)¶
　(險阻不/可登)天門山(在寜逺縣東南四十里平地直上千/餘尺雖晴霽望之於下不見其頂)¶
　九疑山(在寜逺縣南六十里晉郭璞云其山九谿皆/相似或云九峯參差互相隠映望而疑之故)¶
　(名峯各有一水四水流灌於南海五水北注於洞庭/九峯曰朱明石城石樓娥皇舜源女英蕭詔桂林杞)¶
　(林故老相傳舜登九疑九/峯之外嶂山曰萬嵗山)追凉山(在寜逺縣東/北七十里)舂陵¶
　山(在寜逺縣東北七十五里五山/相接山勢秀㧞舂陵水出焉)大掩山(在永明縣/治西掩水)¶
　(出/焉)白鵝山(在永明縣西北十五里山巔有石類鵞/又有洞中有石如文殊亦有似鼓鐘者)呉¶
　望山(在江華縣南五十里或曰秦人嘗於此避亂舊/名秦山呉孫權未建號初山忽有聲如雷因開)¶
<pb:KR2k0008_WYG_065-19a>¶
　(洞穴石有文彩權以為瑞唐天寳中改呉望山山有/秦巖從巖口入用火而行至一䖏其地平坦宂多透)¶
　(明/)冬冷山(在江華縣南一百二十里接廣/西賀縣界其山高廣隂寒故名)歌父山(在/江)¶
　(華縣東南九十里荆山記馮乘/鄊有善歌者聲振林木故名)石門嶺(在府城東五/十里嶺上有)¶
　(雙石門其上崛起如城壁復有/石如樓閣羚羊嘗往來其間)鳴水嶺(在府城南一/百一十里有)¶
　(瀑布泉聲/聞數里)黄蘗嶺(在府城東南一百二十里/連亘道州中有黄蘗洞)黄龍嶺¶
　(在府城北二百里下有黄龍觀/唐宋宗朝有申大師者居之)黄羆嶺(在祁陽縣北/三十里巖壑)¶
　(深邃舊傳/有羆居之)諸葛嶺(在東安縣南三里劉僃□荆州遣/諸葛亮督零陵長沙桂陽三郡調)¶
　(賦屯駐/於此)石牛嶺(在東安縣北一百/一十里有石如牛)都龎嶺(在永明縣/北五十里)¶
<pb:KR2k0008_WYG_065-19b>¶
　(東北連掩山西南連荆峽鎮其絶頂曰都逢土人語/訛呼逢曰龎一名永明嶺秦王翦䧏百越以謫戍五)¶
　(萬人守五嶺/都龎其一也)華嚴巖(在府城南三里唐為石門精室/據法華寺南隅崖下栁宗元有)¶
　(詩/)朝陽巖(在府城西瀟江之滸巖有洞澗自中出流/入湘江唐元結維丹巖下以其地高而東)¶
　(向遂名朝陽古今名賢留題皆鑱于石結詩/有云朝陽巖下湘水深朝陽洞口寒泉清)澹山巖¶
　(在府城南二十五里巖有二門壁立萬仞東南角有/石竅仰望洞然昔有澹姓者居其下故名又舊經云)¶
　(有周正實者秦時人遁世於此成敗之數皆先知之/始皇三召不起後尸觧焉宋黄庭堅詩澹山澹姓人)¶
　(安在徴君避秦亦不歸石門竹/徑幾時有翠臺瓊室至今疑)火星巖(在府城西其/巖石壁所鑱)¶
　(先賢題識高下鱗次窮日之力乃能/盡閱宋尹瞻與栁拱辰嘗游此聮句)九龍巖(在東安/縣北一)¶
<pb:KR2k0008_WYG_065-20a>¶
　(百里山形斗起竒石錯立物象古怪相傳嘗有樵者/遇黄衣九士謂曰吾九龍居此乆矣語訖莫知所在)¶
　(宋王觀詩山寒蟄龍眠忽醒黄衣九老巖/下行手持屈曲千嵗藤慮驚世人蔵姓名)穿巖(在道/州西)¶
　(四十里形如圓廩中可容數萬斛東西兩門通道其/間望之若城門又如偃月巖前有石如走猊伏&KR1608;其)¶
　(狀不/一)斑竹巖(在道州南五十里多小斑竹相傳舜𦵏/九疑二妃從至此以手拭涙把竹遂成)¶
　(斑色唐劉長卿詩蒼梧在何䖏斑竹/自成林點點留殘淚枝枝寄此心)陽華巖(在江華/縣東南)¶
　(六七里有囘山南面峻秀下有大巖/巖當陽故名唐元結撰銘瞿令□書)玉琯巖(在寜逺/縣南古)¶
　(舜祠側漢哀帝時零陵郡文學奚景/得玉琯十二於此今祠後石室是也)高士巖(在寜逺/縣南舜)¶
　(祠之西舊名野猪巖亦名嘯父後改曰高士昔有獵/者見羣豕逐入巖不見因得樂器一部無為觀道士)¶
<pb:KR2k0008_WYG_065-20b>¶
　(獻之/於朝)龍巖(在寜逺縣丹桂鄊相傳若聞巖有/龍吟之聲則其鄊有登賢書者)龍洞(在/府)¶
　(城西南七十里乃唐世旻所居地唐昭宗時盗起世/旻團結鄊兵保里閭劉建鋒舉為永州刺史光化初)¶
　(馬殷攻之不屈而死後或聞鉦鼓聲且數晝見嘗有/一木自洞流出止於石荆岸人送之中流詰旦復還)¶
　(如是者數四適天旱禱而雨遂取/其木像而祀之今石荆岸尚有廟)承平洞(在府城西/一百里林)¶
　(嶺深邃相傳中有野人宋咸平間有一雌者突入田/中擒一少年負去置洞巖中與之卧起既而逃歸)¶
　含暉洞(在道州南五里唐劉禹錫記薛君景晦為道/州得異境有石室穹然如厦屋因名其室曰)¶
　(含/暉)紫虗洞(在寜逺縣治南古木蒼烟石田棋布巖竇/中深必炬而入唐薛伯高名曰斜巖宋郡)¶
　(守張觀名曰紫虗/内有㓂凖題名)碧虗洞(在寜逺縣南亦名嘉魚洞/唐元結名曰無為洞上有)¶
<pb:KR2k0008_WYG_065-21a>¶
　(李嶠篆刻中有水/通碧橋南注舜溪)化石(在府城南八十里有石狀如/人郡國志昔淮南王兵敗被)¶
　(逐至此/化為石)窊樽石(在道州東唐元結集州東左湖湖東/有小石山山巔有窊石可以樽乃作)¶
　(亭樽上又詩巉巉小山石数峯載/窊亭窊石堪為樽狀類不可名)五如石(在道州城/東唐元結)¶
　(序涍泉之陽得恠石焉左右前後及登石巔/皆相似故名之曰五如石并建五如亭於此)彭袓石¶
　(在寜逺縣地名彭袓有池池内有石/若釣磯上有人跡世傳彭袓嘗至此)暖谷(在江華縣/南寒亭之)¶
　(側宋治平中縣尉李伯英得之邑大夫蒋褀命名蔣/之竒作記謂方盛寒入此谷中其氣温然雖挾纊熾)¶
　(炭不/若也)獅子垘(在祁陽縣治南湘江之側有巨石狀/如獅子古䜟云獅子銜毬出狀元)小¶
　丘(在鈷鉧潭西栁宗元記丘有竹樹其石之突怒偃/蹇負土而出争為竒狀者殆不可數由其中以望)¶
<pb:KR2k0008_WYG_065-21b>¶
　(則山之高雲之浮溪之流魚鳥之飛遊/舉熈熈然廻巧獻技以效兹丘之下)湘江(在府城/北一十)¶
　(里源出廣西興安縣陽海山流經郡界至湘口與瀟/水合水至清雖十丈見底輿地紀勝云湘水中有穴)¶
　(名大濩不知通何許每春夏江漲數百歩外皆奔入/穴中有聲如雷宋開寳中有崑崙沉水視之但見歴)¶
　(年所沉板木縱横其/間兩蚌大如車輪)盧洪江(在東安縣治東東南/流出江口入於湘)天¶
　湖(在九疑山麓中有禽大如鴈錦羽尾長六尺/又有石洞門外左右有石人如冠劍而立)瀟水¶
　(在府城外源出九疑山南流至三江口東北與/沲水合又東北流至此北流至湘口㑹於湘)永水¶
　(在府城南九十里源/出永山流入湘江)祁水(在祁陽縣治北源出寳慶/府邵陽縣界地名餘谿東)¶
　(北流九十里/縣北入湘)營水(在道州西源出營山東流與沲池/水合經冝陽鄊與舜源水瀟水合)¶
<pb:KR2k0008_WYG_065-22a>¶
　(又轉注單江/至夲府入湘)舜源水(在寜逺縣南六十里源出舜源/峯流至縣東西折而北與沲瀟)¶
　(二水合流至/夲府入湘)舂水(在寜逺縣北八十里源出舂陵山/東南流至此下流經桂陽州籃山)¶
　(縣境/入湘)遨水(在永明縣源出廣西富/川縣木馬山流入縣界)掩水(在永明縣治/西源出大掩)¶
　(山下有石掩宂口故名東流與沲/水合經三江口與瀟水舜源水合)沲水(在江華縣治/東源出九疑)¶
　(山石城峨皇二峯流至縣别為二又十里合為/一經三江口合瀟水舜源水北流至府入湘)砯水¶
　(在江華縣東南源出九疑山女英峯流/與沲水合其水多石湍急有聲故曰砯)秦水(在江華/縣源出)¶
　(呉望山南流與冬冷水合/水聲鳴咽如秦隴故名)愚溪(在府城西一里源出/鵶山舊名冉溪唐栁)¶
　(宗元改今名其詩序有云灌水之陽有溪焉東流入/于瀟水或曰冉氏嘗居也故曰冉溪或曰可以染也)¶
<pb:KR2k0008_WYG_065-22b>¶
　(謂之染溪余以愚觸罪謫瀟水上家是溪故更之為/愚溪愚溪之上買小丘為愚丘東北得泉而又買居)¶
　(之為愚泉合流屈曲而南為愚溝遂負土累石塞其/隘為愚池愚池之東為愚堂其南為愚亭池之中為)¶
　(愚島於是作八愚/詩紀于漢石上)都溪(在府境水經註云都溪水出/舂陵縣西縣有五色山山有)¶
　(一溪五水皆㑹於/其間故曰都溪)黄溪(在府城東七十里盖九疑山/之西境栁宗元記永之治百)¶
　(里北至于浯溪西至于湘之源南至于壠東門東/至于東屯其間名山水而村者以百數黄溪最善)高¶
　溪(在府城北九十里有唐叟者世居溪上宋乾徳中/一旦厭喧雜登舟而去往來垂釣伏臘則暫歸受)¶
　(子孫謁見如/此者三十年)浯溪(在祁陽縣南五里流入湘江唐元/結自道州歸愛其山水因家焉作)¶
　(大唐中興頌顔真卿大書刻于岸江結又為峿臺唐/亭石室諸銘宋陳衍云元氏始命之意因水以為浯)¶
<pb:KR2k0008_WYG_065-23a>¶
　(溪因山以為峿山作室以為唐室三吾之稱我所自/也制字從水從山從唐我所命也三者之目皆自吾)¶
　(焉我所擅/而有也)濂溪(在道州西二十餘里宋儒周敦頥所/居張栻為撰祠堂記云濂溪里名也)¶
　(先生家世其間及寓於他郡而不忘其所自故亦以/是名溪朱文公江州祠堂記云家舂陵而老於廬山)¶
　(之下因取故里之號以名其川/曰濂溪故九江府亦有濂溪云)鈷鉧潭(在西山之西/栁宗元記冉)¶
　(水自南奔汪抵山石屈折東流其顛委勢峻盪擊益/暴齧其涯故旁廣而中深畢至石乃止流沫成輪然)¶
　(後徐行有樹環焉有泉懸焉/使予忘故土者非兹潭也歟)小石潭(在小丘西栁宗/元記水尤清冽)¶
　(泉石以為底近岸卷石底以出為坻為嶼為嵁為巖/青樹翠蔓披拂潭中魚可數百尾皆若空逰坐潭上)¶
　(竹樹環合淒神寒骨悄愴幽/邃不可乆居以其境過清也)石馬潭(在府城北五十/里湘水中有石)¶
<pb:KR2k0008_WYG_065-23b>¶
　(狀如/馬)蒲州(在府城東一十里瀟/水之傍栁宗元有詩)吕虎井(在府城東山/上呉孫權遣)¶
　(吕䝉取荆州嘗駐兵於此挿/劍泉湧以其威力如虎故名)紫巖井(在府治北/𤣥妙觀前)五龍¶
　井(在道州城西北/相傳龍之所居)七泉(在道州東郭唐元結銘序有/泉七穴命其五曰潓&KR2713;涍汸)¶
　(淔欲飲者有所感發一曰漫泉自旌漫郎一出山東/命曰東泉垂流特異結詩云問吾常讌息泉上何䖏)¶
　(好獨有潓泉亭/令人可終老)知時泉(在道州城望仙門内鑿石象/龍以導其流夏至則盈秋分)¶
　(則涸宋紹興間都守/辛公創亭而扁之)甘泉(在祁陽縣治西北其山前/後對峙泉出其間極清冽)¶
　袁家渴(在朝陽巖東南栁宗元記楚越之間方言謂/水之反流者為渴其中重洲小溪澄潭淺渚)¶
　(小山美石青䕺蔚然嘉木/香草轇轕摇颺其狀無窮)南池(在府子城東栁宗元/逰宴序云連山倒垂)¶
<pb:KR2k0008_WYG_065-24a>¶
　(萬象在下浮空泛景蕩若無外横碧落以/中貫凌太虗而徑度誠游觀之佳䴡者)愛蓮池(在/道)¶
　(州學西濂溪/書院之北)石渠(在袁家渇西南栁宗元記渠之廣/或咫尺或倍尺其長可十許歩其)¶
　(流抵大石伏出其下踰石而往有石泓菖蒲被之青/蘚環周又折西行又北曲行其側皆詭石怪木竒卉)¶
　(美箭可列/位而庥焉)青澗(在九疑山王韶之神境記九疑山半/其路皆植松竹下夾路有青澗澗中)¶
　(生黄色蓮花/香氣盈谷)石澗(在石渠西北其水之大倍石渠之/三亘石為底逹于兩涯水平布其)¶
　(上流若織文翠羽之木龍鱗之石均䕃其上澗之可/窮者皆出石城村東南以上峭險道狹不可窮也)¶
　石牌灘(在府城北四十里其石皆片叚聨綴状如簰/筏或云秦始皇造橋於海上有異人乘牌往)¶
　(助之始皇/死遂棄去)垂幔灘(在府城西南水行百里枕湘江之/岸峭壁倚空遥望如帷幔之狀下)¶
<pb:KR2k0008_WYG_065-24b>¶
　(有灘因/名垂幔)烟塘(在府城東北一百餘里其深莫測相傳/昔有民得一白鱔将烹之有老叟曰此)¶
　(湘江之龍恐禍及民怒以為/虗誕排之翌日一村俱蹈)¶
土産錫(江華/縣出)鐡(零陵祁陽江華永/明寜逺五縣出)石燕　青碌(俱祁陽/縣出)¶
　綄線　剋絲(俱零陵祁/陽二縣出)石磬(零陵縣出/亞於徐州)石屏(白鶴/山出)香¶
　茅(山川記永州野有香茅貢以縮/酒春秋楚貢苞茅不入即此)零陵香(生湘源所/生䖏香聞)¶
　(數十/歩)異蛇(栁子厚捕蛇者說云黒質而白章觸草木/盡死腊之以為餌可以已大風攣蜿廔厲)¶
　(去死肌/殺三蟲)¶
藩封南渭王府(在府東成化十五年于此/自武岡州岷府遷建)¶
<pb:KR2k0008_WYG_065-25a>¶
公署永州衛(在府治西夲/朝洪武初建)寜逺衛(在道州治西舊為道/州守禦千户所洪武)¶
　(二十九年/改為衛)枇杷守禦千户所(在永明縣東/南三十里)桃川守禦¶
　千户所(在永明縣西/南四十里)守鎮寜逺縣千戸所(在寜逺/縣治西)守¶
　鎮江華千户所(在江華縣/南門外)守鎮錦田千戸所(在江華/縣東二)¶
　(百里俱洪武二十/九年建𨽻寜逺縣)守鎮東安百户所(在東安縣治西/洪武二十九年)¶
　(建𨽻永/州衛)¶
學校永州府學(在府治東唐/大中間建)道州學(在州治西門外唐/建二學俱夲朝重)¶
　(建/)零陵縣學(在縣治南宋嘉定初建於縣治/西後移縣治東夲朝改建於此)祁陽縣¶
<pb:KR2k0008_WYG_065-25b>¶
　學(在縣治東宋舊學元移於縣/治北夲朝洪武初復建於此)東安縣學(在縣治東/宋建元燬)¶
　寕逺縣學(在縣治/東唐建)永明縣學(在縣治西宋建以上三/學俱夲朝洪武初重建)¶
　江華縣學(在縣治東唐舊學宋移建於縣/治北夲朝洪武初復建于此)¶
書院浯溪書院(在祁陽縣治南元縣尉曾圭與其子尭/臣創中為大殿以奉先聖殿左立祠以)¶
　(祀唐元結/顔真卿)濂溪書院(在道州學西祀宋/周敦頥理宗賜額)¶
宫室南樓(在府治子城東下臨東湖湖上有紅渠堂唐/泰和中刺史李衢所建又道州亦有南樓唐)¶
　(吕温有南/樓換柱詩)瀟湘樓(在府治子城西瀟/湘二水合流于前)萊公樓(在道州/治西北)¶
　(宋㓂凖嘗貶此州司馬既去人為/建樓樓下扁曰勝槩後又有燕堂)稽古閣(在府學内/宋汪藻記)¶
<pb:KR2k0008_WYG_065-26a>¶
　玅觀閣(在道州城/内紫極宫)新堂(在府治内唐刺史韋宙建栁/宗元記公之蠲濁而流清豈)¶
　(不欲廢貪而立廉公之居高而望逺豈不欲家撫而/戸曉然則韋公之立是堂豈獨草木土石水泉之適)¶
　(山源林麓之觀歟将使繼公/之理者視其細知其大也)思賢堂(在府學宋建繪/周濂溪范純仁)¶
　(范袓禹鄒浩張浚像/共為一堂榜曰思賢)清源堂(在府治宋知/州胡寅建)三省堂(在/府)¶
　(城内宋張浚寓/居時建仍為記)平易堂(在道州治其通判㕔又/有楚富堂皆宋時建)萬石¶
　亭(在府城北唐刺史崔能建栁宗元記公以御史中/丞來涖是州政暇登城見怪石特出乃伐竹披奥)¶
　(以入其墟皆大石林立渙若奔雲錯若置棊於/是闢壌翦榛立亭于中以其石多名曰萬石)三亭¶
　(在府城東山麓泉側唐零陵令薛存義建一曰讀書/林亭二曰相秀亭三曰俯清亭栁宗元記謂氣煩則)¶
<pb:KR2k0008_WYG_065-26b>¶
　(慮亂視壅則志滯君子必有游息之物高明之具/使之清寕平夷恒若有餘然後理逹而事成也)九¶
　巖亭(在府治巖出池中者凡九跨池為橋而剏亭/於池上先賢題識甚多此亭之後又有鑑亭)衆¶
　樂亭(在府治子城東宋陶弼罷邕守還家太守蘇袞/邀至東湖坐新亭上而觴之俾陶叙衆樂之實)¶
　粲粲亭(在道州治後宋時建取杜詩舂陵行粲粲元/道州之意時又有三亭曰欣欣亭取白居易)¶
　(道州民歌老者㓜者何欣欣之意曰肅肅亭取杜甫/餞裴道州肅肅秩初筵之意曰振振亭則取栁文廟)¶
　(碑振振薛/公之意)寒亭(在江華縣南隔江唐瞿令開棧道入/洞宂作亭石上元結當大暑登之疑)¶
　(天時将/寒故名)玩鷗亭(在府城西宋汪藻謫居日建自為記/云客有過而問焉者曰子之鷗信可)¶
　(玩乎予曰我與物同見於天地之間者以形而我之/知物物之知我者以心使吾心有以勝物則李廣之)¶
<pb:KR2k0008_WYG_065-27a>¶
　(石可使為虎使吾心為物所勝則樂令之弓亦能為/蛇是二者無情之木石也徒以人心之故使之若出)¶
　(於有情如此茍吾心反如木石而無所示/焉則鷗莫得而窺矣何為而不可玩哉)詠歸亭(在/府)¶
　(學舊教授㕔宋張/浚寓居時所建)雙鳯亭(在府學前宋郡守彭合新/學舎時剪夷榛茅得異石)¶
　(如鳯作亭臨之/因名張栻記)芙蓉館(在府城東湖上唐刺史李衢/建宋范純仁嘗遊此傍有思)¶
　(范堂宋張/栻書額)丹霞館(在府城西前臨湘水/面西多落霞故名)¶
關梁黒石關(在府城/西北)湘口關(在瀟湘二水/合流之䖏)大橋關(在府/城北)¶
　(六十里俱永州/衛官軍戍守)雷石鎮(在府城南六十里/當瀧水口唐初置)順化鎮(在/府)¶
　(城東六十里五代/時置宋改置驛)杉木鎮(在府城東一百/里抵道州界)鳴水鎮(在/府)¶
<pb:KR2k0008_WYG_065-27b>¶
　(城西南一百里抵全道/二州界俱五代時置)接履橋(在府城北/二十里)褔星橋(在/祁)¶
　(陽縣東北一/百二十里)永安橋(在東安/縣治南)雲龍橋(在道州學前舊/名小浮橋宋嘉)¶
　(定間改/今名)宜政橋(在江華/縣治南)望仙橋(在寕逺/縣學前)高成橋(在永/明縣)¶
　(西南/五里)¶
寺觀太平寺(在府治南唐開元寺舊址/夲朝洪武初建改今名)高山寺(在府城/東唐名)¶
　(法華宋改光孝夲朝/永樂初増脩改今名)中宫寺(在祁陽縣浯溪上/即唐元結舊宅址)褔昌¶
　寺(在東安縣治南/宋崇寜間建)甘泉寺(在祁陽縣治西/北洪武初建)報恩寺(在/道)¶
　(州治/東)勝因寺(在寜逺/縣治西)西經寺(在永明縣治西/俱洪武中建)浪石寺¶
<pb:KR2k0008_WYG_065-28a>¶
　(在江華/縣治西)錬丹觀(在舜廟北簫韶杞林兩峯之間中有/石臼松穿臼而生枝柯拳曲如伏龍)¶
　(狀/)仙居觀(在府城南二十/里舊名仙居閣)白鶴觀(在府城西二十里/即屈䖏静得道處)¶
　祁山觀(在祁陽縣北一/十五里祁山下)清溪觀(在東安縣治/西洪武初建)東陽觀¶
　(在道州小/西門外)九疑觀(在寜逺縣治東洪/武五年因舊重建)東林觀(在永明/縣治東)¶
　重元觀(在江華縣/治南唐建)¶
祠廟帝舜廟(在府治南世傳舜/廵狩曽憇於此)吕將軍廟(在府城東祀/呉将軍吕䝉)¶
　(呉孫權嘗使䝉來攻軍令/整嚴人皆感說為之立廟)崇應廟(在道州五龍井側/晏殊類要云唐陽)¶
　(城出守道州至襄陽有五老人來迓自云舂陵人城/與之帛問其所居曰居城西北五里至則訪焉惟有)¶
<pb:KR2k0008_WYG_065-28b>¶
　(五龍井帛猶/存因為立廟)零陵王廟(在府城南舊經云魯國唐世/旻字圖昌夲零陵人年十七)¶
　(在郡為衙校唐季冦盗充斥世旻能斥州兵以全/郡邑湖南馬氏以王爵享祀之後宋亦累封焉)顔¶
　元祠(在祁陽縣治南浯溪上祀唐/顔真卿元結宋鄱陽許尹記)栁先生祠(在愚溪/上唐栁)¶
　(宗元謫居此後人立/祠祀之宋汪藻有記)㓂萊公祠(在道州治西宋冦凖/貶道州司馬州人慕)¶
　(其賢為/之立祠)周濂溪祠(在道州學内祀宋周敦頥胡/銓為記淳熈間重建張栻記)楊誠¶
　齋祠(在零陵縣治内/祀宋楊萬里)褒忠祠(在寜逺縣東南祀宋都/廵檢使王政乾道初郴)¶
　(㓂犯境政禦之既勝而賊再至被執/罵賊以死贈廣州觀察使賜廟額)¶
陵墓帝舜陵(在九疑山一名永陵太史公云舜南廵崩/於倉浯之野歸𦵏于零陵之九疑秦皇漢)¶
<pb:KR2k0008_WYG_065-29a>¶
　(武皆望祀焉宋時禁樵採置守陵五/户夲朝載祀典仍建廟于蕭韶峯下)舂陵侯塚(在寕/逺縣)¶
　(北六十里漢舂陵侯買自元朔中封傳國至戴侯仁/始徙南陽此盖仁以上所𦵏其塚纍纍莫辨其的)¶
　龍伯高塚(在府城西伯高東漢/時守零陵卒𦵏於此)蔣琬墓(在道州南三/十里琬湘鄊)¶
　(人蜀漢/丞相)熊繡墓(在道州北五里繡/都御史奉勅塟)何天衢墓(在繡州/卿衢侍)¶
　(郎奉/勅塟)胡節墓(在零陵縣西芝山/節少卿奉勅塟)¶
古蹟舂陵城(在寕逺縣北五十里漢冷道縣有舂陵鄊/後封長沙定王子買為舂陵侯於此晉以)¶
　(後有舂陵縣/隋省入營道)吕䝉城(在府城北三里呉吕䝉收瀟湘/零陵太守郝晉城守不下䝉因)¶
　(築城以/守之)泉陵城(在府城北二里夲晉應陽縣地惠帝/分灌陽縣置泉陵縣隋省入零陵縣)¶
<pb:KR2k0008_WYG_065-29b>¶
　故祁陽城(在祁陽縣東九十里隋開/皇中省入零陵縣唐復置)廢冷道縣(在寕/逺縣)¶
　(東四十里漢置隋開/皇中省入營道縣)廢永昌縣(在祁陽縣西八十里/晉置隋省入零陵縣)¶
　廢大厯縣(在舂陵故城北一十五里夲漢冷道縣地/唐大厯初析延唐縣置宋初省入寜逺縣)¶
　有鼻墟(在零陵縣宋類苑云道州永州之間有地名/鼻亭窮崖絶徼非人跡可歴去兩州各二百)¶
　(餘里舜封象於/有庫盖此地)秦馳道(在府城東八十里濶五丈餘/類今之河道史記秦始皇命)¶
　(天下脩道以/濶逰幸即此)太平穴(去府城一百里穴中/平野可以逰樂故稱)懐素塔(在/府)¶
　(城東五里相傳唐僧懐素嘗於/此草書有墨池筆冢在其側)螭室(在府城西唐栁/宗元云零陵郡)¶
　(西有螭室于江法曹唐登浴其/涯螭牽以入作愬螭文投之江)息壌(在府城南故龍/興寺東北陬有)¶
<pb:KR2k0008_WYG_065-30a>¶
　(堂堂之地隆然而起状若䲭吻色若青石出地廣四/歩高一尺五寸初為堂時夷之而益高凡持挿者盡)¶
　(死人以為神自是不敢犯栁宗元以為夷之者或不/幸而死土烏能神為記以辨之謂史記有地長之占)¶
　(甘茂盟息壌盖/其地有是類也)朱砂坑(在府城東八十里歴代採砂/之迹其存故老云忽有人掘)¶
　(地得砂一塊大如數/石甕自是砂遂絶)白鶴觀鍾(在祁陽縣白鶴觀相/傳唐夲有鍾重數百)¶
　(斤一夕雷雨鍾忽呌躍入江中後有客夜宿昭潭夣/一道流曰吾祁陽白鶴觀道士欲歸乆矣幸附後載)¶
　(客諾之遲明觧䌫忽有鍾卧氷次有/文曰祁陽白鶴觀鍾客悟乃載以歸)鼻亭祠故址(在/道)¶
　(州城北六十里舊傳象封於此後人祠祀之唐刺史/薛伯高毁其祠栁宗元作斥鼻亭神記云河東薛公)¶
　(由刑部郎中刺道州考民風披地圖得是祠駭曰象/之道以為子則傲以為弟則賊君有鼻而天子之吏)¶
<pb:KR2k0008_WYG_065-30b>¶
　(實理以惡徳而專世祀殆非化吾人之意哉/命亟去之於是撤其屋墟其地沉其主於江)丹崖翁¶
　宅(在府城南一百里零陵瀧下其崖石色如丹唐永/㤗中有瀧水令唐節去宫家於崖下自稱丹崖翁)¶
　(元結刺道州路出崖下見/節朞重之因為作宅刻銘)漫郎宅(在浯溪上即唐元/結故居宋曹輔詩)¶
　(峿臺倚溪雲唐亭枕溪石/小石競竒䴡中有漫郎宅)濂溪宅(在濂溪上即宋周/敦頥故居元延祐)¶
　(間州人唐道舉/重脩歐陽𤣥記)麓牀三級(在寜逺縣南簫韶峯東北/宋乾道間汪秦二道人脩)¶
　(煉於此第一麓牀有石長一丈六寸人跡髣髴第二/麓牀有二石鑑寒光清圓第三麓牀有巨石在路傍)¶
　(號述術/石龜)脩真四壇(在九疑山下第一壇有茜草長丈/餘如虎鬚古人鍊丹鐺釡猶存第)¶
　(二壇有清池東流齊永明中所鑄鐡磬十二枚第三/壇有石牀筀竹圍大者幾二尺第四壇有石盆水出)¶
<pb:KR2k0008_WYG_065-31a>¶
　(不/竭)盪冦將軍壘(在寕逺縣東六十里齊時以李道辨/為南道開拓南蠻大使築城於此)¶
名宦漢召信臣(零陵太守視民/如子民甚徳之)龍述(零陵太守馬援嘗/稱其朴厚周謹口)¶
　(無擇/言)張羡(零陵太守在郡十年/甚得江湖間民心)楊璇(零陵太守時蒼/梧桂林賊相聚)¶
　(來攻璇乃製馬車載石灰囊繋布索於馬尾又為兵/車載弩剋期㑹戰馬車順風皷灰賊不得視以火焼)¶
　(布布燃馬驚奔突賊陣/弓弩亂發羣賊駭散)南北朝范雲(梁零陵内史在/任潔巳省煩苛)¶
　(去遊費百/姓安之)孫謙(梁零陵太守吏民安之先是郡多虎/暴謙至絶跡及去官之夜虎即害民)¶
　隋公孫景茂(道州刺史悉以秩俸買牛犢鷄豚散惠/孤弱不自存者常單騎廵人家閱視産)¶
　(業有脩理者褒揚稱述如有過惡隨/即訓導由是人行義讓有無均通)唐李峴(天寳中/零陵太)¶
<pb:KR2k0008_WYG_065-31b>¶
　(守為政得人心時京師米翔貴/百姓相與謡曰欲粟賤追李峴)元結(道州刺史奏免/百姓所負租稅)¶
　(十三萬緡作舂陵行以為諸使求符牒二百餘通又/作賊退示官吏一篇以為苦裒歛杜甫覧結二詩亦)¶
　(志之曰今盗賊未息知民疾苦得結軰十數公/叅錯天下為邦伯萬物吐氣天下少安可待矣)崔敏¶
　(永州刺史脩整部吏黜侵陵牟漁者數百人以付信/于下而征貢用集擒戮妖師毁焄蒿滛昬者千餘室)¶
　薛存義(零陵令至任逋租匿役期月辨理宿蠧蔵奸/披露首服由是民之逃遁者復還愁痛者笑)¶
　(歌門不施胥吏之席耳不聞/鼕皷之召能聲聞于荆楚間)栁宗元(貞元間王叔文/引與計事俄坐)¶
　(貶永州司馬因自放山澤問其湮厄感/欝一寓諸文而永之山水從此顯著)韋宙(永州刺/史俗不)¶
　(知法多觸罪宙為書制律并種植為生之宜户給之/築常平倉罷冗役及督賦吏民貧無牛者為置社月)¶
<pb:KR2k0008_WYG_065-32a>¶
　(㑹錢以市牛立學官/取仕家子弟教之)李廙(道州刺史元結撰刺史㕔/壁記惟取履道與廙二人)¶
　(而/巳)吕温(道州刺史治有善状遷衡/州卒二州人哭者逾月)薛伯高(道州刺史/除穢革邪)¶
　(敷和于下考民風禁淫祀黜非類斤/象祠明罰行於鬼神愷悌逹於蠻夷)薛景晦(道州刺/史居郡)¶
　(大理至于無事劉夣得書云兄出中臺/守江華人咸曰函牛之鼎以烹小鮮)陽城(道州刺/史治民)¶
　(如治家賞罰惟冝不以簿書介意州産侏儒嵗貢諸/朝城奏罷之州人感其徳以陽名子賦稅不時觀察)¶
　(使誚責課當上考功城自署曰/撫字心勞催科政拙考下下)五代蕭結(祁陽令不/畏強禦方)¶
　(暮春時有州符下取競渡船刺史将臨觀結怒批其/符曰秧開五葉蠶長三眠人皆忙廹划甚閒船守為)¶
　(止/)宋李琯(知永州時承五季後累政廢弛琯/以身率下奉行詔條綱領大振)王繼勲¶
<pb:KR2k0008_WYG_065-32b>¶
　(永州刺史州境與廣南接劉鋹屢引/兵入冦繼勲上言嶺表可圖之狀)李建中(通判道/州性簡)¶
　(静恬於榮利柴成務領漕運薦為太常愽士時言/事者多以權利進建中表陳時政太宗嘉賞之)㓂¶
　凖(天禧間罷相謫道州司馬素無公宇/百姓競荷瓦木不督而㑹公宇立成)歐陽觀(通判/道州)¶
　(以廉能稱觀/脩之父也)劉芮(永州司理鞠獄為法家䟽駁芮謂/今觀䟽駁者之設意大與古人用)¶
　(心不同從古惟聞死中求生/不聞生中求死托疾而歸)徐處仁(哲宗時東安令/有惠政時蠻人)¶
　(叛䖏仁入峒開示恩/信蠻感泣誓不復反)呉輔(道州推官㑹蠻獠騒動郡/僚欲毁橋梁輔曰自橋而)¶
　(南者皆吾民也安可先棄民/邪聞者壮其言冦卒不至)楊萬里(零陵丞有惠政/既去民立祠祀)¶
　(之/)盧子文(知永州大興學校後除廣西運判/永民艱食又運米賤糶以濟之)許泂(江/華)¶
<pb:KR2k0008_WYG_065-33a>¶
　(令新學校増生徒數年之間/民安盗息人為立碑頌徳)元樊炳(永州路總管戢/貪鋤強拯民興)¶
　(學毁滛祠八百餘區驅巫/祝以代民役政化大行)烏庫哩澤(永州路判官討/平賊盗一郡以)¶
　(安丞相僧格建議考校錢榖澤上計行省平章約蘇穆/爾怒曰郡國錢粮旡不増羡永州何為獨不然亟拘)¶
　(繫之㑹僧格/敗始得釋)劉潜(永州録事有惠政能鋤強去暴後/攝祁陽縣令民多逋亡作還鄊歌)¶
　(詩招來安集民/皆感泣而歸)林興祖(道州路總管洞獠竊發以手/牒諭之皆曰林總管廉而愛)¶
　(民不可犯也三年不入境春旱虫食苖禱之大雨二/日虫死而麥稔又廢興作賑貧乏輕徭薄歛郡中大)¶
　(治考課/為最)鄧祖勝(以右丞守永州時國初平章楊璟/兵圍其城屢戰屢屈食盡自殺)吳¶
　芾(至正中道州路判官重建/路學有善政吏畏民安)夲朝蓋恒弼(洪武初道/州府同知)¶
<pb:KR2k0008_WYG_065-33b>¶
　(時兵變之餘郡民多流徙外境聞恒弼廉明寛恕/咸歸焉民以寜謐百廢具興秩滿陞夲府知府)張¶
　原湜(洪武初道州府通判廉能有聲時郡境賊冦/猖獗原湜率衆擒其魁䧏其餘黨境遂以寜)余¶
　彦誠(洪武間永州府知府勤慎公平時洞猺刼掠郡/邑彦誠諭以威信率皆畏服民頼以寜坐事繋)¶
　(獄耆民以其善政旡闕陳請/詔嘉之賜襲衣靴鈔使還任)劉敏(永樂間道州知州/百廢具興撫字有)¶
　(方逋逃者/相率復業)陳盛(永州府知府廉慎有才能/宣徳中特加勅兼理茶賦)吉嶽(洪武/初知)¶
　(公安縣時縣治及公署並為洞賊所燬嶽蒞任寄居/民間安集黎庶百凡創建有方而民不告勞  郡志)¶
　陳褔山(由進士知零陵縣居官清謹脩築堰塘溉田/二百餘頃民頼其利號曰陳公堰  郡志)¶
　李應庚(以給事中知永州政尚寛平所居官舎止可/庇風雨奏革黒石湘口大橋三関用通啇旅)¶
<pb:KR2k0008_WYG_065-34a>¶
　(民甚徳志/之  郡)戴浩(由進士任永州知府謹權量明禁約/錢法大行物價以平時苖賊竊發浩)¶
　(設法招撫之賊不敢肆民頼以不/擾政教兼舉卓為時稱  郡志)唐吉祥(由進士任/祁陽知縣)¶
　(撫民有方考績為天下/最賜宴禮部  郡志)賔禮慶(永州府推官公平寛/大有訟者喻以禮義)¶
　(使自悔悟人多化之/獄無繋囚  郡志)沈孟儀(東安知縣敦實有文寛/嚴有体視民如子儉素)¶
　(自甘至于建橋鑿井脩學宫葺壇壝皆視如/家事嵗值荒凶賑撫安集民無流移  郡志)錢昕(由/進)¶
　(士知永州府立心平易蒞政精勤/平賦役審獄訟民咸愛慕  郡志)余岱(零陵縣縣丞/不畜妻孥公)¶
　(退一室瀟然惟圖/書而巳  郡志)呉永裕(東安知縣政尚簡易清操/一節民為立生祠祀之)¶
　(郡/志)盛祥(知道州頴敏博學耿介不阿時州有虎患祥/禱于鼻亭祠二虎渡河一虎斃死祠下及卒)¶
<pb:KR2k0008_WYG_065-34b>¶
　(州人合祀于陽/刺史祠  郡志)楊崇(由舉人知永州府首興學校課/試生徒親視渠堰自是山田有)¶
　(秋民享其利築祁陽城减貴州餉行九等均徭之法/嚴校尉害人之禁又約婚嫁不得論財貧甚者給以)¶
　(布帛一時婚配九千有竒長沙限借官銀二萬力陳/民貧减四之三在任五年除吏弊惜民財自租庸之)¶
　(外民無一毫/之擾  郡志)何詔(以進士知永州府先恤民隠政体/寛大按丁田之籍為經制嵗辦賦)¶
　(役之法白諸䑓司著為令自是徭役均平宿蠧/書剔吏無售奸流移遂定後有去思碑  郡志)呉允¶
　禎(知永州府存心愷悌敷政優㳺興利剗弊務在以/徳化民民有弗率者先教而後威終不加苦民至)¶
　(今有遺思/  郡志)張鑑(永明縣知縣施政有方廉介自守勸/課農桑作興學校民到于今稱之)¶
　(郡/志)熊汲(由進士任永州知府飬粹用和操嚴施恕勤/恤民隠以文學飭吏治有古循吏風  郡志)¶
<pb:KR2k0008_WYG_065-35a>¶
　白思義(同知永州府单車至任䖏巳剛方旁郡有滯/獄不决者當道委鞠無虗日讞獄詳明譽望)¶
　(籍甚/郡志)樂汝剛(知江華縣復逋逃至六百/餘户民甚徳之  郡志)范之箴(由進/士知)¶
　(永州知府存心蒞政有古循吏風調漢陽民多/詣任候起居尋陞夲省叅政民益懷之  郡志)黄翰¶
　(由進士知永州府勤慎清苦愛民好士遇/旱禱雨輙應尋以直道不容去  郡志)周諒(嘉靖/中知)¶
　(寜逺縣時嵗大旱徒歩拜禱雨隨以澍搗山賊/巢冗捕江華苖舉有成績居民頼之  郡志)楊鏊¶
　(東安縣儒學教諭器宇明逹行止端荘/嘗以饋贈資貧生士類頼之  郡志)¶
流寓范純仁(蘇州人宋哲宗時知陳州因上䟽忤章惇/意貶武安軍節度副使永州安置時疾失)¶
　(明聞命怡然就道每戒子弟毋得怨惇江行舟覆扶/純仁出衣盡濕顧諸子曰此豈章惇為之哉徽宗即)¶
<pb:KR2k0008_WYG_065-35b>¶
　(位名/還)蘇轍(眉州人仕宋為御史中丞紹聖初李清臣/鄧潤甫復用稍復言熈豊事以激怒哲宗)¶
　(轍上䟽諌貶化州别駕循/州安置徽宗即位徙永州)范袓禹(成都人仕宋為翰/林學士哲宗時請)¶
　(補外知陜州言者論其脩實録詆誣又摭其/諌禁中顧乳媪事連貶昭州别駕安置永州)吕希純¶
　(河南人公著子宋哲宗時為起居舎人張商英憾之/紹聖初商英為諌官力攻希純遂責舒州團練副使)¶
　(道州/安置)張浚(漢州人仕宋以和國公奉朝請時彗星出/浚上䟽言事秦檜大怒令臺諌論浚謫居)¶
　(連州徙永州金人惮浚復/用每使至必問浚安在)王庶(慶陽人宋紹興中樞/宻副使秦檜主和庶)¶
　(力詆出知潭州為中丞勾龍如淵劾罷歸巴江御史/胡汝明又論其譏訕朝政責三徳軍節度副使道州)¶
　(安置卒/於貶所)¶
<pb:KR2k0008_WYG_065-36a>¶
人物漢鄭産(泉陵人為白土鄊嗇夫時民凡産子一嵗/輙出口錢人多不舉子産勸百姓勿殺子)¶
　(口錢當自代出郡縣為表上言/錢因得除改白土日更生鄊)曾譚(泉陵人舉孝廉/拜尚書郎有文)¶
　(武才官/終太常)熊尚(零陵人拜綏民校尉又領曲江居/五年去官尋詔拜騎都尉灌陽長)蔣晉¶
　(泉陵人靈帝時舉孝廉拜尚書郎後除汝南太守遷/交州刺史入奏事應對不滯拜尚書在位清直為羣)¶
　(僚所/服)劉優(零陵人其父綽夲彭城人為零陵太守因/徙家焉優少有雋聲舉孝廉獻帝時為侍)¶
　(御史遷御史大夫再遷尚書右僕/射朝綱無所不總臺閣為之肅然)三國劉巴(優長子/劉表辟)¶
　(舉茂才不就漢昭烈定益州諸葛亮薦巴後代法正/為尚書令躬履清儉不治産業昭烈嘗曰子初才智)¶
　(絶人亮曰運籌帷幄之中吾/不如子初逺矣子初巴字也)劉敏(優孫善草書舉孝/廉帝禅時除侍御)¶
<pb:KR2k0008_WYG_065-36b>¶
　(史紏察名實不枉無辜為揚威將軍魏遣曹爽侵蜀/敏率兵迎敵㑹費褘至魏軍退以功封雲亭侯後加)¶
　(中書侍郎出入禁掖見者改/容拜成都大尹政行化洽)唐諶(泉陵人少有志操/魏咸寜初舉茂才)¶
　(拜武騎常侍南平呉楚還授零陵太/守境内清晏道不拾遺百姓樂業)黄葢(泉陵人呉/孫堅舉義)¶
　(兵盖從之凡有冦難之縣輙用盖為守長所在平定/善於飬衆每所征討士卒争先用命嘗從周瑜拒曹)¶
　(操於赤璧建火攻之䇿/大破之國人繪像祠焉)晉葉譚(零陵人清簡有節操/至洛陽舉孝廉王濟)¶
　(謂譚曰君呉楚之人也亡國之餘有何秀異而應斯/舉譚曰君不聞明珠大貝生於江海之濵乎武子無)¶
　(以對後除郎中拜太/子舎人遷秘書監)唐宏(泉陵人㓜頴悟永嘉初舉/孝廉拜殿中郎累遷至尚)¶
　(書大司徒薦舉/賢能朝野多之)臧榮緒(泉陵人博聞強記有良吏風/康帝即位拜著作郎脩晉書)¶
<pb:KR2k0008_WYG_065-37a>¶
　(三十卷累官/至御史大夫)鄧璨(泉陵人少髙潔與劉璘之劉尚公/友善不應州郡辟㑹荆州刺史桓)¶
　(冲辟為别駕璨乃應召璘之謂璨曰卿忽改節吾失/所望矣璨笑曰足下可謂有志於隠而未知隠之道)¶
　(夫隠在我而不在物是以朝/市亦可隠璘之無以難之)南北朝唐獻之(泉陵人/南齊時)¶
　(舉秀才官至廣州都督嚴毅/公清臨事能㫁嶺表肅然)唐史青(零陵人博聞強/記開元初自薦)¶
　(云聞曹子建七歩成章陛下若試臣願五歩之内可/奉詔日試萬言臣願足矣試昭君怨嵗除詩明皇大)¶
　(稱/賞)屈隠之(祁陽人少好經史尤精易荘舉秀才為廣/州判官兼攝司馬後攝韶州刺史居官清)¶
　(儉請託/不行)李季芳(道州人代宗時䖏士刺史元結請于/朝曰季芳介直目全退守廉遜文學)¶
　(為業不求人知乞令州縣造舍給田免/其户役從之季芳卒結又表其所云)李郃(延唐人/太和初)¶
<pb:KR2k0008_WYG_065-37b>¶
　(擢進士第一同榜者三十四人而簫倣崔慎由崔鉉/後並為相或謂郃與劉蕡同應賢良方正科者今縣)¶
　(有李状/元祠)五代史萇(零陵人善屬文呉王恪鎮宋州辟/為判官謂萇曰逆冦未殄君有濟)¶
　(物才若垂顧黎元有望矣萇嘉其/意乃應召多所裨賛境内肅然)何仲舉(營道人母/嘗夣挾仲)¶
　(舉入月尋與范質同登後唐長興間進士因賜/所居鄊曰進賢里曰化龍仕終天䇿府學士)宋歐¶
　陽程(營道人少貧為郡吏郡後有池常淬鐡為戎器/名鐡作池植亭其旁一日太守於吏牘間得副)¶
　(紙紀池亭之勝有寒影倒吞凌漢樹冷光髙浴半天/星之句問之為程語大驚異之與之金使歸為學登)¶
　(進士第累官/屯田員外郎)陶岳(祁陽人累官太常博士知端州余/靖過端訪諸父老言前後刺史不)¶
　(求硯者惟包孝肅及公二人歴官/四十餘年五為郡守有文集行世)路振(祁陽人唐相/巖四世孫巖)¶
<pb:KR2k0008_WYG_065-38a>¶
　(以貶死嶺外子孫因家焉振㓜頴悟淳化初舉進士/試巵言日出賦獨知所出太宗嘉之以大理評事通)¶
　(判邠州後遷左司諌知制誥嘗采五代史/九國君臣事作世家列傳子綸為奉禮郎)周輔成(道/州)¶
　(人世居營道之濂溪登大中祥符八年進士歴/官多善政終於桂陽令累贈諌議大夫子敦頥)周敦¶
　頥(以舅龍圖閣學士鄭向恩補官調分寜主簿移桂/陽令治績尤著累官至廣東轉運判官提點刑獄)¶
　(以洗寃澤物為巳務尋因疾求知南康軍為學不由/師傳黙契道体二程子從父宦逰因受學焉所著有)¶
　(通書太極圖說卒追封道國公謚曰元/從祀孔子廟庭子燾官寳文閣侍制)周尭卿(永明/人警)¶
　(悟強記以學行知名登天聖初進士積官至太常博/士范沖淹薦其經行可為師表未及用而卒有詩春)¶
　(秋說各三十卷文集二十卷子/諭鼎州司理叅軍說歸安主簿)陶弼(祁陽人嘗學兵/法能持論縱横)¶
<pb:KR2k0008_WYG_065-38b>¶
　(尤長於詩慶厯中提刑楊畋被㫖討湖南猺致弼幕/下用其䇿平之儂智高叛畋復辟弼叅軍謀畋還朝)¶
　(曰吾平賊湖外所得者一陶弼而巳嘗知賔邕欽容/辰順六州建中靖國編次勲臣弼亦預焉有書奏十)¶
　(八/卷)周世南(祁陽人少好學遊上庠巳定聘董氏女未/婚而女失明女父請改婚世南父貽書問)¶
　(之世南曰人生配偶有定分始全終廢天也既第/成婚士論髙之累官至駕部郎中以少卿致仕)唐¶
　績(零陵人少警敏嗜學能文登元符進士為衡山令/復通判鼎州擢褔州運判帝諭之曰卿乆歴州縣)¶
　(知民疾苦當遍察風俗以聞績天姿/脩㓗蒞事有方接人以義士論多之)何齍(營道人後/更名棄登)¶
　(政和進士第性剛介議論不屈倅隨守廉俱/擅聲稱後守雅州亦以最聞累官朝請大夫)蔣湋(零/陵)¶
　(人少辭家入太學既無遇棄而歸隠黄庭堅在宜州/病革湋往見焉庭堅委以身後事及卒為棺歛具舟)¶
<pb:KR2k0008_WYG_065-39a>¶
　(送歸鄒浩謫永州湋從之遊浩/有昭州之行湋又為經紀其家)陳遘(零陵人登進士/徽宗時歴知中)¶
　(山河間金兵内侵遘悉力拒守欽宗初又徙知中山/冐圍入城堅守時詔康王為天下兵馬大元帥遘副)¶
　(之京師䧟割地求和遘弟光禄卿適至中山臨城論/㫖遘遥語曰吾兄弟當以名義自䖏適泣曰兄當盡)¶
　(力勿以弟為念遘呼總管使擊敵總管辭斬以徇復/呼部將沙振往振懼潜刄殺遘城䧏金人見其屍曰)¶
　(南朝忠臣也殮而𦵏/之適被執死于雲中)唐開(江華人建炎初第進士通/判廉州治績著稱于時叔)¶
　(父貢嘗被誣憤死于獄開/詣京師頌寃鄊人髙其義)歐陽言(營道人建炎初登/第性廉退任遷江)¶
　(令嘗獲冐爵人陳椿以賞合改秩固辭不受後宰劇/邑鞠制獄愈有聲稱尋倅賔陽遷員外郎致仕故庐)¶
　(蕭然僅/庇風雨)唐傑(東安人生兩嵗即知孝繼袓母蔣病日/失明傑以舌䑛之目遂有見劇賊孔彦)¶
<pb:KR2k0008_WYG_065-39b>¶
　(舟犯邑傑號泣負蔣冐賊以出賊義而捨之母病刲/肉和藥以進即愈父亡以舌䑛屍廬墓三年哀動山)¶
　(谷紹興間郡守以聞/詔付史舘賜以束帛)李長庚(寜逺人登紹興進士第/歴仕五十年廉㓗有守)¶
　(不事生業惟畜書數千卷號其讀書/之室曰氷壷卒年八十六有氷壷集)呉庸(營道人登/淳熈特科)¶
　(為容州陸川簿尉李接倡亂庸與司郡徐邦直唐㨗/俱以鄰郡尉紏合弓兵禦賊凡六戰衆寡不敵庸歿)¶
　(于陳徐唐被執罵賊而死帥劉焞/上其事俱贈承事郎仍官其子)吕陟(零陵人與張/栻㳺楊萬里)¶
　(為丞時因督租過其里往見之郡守問萬里曰所過/知有文才否荅曰青桂里得一吕昇卿飽學之士即)¶
　(招致鄊校領袖諸生後為常徳府録/叅累官監司有直聲昇卿陟字也)唐容(零陵人博/學強記與)¶
　(唐麟樂韶共學俱有大志人號城南三傑後舉進士/宰豊城政聲為諸邑最尋知邕州交阯入㓂容提兵)¶
<pb:KR2k0008_WYG_065-40a>¶
　(討之後隠於建昌麻/姑山自號雲壑老人)元張韶(道州人以明易經舉於/鄊仕至朝列大夫海北)¶
　(海南道宣尉司/都元帥府僉事)夲朝田子仁(寜逺人元未隠居耕讀/與劉三吾友善三吾徴)¶
　(赴行在首薦子仁徴授夲縣儒學/教諭敦尚教化儒風大振  郡志)呉友遜(道州人弱/冠能武藝)¶
　(畧渉書史元未盗賊競起民無所倚友遜仗義有為/充萬户能保障地方人頼以安洪武紀元以夲州户)¶
　(藉獻于楊平章而/歸附焉  郡志)雷復(寕逺人性質純頴博洽經史/任行人陞監察御史七轉至)¶
　(右都御史歴官公正廉能臺綱振肅/宦履無間言鄉邦仰而敬之  郡志)寗良(祁陽人賦/性爽愷好)¶
　(學善文任行人擢員外郎中陞按/察使布政使厯任有聲  郡志)趙𢎞(道州人授刑/部主事上䟽)¶
　(言廣西邉事轉員外郎預典㑹試陞山西僉事復補/廣東屢决大獄人服其公歴廵海副使親平畨冦事)¶
<pb:KR2k0008_WYG_065-40b>¶
　(聞賜以金/帛  郡志)張鑑(永州衛人少頴異刻苦問學事親至/孝治家有法歴任主事員外郎尋陞)¶
　(僉事副使隨任輙/有治績  郡志)黄鍾(江華人由行人陞御史廉足/以風人才足以應變公足以)¶
　(服衆明足以稽疑為/士類所傳誦  郡志)呉禋(零陵人任監察御史振肅/風紀茂著激揚之聲尋陞)¶
　(叅議叅政克脩厥職不畏/權勢卓為特稱  郡志)熊繡(寜逺衛人由進士拜/行人擢御史直朝蹇)¶
　(諤有器識議論務持大体歴布政進副都御史陞兵/部侍郎時孝廟以繡行尚書事衆推為右都御史總)¶
　(督兩廣逆瑾矯令致仕尋論/定官其後謚荘簡  郡志)于材(寜逺人由翰林檢/討陞編脩學問該)¶
　(博以文學名/于時  郡志)程温(祁陽人由進士任南京吏部郎中/黜陟明允陞通政司叅議逆瑾用)¶
　(事部議擢太僕少卿/内批致仕  郡志)唐慎(零陵人正統間由舉人任/監察御史出按廣西有淫)¶
<pb:KR2k0008_WYG_065-41a>¶
　(祠民云著赭衣過廟門皆䧏災慎即着緋衣往焚/其像廬其廟邪慝竟息後擢按察司僉事  郡志)李¶
　敷(寜逺人由工部郎出補知府居官清慎待物温直/自歴任並無公過言行政事皆可法師  郡志)¶
　何天衢(道州人初知嘉興縣擢御史累官工部侍郎/當逆瑾專柄宸濠不軌多所建明樹立卒于)¶
　(官志/郡)胡節(零陵人由行人授御史廵按山東振肅風/紀適逆瑾檀權怒節獨無所饋捕下錦衣)¶
　(獄捶死嘉靖改元賜祭/贈光禄少卿  郡志)周卿(江華人任兵部主事調/刑部又調吏部行誼文)¶
　(章為時推重尤清苦自勵病劇僚友視之不囑後/事卒後無辨䘮之資唯書籍數百卷而巳  郡志)朱¶
　衮(永州衛人選翰林庶吉士改南道御史陞雲南副/使左叅政㓜性警敏博洽羣書以詩文著名大學)¶
　(士西涯李公器之性剛介弗容歴官藩臬大振風紀/奸宄望風歛迹居家撰白房集續郡十三志  郡志)¶
<pb:KR2k0008_WYG_065-41b>¶
　沈良佐(零陵人直心忠厚行事光明由進士任南京/户部主事終廣西左叅政所至皆有治績)¶
　(郡/志)¶
列女郝氏(祁陽張伯通妻年十七歸不五載伯通殁誓/不再譙其舅姑繼殁無伯叔子嗣依父家守)¶
　(節四十九年貞㓗無瑕洪武/十六年下詔旌其門  郡志)尚氏(零陵鄧璉妻年十/九璉故孀居六十)¶
　(四年絶無瑕玷嘉靖改元/收入武宗實録  郡志)趙氏(寕逺趙龍之女為賊/所執欲犯之大罵曰)¶
　(我身如玉可碎不可汚也賊奴/我有死而巳賊怒殺之  郡志)成氏(祁陽蔣克恭妻/恭卒氏年二十)¶
　(三誓死守孤有司以/聞旌表其門  郡志)曹氏(東安林徳賔妻年二十四/夫故矢志撫孤年踰九十)¶
　(嘉靖改元下詔/賜米帛  郡志)¶
<pb:KR2k0008_WYG_065-42a>¶
仙釋屈處静(漢祁陽人楚白公之後㓜而悟道絶/迹人表凡十二年一旦駕鶴而去)魯妙¶
　典(太平廣記妙典九疑山女冠也有麓林道士/授太洞黄庭經入九疑山十年白日升天)何仙¶
　姑(㓜遇異人與桃食之遂不饑能逆知人禍褔宋類/苑云潭州夏鈞過永州問何曰世多言吕先生今)¶
　(安在何笑曰今日在潭州興化寺設齋鈞到潭/日取寺中齋歴視之其日有華州囘客設供)懐素¶
　(唐零陵人覩二王真跡及二張草書而學之書漆盤/三面俱穴贈之以歌者三十九人皆當世名流顔真)¶
　(卿作序李白詩有少年上人號/懐素草書天下稱獨歩之句)¶
　¶
　¶
<pb:KR2k0008_WYG_065-42b>¶
　¶
　¶
　¶
　¶
　¶
　¶
　¶
　明一統志卷六十五¶
