# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.462673
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十九
<pb:KR2k0008_WYG_069-1a>¶
欽定四庫全書¶
　明一統志卷六十九¶
　　　　　　　　　　　　　明　李賢等　撰¶
　　叙州府(東至瀘州江安縣界一百四十里西至馬湖府/平夷長官司界六十里南至鎮雄府界四百七)¶
　　　(十里北至嘉定州榮縣界二百五十里自府治至/南京六千三十五里至京師九千二百五十里)¶
　　　(糧十萬/石零)¶
建置沿革禹貢梁州之域天文井鬼分野古為𤏡國漢¶
　犍為郡治此東漢徙犍為治武陽南齊復為犍為郡¶
<pb:KR2k0008_WYG_069-1b>¶
　治梁武帝立戎州又置六同郡於南廣縣隋初廢六¶
　同郡而存戎州大業初改州為犍為郡唐武徳初復¶
　為戎州移治南溪貞觀初復移治僰道天寶初改州¶
　為南溪郡乾元初復為戎州宋初州治冝賔政和間¶
　改為叙州取西戎即叙之義元陞叙州路以叙南等¶
　處宣撫司治此本朝洪武初改為敘州府領縣¶
　十¶
　宜賔縣(附郭本漢犍為郡僰道縣後周改外江縣隋/復為僰道縣唐為義賔縣宋始改宜賔縣元)¶
<pb:KR2k0008_WYG_069-2a>¶
　(仍舊本朝因之/編户二十八里)慶符縣(在府城南一百二十里本/漢犍為郡南廣縣地宋政)¶
　(和間始置慶符縣及置祥州宣和中州省/以縣屬戎州元仍舊本朝因之編户六里)冨順縣¶
　(在府城東北一百八十里本秦巴郡地漢置江陽/縣屬犍為郡東漢末劉璋於縣立江陽郡後周改)¶
　(洛源郡治富世縣隋省郡以縣屬瀘州唐改冨義/義縣宋初置富義監太宗時改為富順監治平初)¶
　(置冨順縣元陞為州屬敘州路/本朝復改為縣編户九十二里)南溪縣(在府城東/一百二十)¶
　(里本漢犍為郡南廣縣地晋屬朱提郡後廢梁復/置南廣縣及六同郡隋初郡廢仁夀初改為南溪)¶
　(縣屬戎州唐宋元縣仍舊/本朝因之編户一十九里)長寜縣(在府城東南二/百七十里本漢)¶
　(犍為郡漢陽江陽二縣地隋為瀘州瀘川縣地唐/置長寜州宋初為覊縻州熙寜中始置洧井監屬)¶
<pb:KR2k0008_WYG_069-2b>¶
　(瀘州政和中建為長寜軍元属馬湖路/本朝改為縣并改今屬編户一十七里)髙縣(在府城/西南一)¶
　(百五十里古夜郎之地唐置髙州宋初為覊縻州後/屬長寜軍元屬敘州路本朝改為縣編户一十三里)¶
　筠連縣(在府城西南二百五十里古西南夷部漢置/定川寨唐為定川州宋為覊縻筠連二州元)¶
　(初立筠連州及定川縣屬永寜宣撫司尋廢/縣存州本朝改為縣并改今屬編户四里)珙縣(在/府)¶
　(城南三百三十里古西南夷部唐始置珙州元初為/下羅計長官司尋復為珙州本朝改為縣編户六里)¶
　興文縣(在府城東南三百四十里古夜郎之地號大/壩都唐始置晏州元改戎州屬馬湖路本朝)¶
　(初改為戎縣及改今屬萬厯甲戌/以平蠻後改今名編户一十二里)隆昌縣(在府城西/一百五十)¶
　(里新置編/户十里)¶
<pb:KR2k0008_WYG_069-3a>¶
郡名犍為(漢/名)南溪(唐/名)叙南(元/名)¶
形勝東距瀘水西連大峨南通六詔北接三榮(圖/經)地枕¶
　大江當舟車之衝(譙樓/記)負山瀕江地勢險阻(張鼎脩/忠利廟)¶
　(記/)鈎連三江(宋黄庭堅重脩/戎州舍利塔記)地當衝要(元史宋以長/寜州地最當)¶
　(衝要用陞為/軍立安寜縣)¶
風俗夷夏雜居風俗各異(寰宇/記)其士静而有文其民朴¶
　而易治(宋李宗/丞園記)民力於穡士競於文(富順/志)州以涪翁¶
　重詩禮之澤漸漬至今(宋黄庭堅/祠堂記)俗慤而愿且知禮¶
<pb:KR2k0008_WYG_069-3b>¶
　遜(錢士開富順/泮水巷記)俗不知醫(宋史周/湛傳)¶
山川仙侣山(在府治西北産仙茅上有真武宫竹木森/翠山腰有清泉一石洞四其一曰楊仙洞)¶
　(相傳宋楊道/人昇仙之地)翠屏山(在仙侣山後四/時常青因名)七星山(在府治/東七峰)¶
　(圓秀狀若/連珠故名)小梁山(在府治東方輿勝覽云四時常雨/霖霪不止俗呼為大漏天小漏天)¶
　(寰宇記謂之大/梨山小梨山)東山(在府治東北/上有報恩寺)桂叢山(在府治北/其上多桂)¶
　(因/名)赤崖山(在府治西北崖岸壁/立瞰大江色若綺霞)師來山(在府治西相/傳昔有人浮)¶
　(舟於此忽見一道人飄然自空而下止於峰頂即/之不復見土人呼道士為師故名一名書樓山)朱¶
　提山(在府城西五十里山出銀漢諸葛亮書漢嘉金/朱提銀採之不足以自食唐韓愈贈崔立之詩)¶
<pb:KR2k0008_WYG_069-4a>¶
　(我有雙飲醆/其銀得朱提)乳洞山(在府城西南六十里有/泉如乳一名浮洞山)可峰山¶
　(在府城北七十/里一名梯雲嶺)夷牟山(在府城南一百里宋蘓轍詩/岸濶山盡平連峰逺飛漢)¶
　定誇山(在府城西一百里山坡荔枝連袤多屬廖氏/宋黄庭堅詩廖致平家緑荔枝即此山所出)¶
　洞山(在定誇山後下有洞容數十/人上有一覽亭登眺為勝)石城山(在府城西/南一百里)¶
　(髙峻環列如城隋史萬嵗詩石城門峻誰開闢更皷/悞聞風落石界天白嶺勝金湯鎭壓西南天半壁)¶
　石門山(在慶符縣治南下瞰石門江其林薄間多蘭/有春蘭秋蘭鳯尾蘭素蘭石蘭竹蘭春蘭花)¶
　(生葉下素蘭花生葉上黄庭堅幽芳亭記一榦兩三/花而香有餘者蘭一榦十數花而香不足者蕙一名)¶
　(蘭/山)興慶山(在慶符縣南/一十五里)迎祥山(在慶符縣東二十里/宋置祥州以此山名)¶
<pb:KR2k0008_WYG_069-4b>¶
　漢陽山(在慶符縣北八十里諸葛亮平西南夷駐/軍此山山腰有洞神龍居焉禱旱輒應)同¶
　心山(在富順縣治東一名東山宋邦人吕/震吕造讀書其上俱以文顯故名)凌雲山(在/富)¶
　(順縣治西大江前横一峰/突兀邦人以為登眺之地)龍山(在富順縣治/北下有西湖)馬腦山¶
　(在富順縣與凌雲山相接西北諸山唯此最髙有二/巖一曰中巖唐咸通間依巖鐫大佛像宋僧自悟架)¶
　(屋三百楹天聖初藏兩朝宸翰林靈素毁佛法欲毁/其像寺僧以泥塗之後罷禁始以水洗滌一曰北巖)¶
　(下有羅漢洞内有石佛/五百洞前有水簾㕔)禄來山(在富順縣治東與學/宮相對宋蒲侯津以)¶
　(此山秀異因闢學宮向之/相連有桂子山亦勝峰也)養秀山(在富順縣治西一/峰聳秀一名積草)¶
　(山/)勸農山(在富順縣治南宋太守黄商卿嘗勸/農於此上有洗馬池清泉洞嘯臺)聖燈¶
<pb:KR2k0008_WYG_069-5a>¶
　山(在勸農山南上有聖燈院嘗有燈出烟霧中初為/一炬忽三忽五俗謂之聖燈見則封域寧謐年嵗)¶
　(豐稔山之西有石峰峭拔髙數丈如佛像/俗呼為聖佛傍有二石如侍者葢天成也)神龜山(在/富)¶
　(順縣治北下有湖當湖之西嘗有巨龜出小龜從之/不可勝數故名山後有洞宋里人李見讀易於此今)¶
　(名讀/易洞)兠子山(在富順縣南三十五里聳拔髙/峻有巨石若兠輪之形故名)虎頭山¶
　(在富順縣西南六十里髙六十餘丈形/如虎踞故名宋咸淳初嘗徙縣治此山)龍騰山(在南/溪縣)¶
　(東二里下瞰大江其北有石横空長四丈許/世呼為龍橋舊有黄庭堅大書凉暑亭三字)平盖山¶
　(在南溪縣西一十五里有三山九隴惟此山一峰特/出頂圓而平故名一名牛心山一名瑪瑙山漢眞人)¶
　(劉景鶴𨼆此煉丹有石洞深邃上有石穴圓如盞有/水出焉徃時遊人憩此掬水飲之取之不竭又有木)¶
<pb:KR2k0008_WYG_069-5b>¶
　(葉紛如篆/謂之符葉)龍透山(在南溪縣東北二十里山/腹有洞穴深廣十餘丈)可盧山¶
　(在南溪縣南五/十里山多笻竹)龍磨角山(在南溪縣西六十里其山/巉巖有劃破迹相傳龍嘗)¶
　(于此/磨角)桂輪山(在南溪縣西七十里石壁上有/黄庭堅所書大桂輪山四字)雲臺山¶
　(在南溪縣北八十里元廖蜀望詩雲臺突出衆山低/小徑縈紆上石梯古寺獨存人寂寂斷碑惟覆草凄)¶
　(凄滿空香散春蘭綻萬壑烟生曉樹迷/為愛其間風景好登臨㡬度杖青藜)牛心山(在長/寧縣)¶
　(治東山形崒/嵂如牛心然)筆架山(在長寧縣治西山分數峰狀如/筆架故名宋王象之云能興雲)¶
　(雨觀此山之顯/晦以驗天隂晴)金龜山(在長寜縣治/南以形似名)寶屏山(在長寧/縣治北)¶
　(其山如屏舊有登/雲亭為遊賞之地)越王山(在長寧縣南二十里相/傳因有越王墓而名)佛¶
<pb:KR2k0008_WYG_069-6a>¶
　來山(在長寜縣北一百五十/里相傳時有佛現於此)閣梯連珠山(在髙縣治/南其山峭)¶
　(壁如閣其路盤/旋如梯故名)亭臺山(在筠連縣南二十/五里髙聳如亭臺)芙蓉山(在/珙)¶
　(縣北三十里衆峰/聮秀形如芙蓉)摩旗山(在興文縣治/東形如旗)南夀山(在興/文縣)¶
　(治西/南)萬松嶺(在長寧縣治西宋趙史君詩清溪狹徑/小橋東春入桃花處處同我為日長無)¶
　(一事偶然來/此聼松風)鳯嶺(在長寧縣治/西其形如鳯)虞公峽(在長寧縣治/東昔有石閉)¶
　(塞水道不通舟楫宋嘉定間故相虞允文子斻/孫來為郡守開鑿大石舟楫始通至今賴之)水簾¶
　洞(在府城北一十五里瀑布如簾下垂/數尺宋黄庭堅嘗置竒觀亭於傍)楒子洞(在長/寧縣)¶
　(北三十里内乳結遍洞如楒故名又有朝眞洞在絶/頂樓眞洞在山谷之拗寧眞洞尤亢爽有樓閣堂奥)¶
<pb:KR2k0008_WYG_069-6b>¶
　(之象郡守舊嘗勸農於/此名勝宦逰皆有題詠)海棠洞(在長寧縣治西昔郡/人王氏環植海棠春)¶
　(時花開郡守宴/僚屬於其下)乞子石(在府城南有石夾青衣江對/立如夫婦相向俗云人無子)¶
　(禱之/有應)大江(在府城東一名蜀江又名都江圖經云水/出茂州岷山下因名岷江亦名汶川葢岷)¶
　(汶聲訛也流/與馬湖江合)馬湖江(在府城南源出沈黎實大渡之/支流亦名瀘水一名金沙江諸)¶
　(葛亮五月渡瀘即/此江之上流也)鎻江(在府城北兩岸大石屹立昔/人因置鐡絙横截其處控扼)¶
　(夷羌/故名)石門江(在府城西南一百三十里俗呼横江又/名小江源出烏䝉蠻部經本府境與馬)¶
　(湖江合中有灘其水/常若鐘鳴名曰鐘灘)青衣江(在南溪縣南一十五里/古有青衣國與叙州相)¶
　(鄰其人因賈至蜀見漢衣/冠遂求内屬江因以名)金川(在富順縣治東一名/中江又名中水線水)¶
<pb:KR2k0008_WYG_069-7a>¶
　(珠江源自漢州流過縣西至瀘州入大江其在富順/中流有石堆髙出水面分布兩層前三後七世傳為)¶
　(三台七/曜石)西湖(在富順縣治西方廣二頃水潔魚美菱/芡蒲荷充滿其中宋程驤詩飽聼西湖)¶
　(似輞川有懐無處問長年四山/攅翠争為地一水涵空為補天)介湖(在長寜縣治西/植荷其中傍舊)¶
　(有鬰/藍樓)蘇溪(在府城西北有前後潭/瀑布千尺懸崖而下)涪溪(在府城北一/十里宋黄庭)¶
　(堅遷涪州别駕號涪翁後安置/戎州乃逰是溪而樂之故名)馬鳴溪(發源慶符縣/西㑹馬湖江)¶
　(逹于蜀江昔士人鄭氏牧溪上馬産龍駒四蹄利爪/朱騣頳尾髙可七尺將以為貢至溪口忽振鬛長鳴)¶
　(躍於水/故名)鰲溪(在富順縣治東合金川宋李文淵築室/臨溪後登進士人謂之占鼇頭故名)¶
　榮溪(在富順縣西二十里發源成都府仁/夀縣過榮縣合金川流入于蜀江)福溪(在南/溪縣)¶
<pb:KR2k0008_WYG_069-7b>¶
　(治西北舊名覆溪唐劉/崖為郡都督改今名)九盤溪(在南溪縣治南相傳/昔有童子遇龍翁于)¶
　(此/)冷水溪(在長寧縣治西北/發源筆架山下)東溪(在長寧縣治東發/源白崖山下流與)¶
　(嘉魚/泉合)西溪(在長寧縣治西發源/越王山流與桃源合)硯石溪(在長寧縣牛/心山後峰石)¶
　(如磬可/以為硯)復寜溪(在髙縣治東自珙縣發源/下抵慶符縣可通舟楫)定川溪(在/筠)¶
　(連縣治西亂流自山而下/成溪唐定川州以此為名)荔枝灘(在慶符縣北二十/里古崖傍多荔枝)¶
　(樹故/名)石笋灘(在南溪縣西三十里江灘險甚/窮冬水落岸有石長數丈如笋)銅皷灘¶
　(在南溪縣學東學舊未利近世灘之上流有石磧/生髙十數丈壅水自巽方而去自是文物稍振)小¶
　桃源(在長寧縣冷水溪側發源筆架山下宋嘉定間/張太守市民田植桃李創置亭榭軒堂之類又)¶
<pb:KR2k0008_WYG_069-8a>¶
　(掘地得銅牌曰小桃源詩云綽約去朝眞/仙源萬木春要知竊桃客定是㑹稽人)黒水(在府/城東)¶
　(南一十五里即南廣溪輿地志謂此水即禹貢之黒/水按禹𨗳黒水至於三危南流入于南海今此水則)¶
　(自西南夷界流至南廣/洞入于江名同處異也)五龜潭(在富順縣治西其崖/上有突出如龜形者)¶
　(五每隂雨則水面湧沸/若有物焉禱旱有應)涇灘瀑布(在長寧縣東七十/里自山頂飛流而)¶
　(下數十丈其下有潭怖/心駭目俗呼為一匹絹)金魚井(在府城南黄庭堅寓/居時酷喜茶令人徧)¶
　(汲井泉試之惟/此水品為第一)月岩井(在凌雲山下清泠/芳列煑茗尤佳)龍女井(在/長)¶
　(寧縣治東昔人見小女出入/井間坐石上以理髪故名)淯井(在長寜縣治北泉/有二脈一鹹一淡)¶
　(取以煎鹽塞其一則皆/不流又謂之雌雄井)葫蘆井(在南溪縣西北五十/里劉景鶴嘗取此水)¶
<pb:KR2k0008_WYG_069-8b>¶
　(煉丹鑿井口/如葫蘆故名)天池(在府城西二十里一名滇池又名/波淩池唐韋臯詩春暖魚抛水面)¶
　(梭晚晴鷺/立波心玉)復魚池(在府城東宋/張俞有記)銅皷池(在慶符縣西/三十里周迴)¶
　(四十餘丈四時不涸/中有一石如鼓故名)百支池(在富順縣西北四十里/灌溉田畆支𣲖不一故)¶
　(名/)仙源池(在南溪縣治北劉景/鶴煉丹初用此水)芙蓉池(在南溪縣/北六十里)安¶
　樂泉(在涪溪側味甘美盛夏氷冽冬月則温黄/庭堅號為安樂泉謂飲之令人安樂也)嘉魚¶
　泉(在長寧縣治東内有小魚經年不長土人釀酒必/用山後穤米嘉魚泉水則味極甘臨流有閣曰臨)¶
　(賦有亭/曰信樂)¶
土産仙茅(仙侣/山出)荔枝(本府出土人善為荔枝煎可以致/逺宋黄庭堅詩王公權家荔枝緑)¶
<pb:KR2k0008_WYG_069-9a>¶
　(廖致平家緑荔枝試傾一盃重碧色快剥千顆輕紅/肌潑醅葡萄未足數堆盤馬乳不同時誰能同此絶)¶
　(勝味惟有老/杜東樓詩)苦笋(宜賔長寧二縣出黄庭堅賦其略/云僰道苦笋冠冕兩川甘脆愜當)¶
　(小苦而成味温潤縝宻多啖而不病葢苦而有味如/忠諌之可治國多而不害如舉士之皆得賢是其鍾)¶
　(江山之秀氣故能深雨露而飽風烟食殽以之啓迪/酒客為之流涎彼桂班之與夢永安得與之同年)¶
　鹽(富順長寧/二縣有井)秦吉了(聞見録長寧軍有鳥名秦吉了/者能人言一日有蠻人將錢五)¶
　(千買之其人告以貧苦將賣爾秦吉了曰我/漢禽不願入蠻地遂驚而死今不復産矣)筇竹(府/境)¶
　(出/)蘭(石門/山出)¶
公署叙州衛(在府治東舊為守禦千/户所洪武十年改為衛)¶
<pb:KR2k0008_WYG_069-9b>¶
學校叙州府學(在府治南宋慶厯間建/本朝永樂七年重建)宜賔縣學(在府/治西)¶
　(南宋慶厯間建本/朝洪武八年重建)　慶符縣學(在縣治東元大徳初/建本朝洪武三十)¶
　(四年/重建)冨順縣學(在縣治東宋慶厯間建本/朝洪武三十二年重建)南溪縣學¶
　(在縣治西宋熈寧間建/本朝永樂十年重建)長寜縣學(在縣治南宋淳祐/間建本朝洪武六)¶
　(年重/建)髙縣學(在縣治東洪/武八年建)筠連縣學(在縣治西洪/武七年建)珙¶
　縣學(在縣治南元建至本朝/洪武二十二年重建)興文縣學(在縣治北元/至元間建至)¶
　(本朝洪武/八年重建)隆昌縣學(在縣治東/本朝建)¶
書院栁溝書院(在富順縣東九十/里宋李文淵建)雲臺書院(在南溪縣/北雲臺山)¶
<pb:KR2k0008_WYG_069-10a>¶
　(上有石鐫雲臺書院四大字尚存元廖蜀望詩窓外/翠摇鶯織栁簷前影動鶴翻松晝閒對景無餘事一)¶
　(曲瑤琴/奏午風)南溪書院(在南溪縣治西北唐楊發詩茅屋/徃來乆山深不置門草生垂井口)¶
　(花發接籬根入院將雛鳥攀蘿抱/子猿曾逢異人説風景似桃源)¶
宫室東樓(在府治東北唐時建杜甫詩重碧拈春酒/輕紅劈荔枝樓髙欲愁思横笛未休吹)西¶
　樓(在府治北宋譙炎建劉翼之詩西樓何似占東樓/但覺今州勝舊州山色不藏興廢迹江聲空戰古)¶
　(今/愁)冠冕樓(在府治東北宋黄庭堅賦/僰道苦笋冠冕兩川故名)桂香樓(在長寧/縣治東)¶
　(一名桂花樓宋/時建亢爽宏麗)芙蓉樓(在長寧/縣治西)南樓(在富順縣治南/宋縣令虞夷簡)¶
　(建魏了/翁作記)二老閣(在府治東繪唐杜甫/宋黄庭堅像于内)清風閣(在長寧/縣治西)¶
<pb:KR2k0008_WYG_069-10b>¶
　(一名圎/通閣)思賢堂(在鎖/江側)霧𨼆堂(在富順縣治北/魏了翁有記)鎻江亭¶
　(在鎖江側宋黄庭堅詩鎖江亭上一樽酒山自白雲/江自横陸㳺詩千尋鐡鎖還堪恨空鎖長江不鎖愁)¶
　墨妙亭(在府治東龕置/黄庭堅筆蹟)荔枝亭(在宜賔縣治北舊/有荔枝亭故名)涪¶
　翁亭(在府治北黄庭/堅建有碑存)君子亭(在富順縣西湖傍宋元/間賢人君子遊憩之所)¶
　(故/名)臨賦亭(在富順縣東南五十里宋嘉/定間邑人呉永錫建有碑存)味諌軒(在府/治北)¶
　(宋岳珂桯史云戎州有蔡次律者家于近郭黄庭堅/嘗過之延飲小軒檻外植餘甘子數株因乞名題曰)¶
　(味諌軒後王子予以橄㰖遺之庭堅詩云方懐味諌/堂中果忽見金盤橄㰖來想共餘甘有瓜葛苦中真)¶
　(味晚/方回)鬰姑臺(在府治北宋楊仙遇仙/子鬱姑于此臺故名)烽火臺(在長寧/縣治東)¶
<pb:KR2k0008_WYG_069-11a>¶
　(馬鞍/山)¶
闗梁摸索闗(在府城南/三百里)落捍橋(在府城南/五百里)閙造橋(在府/城西)¶
　(南五/百里)惠政橋(在府城東/三十里)謁仙橋(在仙侣山下山/有楊仙洞故名)迎祥¶
　橋(在慶符/縣治西)太平橋(在富順/縣治西)鰲溪橋(在富順縣治東北/宋李文淵家其傍)¶
　雙石橋(在富順縣北七十里宋/建以二大石架成橋)東津橋(在富順縣治/東南跨金川)¶
　(上/)梅溪橋(在南溪縣北三十/五里岸多梅樹)通秀橋(在長寜縣/治東北)仙津¶
　橋(在長寧縣治西/通小桃源路)¶
寺觀大覺寺(在府治東元/延祐間建)雲𨼆寺(在富順縣治東宋淳/熈間建俱于本朝洪)¶
<pb:KR2k0008_WYG_069-11b>¶
　(武二十二/年重建)萬夀寺(有二一在富順縣治東一/在南溪縣治西俱宋建)文殊寺¶
　(在慶符縣治東宋紹興間/建至本朝洪武中重脩)龍巖寺(在南溪縣東二十/五里元至元間建)¶
　(本朝永樂/中重脩)聖興寺(在長寧縣治/東洪武中建)南夀寺(在興文縣治/南元至元間)¶
　(建本朝永/樂初重修)無等院(在府治西宋黄庭堅寓此作槁/木菴陸游詩文章何罪觸雷霆)¶
　(風雨南溪自醉醒八十年間/遺老盡壊堂無壁草青青)𤣥都觀(在府治西元/至元間建)𤣥¶
　妙觀(在富順縣治東北宋淳熈/間建本朝洪武中重修)紫極觀(在慶符/縣治東)昊天¶
　觀(在長寧縣/治西北)劉真人觀(在平葢山頂相傳劉景鶴脩/煉之地以上俱元至元間建)¶
祠廟忠利廟(在府治南祀蜀/牂牁太守陳立)吕光廟(在富順縣治西/祀後凉王吕光)忠¶
<pb:KR2k0008_WYG_069-12a>¶
　祐廟(在長寜縣城東北隅祀/宋土官巡檢栁光熈)¶
陵墓越王墓(在長寧縣治西南髙廣各數丈以花磚砌/之古柏合抱故老相傳為越王葬此然未)¶
　(詳越王為何人也或云唐太宗子/越王正為綿州刺史卒𦵏于此)孝子墓(在聖燈山/乃漢益州)¶
　(刺史廣平侯/羅孝子墓也)黎幹墓(在府城西/石馬尚存)¶
古蹟虎頭城(在富順縣西南虎頭山因山為城不假脩/築宋史云嘉熈初蜀亂縣廢咸淳初移縣)¶
　(治/此)廢戎州(在南溪縣西南七十里唐/武徳初戎州移治於此)滋純祥三州(在/慶)¶
　(符縣西本南廣蠻之地舊為州十有四宋大觀中夷/酋羅永順楊光榮李世恭等各以地内屬詔建滋純)¶
　(祥三州/後皆廢)廢&KR1791;䣕縣(在府境漢置唐改義賔縣宋改義/賔曰宜賔省入僰道後改僰道為)¶
<pb:KR2k0008_WYG_069-12b>¶
　(宜/賔)廢宣化縣(在宜賔縣境本唐義賔縣宋改宣化縣/熈寧中廢為鎭元復為縣置萬户府領)¶
　(軍屯田/□省)廢安寜縣(在長寧縣境其地舊名婆娑宋熈/寧中置安夷砦嘉定中陞安寧縣)¶
　(元省入/長寧)廢武寜縣(在長寧縣境其地舊名小溪口宋/熈寧中置武寜砦政和中於此建)¶
　(長寜軍以為/倚郭縣後廢)梅洞砦(在長寜縣境宋/政和中置後廢)寜逺砦(在長寜/縣境宋)¶
　(皇祐初置舊名三/江砦尋改今名)懐逺砦(在慶符縣境宋置靖康初/以柔逺樂從二砦併入)¶
　石門砦(在慶符縣/境宋置)石荀堡(在長寜縣境宋政和中/置舊名梅賴後改今名)姜¶
　維屯(在府城南羣峰環秀一峰突出如筆髙千/仭其頂平正相傳蜀漢姜維嘗屯兵于此)武侯¶
　塔(在長寜縣治東諸葛/亮所建以誓蠻戎者)鴛鴦圻(在南溪縣即黄氏女/沈水尋其夫屍處晉)¶
<pb:KR2k0008_WYG_069-13a>¶
　(永和三年桓温軍至青衣漢主李勢大發兵以拒之/其將昝竪引兵自江北鴛鴦圻渡向犍為則是晉時)¶
　(已有此/圻矣)西疇(在富順縣由城之南西行六/七里廣六十畆萬松森列)羅漢祠(在/富)¶
　(順縣後唐長/興初所塑者)¶
名官漢陳立(以䕶軍都尉來鎭僰地蠻/夷畏服叙人至今廟祀之)梁先鐡(武帝時/奉使討)¶
　(定夷䝤立戎州遂為/本州刺史多有勞績)唐張九宗(戎州刺史以治稱撰/花臺寺記并書字畫)¶
　(遒/勁)韋臯(戎州都督蠻䝤畏之立/碑以誓郡人繪像祀之)宋宋太初(通判戎州/以善政聞)¶
　(降詔/褒美)宼瑊(四川轉運使晏州夷寇焼淯井監瑊率兵/大破之後夷人相率來附瑊又置戍守建)¶
　(砦柵濬三/壕環淯井)張宗誨(富順監守有治行赤/崖蠻面縳納地請降)熊本(通判戎/州習知)¶
<pb:KR2k0008_WYG_069-13b>¶
　(夷俗後為察訪使謂夷能擾邉者介村豪為郷𨗳爾/以計致百餘人梟之其徒股栗願矢死自贖本請於)¶
　(朝寵以官秩/皆踴躍順命)范百禄(知長寜軍因長寜等十郡八姓/夷内附作文以誓之立石於武)¶
　(寜/砦)吕開(知戎州自山南來嘗/行免役法入奏稱㫖)周湛(通判戎州俗不知/醫病者以祈禳巫)¶
　(祝為事湛取古方書刻石教之/並禁為巫者自是人始用醫藥)劉堯年(權發遣長寜/軍事卜漏之)¶
　(變堯年以諸路兵為先/鋒忠勇恊濟卒平寇難)何師心(知叙州因夷叛脩戰/守之具置鎖崖岸以)¶
　(保居民郷人徳之其崖/石上鐫鎖江二字尚存)薛九齡(知叙州呉曦叛於蜀/九齡鳩材治兵卒討)¶
　(平/之)楊騫(知富順監時以監茅病民/騫白于制帥特為蠲減)虞夷簡(知富順監/以崇化善)¶
　(俗為務禁科歛賑貧窶儲藥石以濟民復立義/莊俾養生送死無憾魏了翁稱其能盡心焉)王純¶
<pb:KR2k0008_WYG_069-14a>¶
　仁(知富順監以儒雅飾吏/事登臨賦咏石刻多存)郭知逵(知冨順監富順舊/以鹽移瞻遂寜生)¶
　(徒嵗為鏹八十萬省知逵以公養不豐請于/漕臺俾歸之監學自是嵗獲二十三萬五千)王佐(長/寜)¶
　(守將寳祐中元兵拔長寜/佐及其子俱不屈死之)本朝桂芝(洪武間叙州知/府以公廉自持)¶
　(大有治聲民/到于今稱之)馮儼(南溪知縣慈愛下民作興士類/永樂中董役採木勤於撫恤民)¶
　(争効力以故功先於衆尚書宋禮以/束帛羊酒嘉勞之至今民頌其徳)丁璐(成化間/知叙州)¶
　(府恩威並施政成俗化嘗单騎馳服夷人鄰郡有/張乙者叔姪相訟不决璐以至誠諭之張遂感悟)¶
　(自息/去)¶
流寓黄庭堅(豫章人宋紹興初以史官貶涪州别駕移/戎州安置庭堅泊然不以介意蜀士多從)¶
<pb:KR2k0008_WYG_069-14b>¶
　(之講/學)孫鈜(自眉徙居戎州登第為博士宋靖康中條/上守禦之䇿有詔褒□及二帝北狩金人)¶
　(以竑有名上庠指名/檄取之義不屈以死)司馬子巳(温公七世孫寓居戎/州該通理學不事科)¶
　(舉以清白世其家召/補嘉定司户叅軍)趙祖仝(本豫章人僑寓富順𨼆/居讀書志行純潔郷閭)¶
　(以為矜式嘗主郡學師席守貳以下皆尊禮/之善屬文凡郡邑學舍祠廟碑刻多出其手)¶
人物漢任永　馮信(俱犍為僰道人公孫述累徴皆托/以青盲避不出述敗乃盥洗更視)¶
　(曰世適平目郎清/光武召之會疾卒)隗相(犍為人事母孝母惡江邊水/不潔必得江心水乃就飲食)¶
　(相以舟汲之患其流急後江心忽湧出一石/舟乃可依人以為孝感所致朝廷徴拜為郎)唐黎幹¶
　(戎州人善星緯術喜談辯𤣥宗時/待詔翰林擢諌議大夫遷京兆尹)宋丁處荣(富順人/咸平間)¶
<pb:KR2k0008_WYG_069-15a>¶
　(王均叛處榮備牛酒宴均於譙樓/擒斬之殺其餘黨擢榮州長史)李英恪(富順人/嘗與丁)¶
　(處榮誅王均擢知富順監子見/讀易於神龜山洞中著易樞)廖翰(宜賔人少以/孝義聞嘗有)¶
　(蠻反翰與戰於馬鳴溪敗䧟於溪流數里不沒時/皆異之子琮嘉祐初進士官至朝議大夫年未五)¶
　(十恩及親/即致仕歸)李文淵(富順人治平初進士累官朝議/大夫蔡京竒其才欲用之乃謝)¶
　(病還/鄉)斗盖(長寜人嘉祐初夷人謀内冦盖先以其/事來告淯井監引兵趨之捕斬七十餘)¶
　(級鈐轄司上聞詔賜錢三十萬/錦袍銀帶尋以為本州刺史)張彬(戎州人以上/舍登第留張)¶
　(浚幕富平之役彬以十三事諌浚不從去通/判瀘州曲端之死彬以書與浚明端非反者)吳順¶
　(僰道人至孝有赤烏集其門人/以為孝感累官為永昌太守)劉孝誠(富順人性/至孝親喪)¶
<pb:KR2k0008_WYG_069-15b>¶
　(廬墓有芝草之異李見紀其行於學之鴈塔同邑/又有李䕫既𦵏父母廬墓有白虎白烏馴擾之祥)¶
　桂驤(富順人紹興中知監事政平訟省有詩云俗/似華胥與拙宜官居祗似在家時出從州縣)¶
　(供粗使併遣湖山作住持吏散/庭空無一事雲來雨過只催詩)史子申(南溪人辨/博文雅開)¶
　(禧初進士南溪登第者由子申始鄉人謂之/破天荒後知瀘州合江縣攝西路提點刑獄)程公¶
　許(叙州宣化人與其兄公說公碩俱登嘉定中進/士公許屢應詔言事抗直有聲累官刑部尚書)¶
　(後以寶章閣學士知隆興府所著/有塵缶文集内外制奏議行世)司馬夢求(叙州/人温)¶
　(公之後景定中進士咸淳末調江陵沙市監鎮/沙市地勢險固恃水為防徳祐初湖水忽涸元)¶
　(兵來攻乘南風縱火都統程文亮逆戰/敗降夢求朝服望闕再拜自經而死)元支渭¶
<pb:KR2k0008_WYG_069-16a>¶
　興(長寧人至順初進士累官至中奉大夫四川行/省㕘政善屬文别號龍溪所著有詩集行于世)本¶
　朝熊宗祖(南溪人由太學生歴官勤能陞山西布/政司右叅議永樂中遷交阯右叅政)喻¶
　良(髙縣人洪武中由舉人歴官有能名累遷太僕寺/少卿官至廣東按察使存心寛平用法明允大有)¶
　(聲稱/于時)周洪謨(長寜人登正統己丑進士歴官有聲仕/終禮部尚書太子少保為世名臣卒謚)¶
　(文安所著有/經書疑辨録)¶
列女黄氏女(益都耆舊傳曰僰道有張真者娶黄氏女/名帛眞因乗船過江覆沒帛求眞屍不得)¶
　(於溺所仰天而嘆遂自沈積十四日/帛尸乃抱夫尸出於灘下人驚異之)蹇氏(慶符人王/伯英妻洪)¶
　(武初夫死時年二十餘舅姑哀其無子早寡欲嫁之/蹇以死自誓乃止自是日勤紡績以盡婦道事上聞)¶
<pb:KR2k0008_WYG_069-16b>¶
　(詔旌其門/曰貞節)¶
　　重慶府(東至夔州府萬縣界六百四十五里西至/成都府内江縣界三百八十里南至播州)¶
　　(宣慰司界三百四十里北至順慶府岳池縣界/一百三十里自府治至南京六千五百里至京)¶
　　(師八千/七百里)¶
　　(糧三十五/萬石零)¶
建置沿革禹貢梁州之域天文井鬼分野周時為巴子¶
　國秦滅蜀置巴郡漢巴郡治江州縣漢末劉璋以巴¶
　郡治安漢又分置永寜郡治江州晉改永寜為巴都¶
<pb:KR2k0008_WYG_069-17a>¶
　郡宋齊復為巴郡皆治江州梁於巴郡置楚州西魏¶
　改為巴州後周又改楚州隋初郡廢改渝州治巴縣¶
　大業初州廢復為巴郡唐初為渝州天寶初改南平¶
　郡乾元初復為渝州五代時蜀王建孟知祥繼¶
　有其地宋崇寧初改恭州後陞重慶府端平以¶
　後遷治無常元置重慶路本朝改重慶府領州¶
　三縣十七¶
　巴縣(附郭古巴子國秦漢為江州縣即巴郡治所蜀/漢改為巴縣後周改巴城縣隋唐渝州治於此)¶
<pb:KR2k0008_WYG_069-17b>¶
　(宋復為巴縣元併壁山縣入/焉本朝因之編户八十二里)江津縣(在府城南一/百八十里本)¶
　(漢江州縣南齊自郡内移治僰溪口即今治後周/改江陽縣置七門郡隋廢郡改縣曰江津唐屬渝)¶
　(州宋初因之後併萬夀南平二縣入/焉元仍舊本朝因之編户四十二里)長夀縣(在府城/東三百)¶
　(三十里本楚黔中地漢為枳縣地屬巴郡晉屬巴都/郡後周併入巴縣唐析置樂温縣屬涪州宋因之元)¶
　(省入涪州本朝始置長夀縣屬涪州/洪武六年改今屬編户二十七里)大足縣(在府城/西三百)¶
　(八十里本合州巴川縣地唐始分置大足縣屬昌州/以静南縣省入宋仍舊元併昌州及所領永川昌元)¶
　(縣入大足屬合州本朝/改今屬編户三十三里)永川縣(在府城西二百一/十里本渝州壁山)¶
　(縣地唐始分置永川縣屬昌州宋因之元併入大/足縣本朝復分置永川縣改今屬編户二十五里)¶
<pb:KR2k0008_WYG_069-18a>¶
　榮昌縣(在府城西三百一十里本資州内江縣地唐/置昌元縣為昌州治後州徙治大足宋因之)¶
　(後又省入大足縣元改置昌寜縣/本朝改榮昌縣編户二十七里)綦江縣(在府城南/二百里古)¶
　(綦市宋屬南平軍元置南平綦江長官司屬/播州本朝改置綦江縣及改今屬編户五里)南川¶
　縣(在府城東三百一十里本漢江州及枳縣地屬/巴州唐置南川縣屬南州宋初於縣置南平軍)¶
　(熈寜中省入隆化縣尋復置元併南平/軍及隆化縣入焉本朝因之編户八里)黔江縣(在/府)¶
　(城東一千二百里隋開皇中置石城縣屬庸州大/業初州廢以縣屬巴東郡唐天寶初改為黔江縣)¶
　(屬黔州宋紹定初屬紹慶府元因/之本朝仍為縣改今屬編户二里)安居縣(在府城/西一百)¶
　(三十里本朝析/置編户七里)壁山縣(在府西南一百八十里漢/置唐以後廢本朝復置編)¶
<pb:KR2k0008_WYG_069-18b>¶
　(户一/十里)合州(在府城北一百五十里古巴子國亦濮國/地秦為巴郡之墊江縣漢晉因之劉宋於)¶
　(此置東宕渠郡南齊以墊江屬寜蜀郡西魏置合州/改郡曰墊江改縣曰石鏡隋開皇初郡廢後改合州)¶
　(曰涪州大業初廢州為涪陵郡唐初復改合州天寶/初又改巴川郡乾元初復為合州宋因之改縣曰石)¶
　(照淳祐中遷州治釣魚山元復舊治以赤水縣省入/石照後併縣入州本朝因之編户四十二里領縣二)¶
　銅梁縣(在州南九十里本巴國地楚襄王滅巴封其/子為銅梁侯於此秦漢為墊江縣地西魏為)¶
　(石鏡縣地唐長安中始置銅梁縣屬合州舊治在今/縣北列宿壩後移涪江南岸又移於東溪壩元移今)¶
　(治併巴川縣入焉本朝/因之編户二十六里)定逺縣(在州北一百五十里/本宋合州地名女菁)¶
　(平元至初立武勝軍行和溪安撫司事尋改為為定逺/州後又降為定逺縣屬合州本朝因之編户一十四)¶
<pb:KR2k0008_WYG_069-19a>¶
　(里/)忠州(在府城東一千里春秋戰國為巴地秦屬巴/郡漢置臨江縣東漢末屬永寜郡梁置臨江)¶
　(郡後周兼置臨州隋郡州俱廢義寜初復置臨州唐/改忠州以巴臣蔓子及郡守嚴顔皆著忠烈故名天)¶
　(寶初改南賔郡乾元初復為忠州𨽻山南道宋陞為/咸淳府元復為忠州併臨江縣入縣本朝因之編户)¶
　(七里領/縣二)酆都縣(在州西二百里本漢巴郡枳縣地和/帝分置平都縣蜀漢併入臨江縣梁)¶
　(屬臨江郡隋屬巴東郡義寜初始析置豐都縣唐屬/忠州宋仍舊元至元中併墊江縣入焉本朝改豊為)¶
　(酆人以南賔縣/併入編户四里)墊江縣(在州西北二百八十里本漢/巴郡臨江縣地晉因之西魏)¶
　(分置墊江縣屬山郡後周改魏安縣隋初郡廢復為/墊江縣屬渠州唐屬忠州宋省桂溪縣入焉元併入)¶
　(鄷都縣復置本朝因/之編户一十二里)涪州(在府城東四百五十里春/秋巴國地秦屬巴郡漢為)¶
<pb:KR2k0008_WYG_069-19b>¶
　(巴郡涪陵縣蜀漢置涪陵郡晉徙涪陵郡治漢復縣/後周又徙治漢平縣隋初郡廢改漢平為涪陵縣屬)¶
　(渝州唐置涪州天寶初改涪陵郡乾元初復為涪州/宋以温山縣省入咸淳初移治三台山元復舊治尋)¶
　(併涪陵樂溫二縣入州本朝/因之編户一十二里領縣二)武隆縣(在州南一百七/十里本漢涪陵)¶
　(枳二縣地屬巴郡唐初分置武隆縣因山為名屬涪/州宋改為枳縣紹興初復舊元因之本朝改為武隆)¶
　(縣編户/二里)彭水縣(在州南一百四十里本漢武陵郡之/西陽縣地自孫吴至梁並為黔陽縣)¶
　(地隋置彭水縣為黔州治所宋以洪杜洋水信寜都/濡四縣省入紹定初陞州為紹慶府元為紹慶路縣)¶
　(仍舊本朝省路改/今屬編户七里)¶
郡名巴郡(秦/名)南平(唐/名)¶
<pb:KR2k0008_WYG_069-20a>¶
形勝地勢剛險承三江之㑹(□陽/國志)東至魚復西僰道北¶
　接漢中南夜郎(唐元/和志)已城在岷江之北漢水之南(寰/宇)¶
　(記/)溪山環帶(長夀縣志前臨岷江後倚/菩提龍溪鳯山環帶左右)界于瀘渝之¶
　間(江津/縣志)五溪襟束為一都㑹(唐權徳輿黔州/觀察使㕔記)最為險¶
　固(大足縣志東臨赤水西枕/營山北倚長巖最為險固)合州枕二江之口衆水¶
　之湊(趙勰/新題)地在恭涪䕫萬之間(南賔/志)東接巴東西接¶
　牂牁(華陽國志東接巴東南接武陵西接牂/牁北接巴郡土地山險水灘人多戅愚)㑹川蜀¶
　之衆水控䕫塘之上流(龜陵/志序)¶
<pb:KR2k0008_WYG_069-20b>¶
風俗剛悍生其方風謡尚其武(晉左思蜀都賦剛悍生/其方風謡尚其武奮之)¶
　(則賔旅翫/之則渝舞)其人半楚姿態敦重(華陽/國志)鋭氣善舞(晉禮/樂志)¶
　(賨人鋭氣善舞漢髙祖樂其猛/鋭令樂府習之令巴渝舞是也)冠婚相襲(南平軍學/記四民迭)¶
　(居冠婚相襲耕桑/被野化為中華)尚鬼信巫(南平志尚鬼信巫南/平風俗與恭涪數)地¶
　瘠民貧重本力穡(元/志)風俗朴野服食儉陋(南川簿/尉㕔記)人¶
　多秀異喜以詩書自娱(墊江/志)尚氣倜儻(忠州進士題/名有巴蔓子)¶
　(仗節死義之遺風故士頗尚氣有甘霸/興文廣休任俠之遺風故士頗倜儻)俗有夏巴蠻¶
　夷(涪州舊圖經夏則中夏之人巴則廩君之後蠻則/盤瓠之種夷則白虎之裔巴夏居城郭蠻夷居山)¶
<pb:KR2k0008_WYG_069-21a>¶
　(谷/)就水造飡鑚木出火(黔州/舊經)¶
山川塗山(在府城東八里岷江南岸山之址有石中分/名曰龍門其下水與江通左右石壁有鯉魚)¶
　(飛躍之狀山之麓舊有夏禹祠塗后祠故址然/塗山之名太平濠州皆有葢因其土俗相傳云)方山¶
　(在府城東三十里一名凝脂山常有雲氣/若凝脂狀堯時洪水不沒故又名浮山)白崖山(有/二)¶
　(一在府城西北五十里又名/朝陽山一在涪州東二十里)崐嶁山(在府城東北七/十里據渠合之)¶
　(境山髙十里林壑/深翠又名塔平山)踰越山(在府城西七十里其峰/峻拔髙出衆山故名)卧¶
　龍山(在府城東一/百二十里)瀛山(在府城南一百二十里崖壁/峭拔有四十八面四時青翠)¶
　(有類蓬瀛唐貞觀中置瀛山縣以此山名宋劉/望之詩山盤四十八面險雲暗三百六旬秋)來鳯¶
<pb:KR2k0008_WYG_069-21b>¶
　山(在府城西一百三/十里以形似名)重壁山(在府城西一百三十里/一名巴山四面髙山中)¶
　(央平田周囬約二百里川中有一孤/山西北險絶東南稍平因名重壁)南平山(在府城/南一百)¶
　(五十里又/名青山)銷劔山(在府城東北一百五十里舊經/昔有人於此銷鐡為劔因名)縉¶
　雲山(在府城西一百七十里其山髙聳林木鬱茂下/有白水東西分流傳云黄帝於此山合神丹故)¶
　(名/)鳯山(在長夀縣治/西以形似名)三峰山(在長夀縣西一十/里上有三峰髙聳)菩提¶
　山(在長夀縣北一十/里上有菩提寺)樂温山(在長夀縣/南五十里)長夀山(在長/夀縣)¶
　(東北七/十里)雲臺山(在長夀縣北一百二/十里舊有雲臺觀)鼎山(在江津縣/治南宋因)¶
　(置鼎山/縣後廢)馬驍山(在江津縣北隔江昔/驍騎將軍馬邈𦵏此)華盖山(在江津/縣西北)¶
<pb:KR2k0008_WYG_069-22a>¶
　(一十/五里)白君山(在江津縣北四十里昔有江津令白君/住此學道成仙因名或云在縣北六里)¶
　(今縣有/白君塚)君井山(在江津縣西四十三里上有井泉深/淺不常若牧宰賢則水清溢否則濁)¶
　(涸/)聖威山(在江津縣/西五十里)龜停山(在江津縣東北六/十里以形似名)綾錦¶
　山(在江津縣/西八十里)固城山(在江津縣東南一百二十里宋/通直郎馮夀致仕居此黄庭堅)¶
　(為作閑/樂記)石筍山(有二一在江津縣西一百二/十里一在綦江縣西二十里)女仙山¶
　(在江津縣西北一百二十里二峰峙/立可愛昔羅氏女於此登仙因名)三華山(在大足/縣東三)¶
　(里其山青秀/三峰屹立)石龍岡山(在大足縣西一十里其山/環拱山脊折紋若龍鱗然)瀘¶
　龍山(在永川縣/南一十里)鐡山(在永川縣東二/十里石如鐡色)龍洞山(在宋川/縣西北)¶
<pb:KR2k0008_WYG_069-22b>¶
　(二十里即古之英山/上有龍湫旱禱輙應)葛仙山(在榮昌縣東/一十五里)鰲頭山(在/南)¶
　(川縣治南/以形似名)九逓山(在南川縣東六十里絶壁如銀色/人視其色之昬明以候晴雨上有)¶
　(水瀦為池有異魚人/不敢取又有石龍)最髙山(在南川縣東南九十里/形勢峭拔視衆山如培)¶
　(塿/)羊頭山(在黔江縣北三/里以形似名)酉陽山(在黔江縣東五十/里以山近酉陽界)¶
　(故/名)小歌羅山(在黔江縣東北五十二里近此/又有黄連大亞黄連小亞二山)武陵山¶
　(在黔江縣西九十/里唐天寳中賜名)羽人山(在黔江縣東四百三十里/一名神仙山山頂與澧州)¶
　(分界有無極/水源於此)瑞應山(在合州治北宋乾徳中山有異/木生紋成天下太平字因名魏)¶
　(了翁有瑞/應山房記)純陽山(在合州北三里相傳唐女冠范志/宜得道處天寳間任安為使至此)¶
<pb:KR2k0008_WYG_069-23a>¶
　(慕之約期而㑹及徃志立變為男子宋劉儀鳯詩誰/家遊冶郎門首□幽闥但見臉如花不知心似鐡一)¶
　(夕變其軀雪質映雲髮昔/為桃李枝今作松栢節)學士山(在合州東五里圓/聳秀潤山之麓昔)¶
　(有張氏荔支異本合/幹唐文若嘗賦之)銅梁山(在合州南五里圖經山/頂即趙伯業之别業有)¶
　(宿雲巖方巖松風/閣讀書堂博古齋)九煉山(在合州北七里唐天寳中/道士任處華昇仙之所)¶
　釣魚山(在合州東一十三里上有天池大旱不涸山/南大石砥平有巨人跡相傳異人坐其上投)¶
　(釣江中因名宋淳祐/中移合州治此山)寨山(在合州西二十里峭峻如/削相傳昔八避亂保聚于)¶
　(此至今廢池/或得箭鏃)斜崖山(在合州東北八十里有石横亘/崖腹如拖修帛崖下有洞内有)¶
　(龍湫旱/禱有應)龍多山(在合州西北一百里其/山髙明深窈變態萬狀)青石山(在合/州西)¶
<pb:KR2k0008_WYG_069-23b>¶
　(二百四十里昔巴蜀爭界乆而不决漢髙帝八年一/朝宻霧石為之裂自上及下破處直若引繩於是州)¶
　(界始/判)鍾山(在銅梁縣西南一十里有池大旱不涸相/傳民有發池見大鐘冉冉而沒遺跡成池)¶
　(俗謂/鐘窠)六贏山(在銅梁縣西一十五里唐合州刺史/趙延之集義兵于此六戰六贏因名)龍¶
　透山(在銅梁縣西三十里山壁絶/峭中有穴望之空明故名)桂山(在銅梁縣/南五十里)崆¶
　峒山(在銅梁縣東/南五十里)雙山(在銅梁縣南五十里相傳漁/者綱得二石其一飛去其畱)¶
　(者因即山築室而寳祠之/郷人遇旱以水灌之即應)巴嶽山(在銅梁縣南五十/三里有崑崙洞多)¶
　(蒼玉上産仙茅菅相傳唐長慶中有採樵者服之得/仙又産木蓮花髙五六丈葉如楩楠花如菡蓞出山)¶
　(則不/植)燈山(在銅梁縣西一百里夜有/光熒俗傳聖燈夏數見)珠玉山(在銅梁/縣西一)¶
<pb:KR2k0008_WYG_069-24a>¶
　(百里山有/石如玉)武勝山(在定逺縣治東舊名飛龍峰元遣/兵攻合州釣魚山駐兵於此更今)¶
　(名/)屏風山(在忠州南二里隔江一名翠屛山又/名夏祠山有禹廟及唐陸宣公祠)引藤¶
　山(在忠州南四里山出引藤可以吸酒白居/易詩閒拈蕉葉題詩句悶取藤枝引酒嘗)倚天山¶
　(在忠州東南六十里/其山髙聳勢若倚天)平都山(在鄷都縣東北三里道/書七十二福地之一也)¶
　(前漢王方平得道於此後漢隂長生亦於此/昇仙有煉丹古蹟及仙都觀觀有唐碑十段)石龜山¶
　(在鄷都縣東五十里宋蘇軾詩我生飄蕩去何求丹/過龜山嵗五周身行萬里平天下僧卧一菴初白頭)¶
　望州山(在涪州西/南五里)遊蘭山(在涪州東南七十里昔/蘭真人脩煉於此因名)鐡¶
　櫃山(在涪州與涪陵廢縣相對亦名/呉君山横亘江北雄壓諸山)龍橋山(在武隆/縣東五)¶
<pb:KR2k0008_WYG_069-24b>¶
　(十/里)登春山(在武隆縣西南/二百七十里)甘山(在彭水縣治東黔中/山水佳麗者少惟此)¶
　(山有竒峰秀嶺清/泉茂樹環鬱可觀)摩圍山(在彭水縣西隔江四里道/家以為洞天福地山下有)¶
　(五龍室宋太宗時慶雲現蠻人/呼天為圍以山髙極天因名)伏牛山(在彭水縣東/三百四十里)¶
　(山左右/有鹽井)蹲猊山(在縉雲山勢如蹲猊因名昔有陸/氏讀書巖下賢良張公佐為記)南¶
　峰(在銅梁縣北七十里是為峽山之勝有洞/深五里水伏流其下出為大澗澗多嘉魚)中峰(在/銅)¶
　(梁縣東南九十里山環如盤民居/如畫有泉冬夏不減俗名天池)蟄龍巖(在府城西/二十里有)¶
　(泉出石縫間瀉入巖下舊傳有二小蛇磅磚泉/中禱雨輙應張公佐以蟄龍名之又為之記)洪崖¶
　洞(在府城西三里一名滴水巖中有巨石懸其下嵌/空上有瀑布瀉出巖前上刻蘇軾贈任仲儀詩與)¶
<pb:KR2k0008_WYG_069-25a>¶
　(黄庭堅/留題)長安洞(在府城西八十里洞深二里入觀者/必秉燭盡處有石瞰若二龍狀過此)¶
　(則積水泓/深不可徃)棲真洞(在府城西大茆峽内/宋丁謂題詩于石壁)白鹿洞(在忠/州治)¶
　(東相傳昔有二獵人逐白鹿入洞/失鹿所在但見二碧瓜食之得仙)櫃峽(在南川縣東/南一百里峭)¶
　(崖壁立上有洞洞門中有一櫃徃嵗時聞/斧斤聲有飛屑隨水下疑洞中有神物也)魚鹿峽(在/府)¶
　(城西北一百二十里涪江水自中流/出一石狀若魚一石狀若鹿故名)明月峽(在巴縣/境梁李)¶
　(膺益州記石壁髙四十丈壁有圓孔形/如明月因名華陽國志廣徳嶼者是也)温湯峽(在府/城西)¶
　(南一百六十里上有温泉自/懸崖下湧出四時騰沸如湯)石洞峽(在巴縣寰宇記/劉備置闗之所)¶
　(華陽國志巴亦/有三峽謂此)白土平(在銅梁縣東北六十里地宜/梔子一家至萬株望如積雪)¶
<pb:KR2k0008_WYG_069-25b>¶
　(香聞十/餘里)岷江(發源岷山經嘉叙瀘過府至涪州/合黔江過忠萬雲安夔歸出峽)涪江¶
　(在府城西北來自嘉陵江經合州至城北入/岷江江邉細宻之石名青䗫石可作茶磨)巴江(在/府)¶
　(城東北閬水與白水合流/曲折三回如巴字因名)黔江(自思州之上發源經/五十八節名灘與施)¶
　(州江合流經彭水等縣凡五百餘里與岷江㑹於涪/州之東水常湛然澈底以其出於黔州呼為黔江)¶
　南江(在南川縣衆溪㑹合至三溪可通舟楫行三/十里至綦市自綦市至南江口合于大江)嘉¶
　陵江(在合州來自廣元縣界經閬中順慶至州治/東北與宕渠水合流至州治前又與涪江合)宕¶
　渠江(在合州來自巴州界經渠州廣安至/州治東北與嘉陵江合今謂之渠口)南洋水(在/彭)¶
　(水縣唐置洋/水縣以此名)几水(在江津縣北環繞/縣治狀如几字)渝水(在府城下/自䦘中來)¶
<pb:KR2k0008_WYG_069-26a>¶
　(流至城東與涪宕渠水合杜甫詩數盃巫唊酒百丈/内江船註云水自渝上合州者謂之内江自渝由瀘)¶
　(戎上者謂/之江外)流金水(在南川舊隆化縣南五里水色如/黄金泥之沉下者與硫黄無異俗)¶
　(傳水之發源乃/硫黄所出處)四十八渡水(在南川縣東三十里兩/山壁立一水灣環其中)¶
　(凡四十八渡其門宂如户牗野花葱蒨行乎徑數百/歩湧一石臺水出其中有石龍二每遇嵗旱禱雨輙)¶
　(應/)丹溪(在府城東南二十八里/源出湼婆山水色如丹)交龍溪(在府城東北/二百八十里)¶
　(流入岷江溪側有古/木盤屈如交龍故名)桃花溪(在長夀縣治東上/有桃花洞因名)玉溪¶
　(在長夀縣西/北七十里)樂城溪(在江津縣/西二十里)僰溪(在江津縣東南/三十里夜郎溪)¶
　(經南川縣流入江津/界又北入于岷江)奉恩溪(在南川縣西十餘里溪/上流有色如水銀形如)¶
<pb:KR2k0008_WYG_069-26b>¶
　(白蛇者二泝灘上下/人或以為寳劔之精)小安溪(在銅梁縣北二十里/溪深多鯉金鱗赤尾)鳴¶
　玉溪(在忠州西北一十里有懸崖瀑布/髙五十餘丈潭洞幽邃古木蒼然)七門灘(在江/津縣)¶
　(西七十里有大石橫/江北七處望之如門)龍床灘(在南川縣北五十五里/世傳龍床如拭濟舟必)¶
　(吉龍床髣髴濟舟/必沒此語頗信)銅柱灘(在涪陵江口寰宇記馬援/始欲鑄銅柱於此又云昔)¶
　(人維舟見水底/有銅柱故名)横石灘(在涪州後漢岑彭破公孫述/將侯丹於黄石即此俗云横)¶
　(石/)錦繡洲(在銅柱灘東水落則露一名沙洲土人能/織錦罽因名城中有錦洲閣葢取此洲之)¶
　(義/)黄華洲(在忠州東/二十里)新井(在巴縣治南周封巴子都/此因險置城並在髙岡無)¶
　(水唐刺史皇甫珣/鑿石六丈方至泉)姜維泉(在忠州治南翠屛山相/傳姜維所鑿有碑漫滅)滴¶
<pb:KR2k0008_WYG_069-27a>¶
　珠泉(在洪崖/洞下)巨蠏泉(在江津縣北石佛寺山下邑人/禱旱於此取水得黒蠏輒雨黄)¶
　(蠏則/無)三潮泉(在南川縣廢隆化縣北五里早晚三潮/畧刻不差每潮則泉下有聲如雷春秋)¶
　(分其潮倍常聲聞十/里故老傳謂泉通海)孝婦泉(在南川縣治南俗傳為/孝婦所感而出泉極甘)¶
　(冷/)秋泉(在南川縣東李氏園側李紹隆/嘗倅此已而居焉自為泉記)温泉(在合州/東五里)¶
　(宋丁謂詩勝景逰來乆煙嵐迴/出羣水温何用火山冷自多雲)靈泉(在酆都縣景徳/觀水味甘寒相)¶
　(傳為王真人所鑿清/濁増減與江水相應)清水宂(在府城西水清味甘亦/名粉水井巴人以為粉)¶
　(則膏膩鮮明舊貢/粉京師因名粉水)魚池(在府城東南二百五十里流/合岷江圖經云嘗有神龍遊)¶
　(此世傳為/巴子魚池)仙池(在江津縣北岷江南岸梁李膺/益州記縣西南有仙池謂此)天水¶
<pb:KR2k0008_WYG_069-27b>¶
　池(在江津縣治北對江二里餘邑入春月遊賞於此/競於池中摸石為祈嗣之驗得石者生男得瓦者)¶
　(則生/女)悦池(在銅梁縣治西水深丈餘清澈如鑑内多/芙蓉毎開時則香聞數里邑人以為逰觀)¶
　(之勝/處)¶
土産麩金(涪合忠州及/大足縣出)丹砂(彭水/縣出)荔枝(涪州出城西十/五里唐時有妃)¶
　(子圜荔枝百餘株顆肥楊妃所喜當時以馬馳載七/日夜至京人馬多斃然蜀中荔枝瀘叙之品為上涪)¶
　(次之合州/又次之)靈夀木(涪州/出)花竹簟(江津/縣出)松屏(涪州石山/間出不加)¶
　(人力天/然成紋)黄心樹(忠州出唐白居易木蓮詩自叙云巴/民呼為黄心樹大者髙四五丈經冬)¶
　(不凋身如青楊葉如桂花如蓮香色艶膩皆然/獨房蕋有異四月初花自開迨謝僅二十日)蘇薫¶
<pb:KR2k0008_WYG_069-28a>¶
　席(忠州墊江縣/出色深碧)引藤(忠州出大如指中空/可吸俗用以取酒)苦藥子(忠/州)¶
　(出性寒不熱/解一切毒)鹽(大足榮昌銅梁彭水/忠州鄷都武隆俱出)鐡　桃竹　牡¶
　丹(俱合/州出)茶(南川黔江彭水/武隆鄷都出)大龜(涪州出其甲可卜其/縁可作又世號靈□)¶
公署重慶衛(在府治西洪/武六年建)石砫宣撫司(本漢牂牁郡地/宋置石砫安撫)¶
　(司元為石砫軍民宣撫使司本/朝改石砫宣撫司𨽻重慶衛)酉陽宣撫司(本漢武/陵郡酉)¶
　(陽縣唐為思州治務川縣後改為寜夷郡宋為酉/陽州元屬紹慶府本朝改為宣撫司𨽻重慶衛)石¶
　耶洞長官司(本酉陽宣撫司地元置石耶軍/民府本朝改為石耶洞長官司)邑梅洞¶
　長官司(古蠻夷地元初為佛鄉洞後為邑梅沿邉溪/洞軍民府本朝改為邑梅洞長官司𨽻重慶)¶
<pb:KR2k0008_WYG_069-28b>¶
　(衛/)黔江守禦千户所(在黔江縣治東洪武/十一年建𨽻重慶衛)忠州守禦¶
　千户所(在忠州治東洪武十二/年建𨽻湖廣瞿唐衛)¶
學校重慶府學(在府治北宋紹興間建元/因之本朝洪武四年重建)合州學(在/州)¶
　(治西南宋嘉祐間建于州治南/津元徙今所本朝洪武中重建)忠州學(在州治東/門外元元)¶
　(統間/建)涪州學(在州治南宋紹興間建二/學俱本朝洪武八年重建)巴縣學(在/縣)¶
　(治東北宋紹興間建/本朝洪武中重建)長夀縣學(在縣治西北元至正/間建本朝洪武初重)¶
　(建/)江津縣學(在縣治南宋治平間建元/燬本朝洪武八年重建)大足縣學(在/縣)¶
　(治南元至順間建本/朝洪武六年重建)永川縣學(在縣治東宋嘉祐間/建本朝洪武八年)¶
<pb:KR2k0008_WYG_069-29a>¶
　(重/建)榮昌縣學(在縣治北洪/武七年建)綦江縣學(在縣治東宋徳/祐間建本朝洪)¶
　(武十八/年重建)南川縣學(在縣治西宋至和間建于縣治/東本朝洪武四年徙建今所)黔¶
　江縣學(在縣治東洪/武十八年建)安居縣學(在縣治西/本朝建)壁山縣學¶
　(在縣治東/本朝建)銅梁縣學(在縣治西洪/武七年建)定逺縣學(在縣治/南唐建)¶
　(本朝洪武/七年重建)鄷都縣學(在縣治東元至正間建本朝洪/武九年併入涪州十四年重建)¶
　墊江縣學(在縣治北宋淳祐間建/本朝洪武六年重建)武隆縣學(在縣治/東宋慶)¶
　(厯間建本朝洪/武十四年重建)彭水縣學(在縣治南宋紹興間建元/末燬本朝洪武八年重建)¶
　酉陽宣撫司學(在司治東本朝/永樂六年建)¶
<pb:KR2k0008_WYG_069-29b>¶
書院濓溪書院(在合州學傍濓/溪宋周敦頥號)北巖書院(在涪州治北/宋程頥註易)¶
　(于此黄庭堅榜曰鈎深堂嘉定/中范仲武請為書院塑像祀之)¶
宫室香草樓(在江津縣西南三十里梁李膺益州記云/江州縣西南有仙池昔有仙人居池側建)¶
　(樓多植/香草)飛雲樓(在南川縣普澤寺有四樓曰飛雲萬/卷衍慶凝香又有亭臺在圃前有一)¶
　(橋曰/登瀛)望仙樓(在銅梁縣治西唐合州刺史趙延之仙/去後人建此樓無名氏詩四山頂上最)¶
　(髙樓登眺能消萬古愁奉使客來纔十日登仙人去/已千秋荒凉巖檜含風語曲折巴川學字流傍晚蹇)¶
　(驢林下過溪雲/潭影兩悠悠)荔支樓(在忠州治西南隅唐白居易/建有詩荔支新熟雞冠色燒)¶
　(酒初開琥珀香欲摘一枝/傾一盞西樓無客共誰嘗)東樓(在忠州白居易詩林/巒少石地霧雨多隂)¶
<pb:KR2k0008_WYG_069-30a>¶
　(天賴此東樓夕風月時翛然又白/敏中詩南浦花臨水東樓月伴風)西樓(在忠州白居/易詩小郡大)¶
　(江邉危樓夕照前又云年光東流水生/計南枝鳥月沒江沉沉西樓殊未曉)五雲樓(在酆/都縣)¶
　(景徳觀唐叚文昌建樓下壁/間有唐書瑤池樂部甚妙)清華樓(在合州治宋晁/公武作記畧曰)¶
　(合州其山曰龍多銅梁上接岷峨下繞甌越屬海而/止所謂南戒者也水曰涪水曰嘉陵合流於城下貫)¶
　(江沱通漢沔引衆川/入于海所謂南紀也)四賢樓(在涪州治北巖西四賢/宋程頥黄庭堅尹焞譙)¶
　(定也又有三仙樓在北巖東三仙/謂爾朱先生蘭眞人王帽仙也)五桂樓(在大足縣/治西宋乾)¶
　(道間邑中五人同奏名/太守曹岍建樓以旌之)朝宗閣(在合州下/瞰金沙磧)四賢閣(舊/在)¶
　(忠州治後宋知州王闢之建今徙儒學四賢謂唐劉/晏陸贄李吉甫白居易皆謫官於此故以名閣宋黄)¶
<pb:KR2k0008_WYG_069-30b>¶
　(庭堅/記)凌雲閣(在鄷都縣平都山頂/有碑刻凌雲二字)朝爽堂(在南川縣/舊南平軍)¶
　(倅㕔又有四亭曰晚靜橫壁枕/流溪堂俯臨江臯為觀覽之勝)雲山堂(在南川縣宋/劉夷叔詩山)¶
　(繞郡樓秋過雨月/臨池樹晚生烟)吴公堂(在涪州治南州有溪水泛/溢宋太守呉光輔疏之民)¶
　(懐其惠故號呉公溪其孫信/仲繼守是邦臨溪建堂因名)鈎深堂(在涪州即伊川/程頥註易之所)¶
　(正堂二室中以奉伊川左祠待制/尹焞右祠直閣譙定劉光祖作記)萬卷堂(在彭水縣/東宋黃庭)¶
　(堅建聚書萬卷因名馮時行詩書契攝古/今篋櫝漏粹羙天地入秋毫參有一字唯)鳴玉亭(在/忠)¶
　(州郡圃西宋/建史襄有詩)連理亭(在忠州東北一十里宋建有/連理樹木株相去二歩而合)養¶
　心亭(在合州治東宋張宗範所居周濓溪説云孟子/曰其為人也寡欲雖有不存焉者寡矣其為人)¶
<pb:KR2k0008_WYG_069-31a>¶
　(也多欲雖有存焉者寡矣予謂養心不止於寡而存/耳葢寡焉以至於無無則誠立明通誠立賢也明通)¶
　(聖也是賢聖非性生必養心而至之張君所居背山/面水山之麓搆亭甚清淨予偶至而愛之因題曰養)¶
　(心既謝且求/説故書以勉)碧雲亭(在涪州對江北岸上宋建每嵗/人日太守率郡寮游宴于此)¶
　照鏡臺(在忠州東岷江之中有圓石光如鏡至冬水/落石出相傳昔有仙女嘗臨于此因以名臺)¶
　懐清臺(在南川縣境秦時有寡婦清得丹宂而擅其/利用財自衛始皇以為貞婦故築此臺)¶
　讀書臺(有二一在合州東北七里東漢末薛融讀書/處一在合州西二十里唐康元良讀書處)¶
　巴子臺(在忠州西五里唐白居易詩迢迢東郭上/有土青崔嵬不知何代物疑是巴王臺)金¶
　碧臺(在府治後宋制/置使余玠築)風月臺(在涪州廢樂温縣北白/虎山山有石龕名風月)¶
<pb:KR2k0008_WYG_069-31b>¶
　(臺/)望夫臺(在忠州南一十里宋蘇軾詩山頭孤石逺/亭亭江轉船回石似屏可憐千古長如昨)¶
　(船去船來自不停浩浩長江赴滄海紛紛過客/似浮萍誰能坐待山月出照見寒影髙伶俜)招賢¶
　舘(在府治左宋余玠建其供帳一如帥所居下令欲/有謀以告我者近則徑詣公府逺則自言於郡所)¶
　(在以禮遣之士之至者玠不厭禮接咸得其歡/心言有可用隨才而任茍不可用亦厚遺謝之)¶
闗梁佛圖闗(在府城西一十里為重慶/要津上有石佛像故名)銅鑼闗(在府城/東三十)¶
　(里/)石勝闗(在黔江縣/東五十里)米粮闗(在大足縣東/二十五里)化龍闗(在/大)¶
　(足縣北/三十里)來鳯橋(在府城西一百/四十里來鳯鄉)葛蘭橋(在長夀縣/北七十里)海¶
　棠橋(在長夀縣北一百四/十里其地古有海棠)太平橋(在江津/縣治西)大中橋(在/江)¶
<pb:KR2k0008_WYG_069-32a>¶
　(津縣治西舊/名南木橋)迎恩橋(在永川縣/東五里)西橋(在南川/縣治西)臨清橋¶
　(在銅梁/縣治前)通仙橋(在涪州/治西)折桂橋(在忠州/治南)¶
寺觀治平寺(在巴縣治西/宋治平間建)定慧寺(在長夀縣治東宋/紹興間建俱本朝)¶
　(洪武間/重脩)廣夀寺(在江津縣治東/本朝洪武間建)報恩寺(在大足縣/治東北宋)¶
　(元祐初建本朝/洪武間重脩)普照寺(在永川縣治南宋寳慶/間建本朝永樂間重脩)勝¶
　果寺(在綦江縣治南元建/本朝洪武間重脩)嘉初寺(在合州治東北/元至元間建本)¶
　(朝洪武/末重脩)崇興寺(在涪州治西元建/本朝永樂間重脩)夀隆寺(在銅梁/縣治西)¶
　(宋建本朝洪/武間重脩)酆都觀(在鄷都縣治東一/名景徳觀宋建)東華觀(在巴/縣治)¶
<pb:KR2k0008_WYG_069-32b>¶
　(南元至元間建俱/本朝永樂間重脩)永福觀(在江津縣治東元建/本朝宣徳間重脩)𤣥妙¶
　觀(在大足縣治東元至順/初建本朝洪武間重脩)崇真觀(在長夀縣治東元/建本朝永樂間重)¶
　(脩/)紫㣲觀(在永川縣治南/本朝洪武間建)三靈宫(在府治東元㤗定/間建本朝永樂間)¶
　(重/脩)¶
祠廟禹廟(在忠州治南過江二里許祀夏禹王唐杜甫/詩禹廟空山裏秋風落日斜荒庭垂橘柚古)¶
　(屋畫龍蛇雲氣嘘清壁江聲走/白沙早知乘四載䟽鑿控三巴)巴王廟(在忠州有/二闕對立)甘¶
　寜廟(在巴縣寜三國吴將宋馮時行詩豪傑自不羣/俗眼盖盲瞽劉表既不識那復論黄祖翻然脱)¶
　(霸㘅渡江得英主唾手/立功勲雄名詫千古)壁山廟(在重壁山唐趙延之/討平資瀘夷以功授)¶
<pb:KR2k0008_WYG_069-33a>¶
　(合州刺史卒于此山後/人立廟宋封威烈侯)馬援祠(在彭水縣西壺頭山/之麓漢伏波將軍破)¶
　(武陵蠻時偃兵于/此故人為立祠)闗羽祠(在永川縣學前洪武間建/墊江縣亦有廟羽蜀漢名)¶
　(將/)張飛祠(在長夀縣治西又涪州亦有廟宋大觀間/於廟前得三印及佩鈎刁斗上鐫飛名張)¶
　(士瓌詩天下英雄只豫州阿瞞不共戴天讎山河割/據三分國宇宙威名丈八矛江上祠堂嚴劔佩人間)¶
　(刁斗見銀鈎空餘諸葛秦/川表左袒何人復為劉)嚴顔祠(在忠州治北顔漢/末巴郡太守宋蘇)¶
　(軾詩先主反劉璋兵意頗不義孔明古豪傑何以為/此事劉璋固庸主誰為死不二嚴子何獨賢談笑傲)¶
　(碪几國亡君已執嗟子死何為/何人刻山石使我空淚涕)張柬之祠(在合州治/西柬之唐)¶
　(刺/史)陸贄祠(在忠州治南一名懐忠/堂贄唐相元李起巖記)李徳輝祠(在合州/治西徳)¶
<pb:KR2k0008_WYG_069-33b>¶
　(輝仕元為總管有/惠愛故民為立祠)¶
陵墓巴子塜(在府城西北五里前後有石獸石龜各/二麒麟石虎各一即古巴國君塜也)嚴¶
　顔塜(在忠州西/南二十里)長孫無忌墓(在彭水縣信陵鄉西岸/無忌唐顯慶間貶黔州)¶
　陸贄墓(在忠州屛風山玉虛觀南宋林逢子詩仁義/百篇唐孟子排姦勁節凜秋霜人生一死固)¶
　(不免死落忠/州骨也香)田祐恭墓(在彭水縣祐恭/仕宋知恩州)杜莘老墓(在/江)¶
　(津縣莘老宋殿中侍御史丞相虞允/文過其墓操筆立題曰剛直御史)蹇義墓(在府城/北五十)¶
　(里本朝宣徳十/年奉&KR0897;塟此)¶
古蹟巴子城(在合州南五里又忠州東一百里江北岸/亦有巴子城亦名臨江故城葢漢縣也)¶
<pb:KR2k0008_WYG_069-34a>¶
　什邡侯城(在合州治東北/漢封雍齒於此)古灘城(在府城東八十里/岷江岸相傳巴子)¶
　(於此置/津立城)覇州城(在府城東南二百六十五里唐貞觀/中置南平州後改霸州後又廢入南)¶
　(平/縣)七門郡(在平津縣西魏/置此郡隋廢)萬夀縣城(在巴縣西唐初/分江津置此縣)¶
　(初名萬春/後改今名)江州縣城(在府城西秦張儀所/築漢為縣巴郡治焉)枳縣城(在/府)¶
　(城北一百一十五里史記楚得枳而國亡即/此晉桓温伐蜀移枳縣於隣溪此城遂廢)東陽城¶
　(在府城西一百里/齊割巴陽置此郡)三溪縣城(在南川縣唐貞觀中/置屬南州城甚髙險)廢¶
　漢初縣(在合州西北一百九十里梁置新興郡西/魏名縣曰漢初隋屬涪州唐宋屬合州)廢¶
　赤水縣(在合州西北一百三十里隋/置屬涪州唐宋皆屬合州)廢丹山縣(在南/川縣)¶
<pb:KR2k0008_WYG_069-34b>¶
　(東南三十/里唐置)廢南平縣(在府城東南二百三十里唐分/巴郡置此縣及置州後州廢以)¶
　(縣屬/渝州)廢隆化縣(在南川縣唐置後改賔/化屬涪州宋屬南平軍)廢巴川縣(在/合)¶
　(州南七十五里唐/置屬合州宋因之)廢樂温縣(在涪州西北一百一十/里唐初置屬南潾州後)¶
　(屬涪/州)廢龍渠縣(在忠州東南一百八/十里宋置屬忠州)廢南平軍(在綦/江縣)¶
　(南九十里宋/置治南川縣)屈原塔(在忠州東一十里屈原楚三閭/大夫宋蘇軾詩屈原古壯士就)¶
　(死意甚烈世俗安得知眷眷不忍决南賔舊/屬楚山上有遺塔應是奉佛人恐子就淪滅)東坡(在/忠)¶
　(州治白居易詩何處慇懃重回首東坡桃李種新成/又有西坡亦居易故跡東坡有移政種花二亭西坡)¶
　(有極/目亭)荔支園(在江津縣㕔西北相傳唐時所/植每熟士大夫㑹聚於園食之)塞樂園¶
<pb:KR2k0008_WYG_069-35a>¶
　(在南川縣西郭宋太守封固以邉境寜靜營治/為遊宴之地内有風月賞心二亭及渌漪軒)狼峱¶
　鄉(在重慶山谷中俗構屋髙樹謂之閣欄不解絲竹/唯坎銅鼓視木葉以别四時父子同諱夫妻共名)¶
　(祭鬼/祈福)范鎮村(在江津縣西樓臺山之麓宋范/鎭常寓此後人慕之因以名村)赤甲戌¶
　(在涪州寰宇記漢/末為赤甲兵所聚)金注子(在江津縣北五里昔有僧/憩於此有鳥㗸僧衣袖牽)¶
　(而上見注子𨼆石縫中手不能及/折石畔苦檀枝桃出之遺跡尚存)金釵影(在江津縣/西一百五)¶
　(十里周溪上石磧中有淺水一灣/周迴五六尺𨼆𨼆見雙金釵影)海棠香國(在大足/縣海棠)¶
　(無香此地産者獨有香舊郡/治前有香霏亭花亭俱廢)江心石魚(在涪州鑑湖/上流江心有)¶
　(石刻雙魚皆三十六鱗一㗸萱草一㗸/蓮花有石秤石斗在傍魚現則年豐)石鏡(在合州/涪江有)¶
<pb:KR2k0008_WYG_069-35b>¶
　(石立水心正圓如月水落/時出髙可三丈俗謂石鏡)¶
名宦漢王堂(永初中巴郡太守搜才禮/士有善政吏民生為立祠)張汭(巴郡太守/有徳政及)¶
　(民吏民為之/立頌徳碑)嚴顔(劉璋使守巴郡為張飛所擒顔曰/有斷頭將軍無降將軍飛怒命斬)¶
　(之顔色不變曰斫頭便斫/頭何怒耶飛壯而釋之)三國龐肱(蜀漢涪陵太守/有徳政肱統之)¶
　(子/也)李嚴(蜀漢時以禆將銃巴郡脩郡城又鑿/南山欲㑹汶涪二水使城在孤洲上)晉王濬¶
　(巴郡太守巴人生子多不舉濬嚴其科條寛其徭役/所活數千人及後伐呉所活者皆堪為兵父母戒之)¶
　(曰王府君活/汝汝必死之)唐張柬之(合州刺史故事嵗以兵五百/戍姚州地險瘴到屯輙死柬)¶
　(之論/其弊)田洄(渝州刺史能盡平劇賊誠信/亷潔罷任之日其家甚貧)趙延之(大厯/中巴)¶
<pb:KR2k0008_WYG_069-36a>¶
　(川令時資瀘夷賊寇掠縣境延之領兵襲破之/以功陞合州刺史兼渝合資瀘經畧巡撫使)劉晏¶
　(坐與元載有仇貶忠州刺史雖以罪斥/然在唐為計相人不加賦而國用以饒)陸贄(忠州别/駕以論)¶
　(裴延齡奸佞貶此在州十年避謗不/著書集古今名方五十卷號集驗方)白君易(忠州刺/史政治)¶
　(之美吟詠之富/忠人傳誦至今)李吉甫(忠州刺史初為陸贄所擬出/補明州刺史及為忠州贄貶)¶
　(州别駕吉甫置怨/結懽人重其量)南承嗣(涪州守捕蜀道窮寇晝不/釋刄夜不釋甲甚有忠烈)¶
　(譽桞子厚/為序送之)趙國珎(黔南節度使有/徳政人為立碑)馬植(自南安都䕶/徙黔州觀察)¶
　(使入川時舟泊峽中夜見白衣隄上吟曰截竹為筒/作笛吹鳯凰池上鳯凰飛勞君更向黔南去即是鈞)¶
　(陶萬彚時/不乆拜相)栁玭(渝州刺史嘗有訓戒/子弟之書可為世範)李萆(忠州臨江/令有中官)¶
<pb:KR2k0008_WYG_069-36b>¶
　(被㫖奉御容還闕乃挈西州一妓而下所在肆横毆/吏取庸箄徑入其舟取娼縳岸上草奏自劾其人怖)¶
　(慄遜謝士/夫壯之)張濬(光啓中涪陵刺史郡故少井泉濬窮/山泉之源以竹𨗳其流民賴其利作)¶
　(引水/碑)宋張君平(黔州指揮使獠兵入/寇君平引兵擊破之)胡旦(太宗時守/忠州以論)¶
　(事切直而出/後召入史館)李惟清(涪陵尉蜀民尚淫祠病不療治/聼於巫覡惟清擒大巫箠之民)¶
　(以為及禍他日又加箠焉民知/不神然後教以醫藥稍變風俗)周敦頥(嘉祐中僉書/合州判官事)¶
　(未經手吏不敢决/雖下之民不肯從)趙尚寛(皇祐初知忠州俗畜蠱殺/人尚寛掲方書市中教人)¶
　(服藥募索為蠱者窮/治寘於獄大化其俗)單煦(知昌州時詔城蜀治煦以/蜀地負山帶江一旦毁籬)¶
　(垣而興版築其費巨萬非民力所/堪請但築子城轉運使如其議)沈省言(巴川令慶/厯間有奬)¶
<pb:KR2k0008_WYG_069-37a>¶
　(諭詔碑/刻尚存)劉舜卿(昌州駐泊都監諭降瀘水/蠻八百人誅其桀驁者)吕陶(嘉祐/中銅)¶
　(梁令民龐氏姊妹三人冐𨼆幼弟田弟壯愬官不得/直貧至庸奴於人及是又愬陶一問三人服罪弟泣)¶
　(拜願以田半作佛事以報陶曉之曰三姊皆汝/同氣與其捐半供佛曷若遺姊弟又拜聼命)姚渙¶
　(知涪州賔化夷多犯境渙施恩信撫/納酋豪爭羅拜廷下訖渙去無警)景希孟(知巴川/縣二年)¶
　(滿秩常有詩二載巴川縣誰知是/與非還郷何所有載得一清歸)張啇英(熈寜中知/南川縣章)¶
　(惇經制夔洛狎侮州縣商英隨機折/之落落出其上惇大喜延為上客)屈堅(忠州防禦/使建炎初)¶
　(金人圍陜府堅引兵救之圍解金人執堅堅曰吾/來為解圍也城茍全吾死何憾叱金人使速殺之)石¶
　恕(靖康之難金人踐&KR1011;中原恕時總潼闗夔路兵馬/欇南平軍事聞二帝北狩率勤王兵徑抵南京髙)¶
<pb:KR2k0008_WYG_069-37b>¶
　(宗以軍事付之恕凡/三守兹土甚得民情)胡交脩(知合州却私請/免上供以萬計)孫安國¶
　(通判南平軍喜功者誘溱潘二州納/貢興版築安國極言無益乞省罷之)李承約(黔南節/度使以)¶
　(恩信撫諸夷落勸民農桑興起學校居數/年當代黔南人詣京師乞留詔許留一年)茹孝標(知/南)¶
　(州時夷獠數為患孝標請置郡縣以統制之轉運使/沮其議朝廷繼得其詳卒建軍壘自是逺人安之)安丙¶
　(淳熈間調大足主簿秩滿詣闕/陳蜀利病十五事言皆凱切)陳仲酋(紹定間知昌/州政事一以)¶
　(愛民為務嘗立義倉/以備凶嵗民懐之)余玠(四川安撫制置使兼知重/慶府大更敝政遴選守宰)¶
　(任都統張實治軍旅安撫王惟忠治財賦監簿朱文/炳接賔客皆有常度又興學養士輕徭薄征蜀既富)¶
　(饒乃罷京湖之餉邉闗無警自/寳慶以來蜀閫未有能及之者)趙汝廪(知涪州勸農/興學民為立)¶
<pb:KR2k0008_WYG_069-38a>¶
　(生祠于學宫以配/程黄尹譙四賢)曹叔逺(通判涪州有善政後徙守/遂寜時營卒相率稱亂勢)¶
　(張甚叔逺入境輙戢其徒無/肆暴曰此江南好官員也)曹豳(重慶府司法叅軍/郡守度正欲薦之)¶
　(豳辭曰章司祿母老/請先之正敬嘆焉)張珏(以都統制守合州珏出竒/設伏筭無遺䇿其治合士)¶
　(卒必練器械必精賞罰明信人人用命元兵攻之不/克遂引去然自開慶受兵民凋弊甚珏外以兵䕶耕)¶
　(内教民墾田積粟公私兼/足徳祐初命知重慶府)王仙(以蜀都統守涪州元/兵攻圍無虛日勢孤)¶
　(援絶宋亡之二年城始破仙自刎斷/其吭不殊以兩手自摘其首墜死)曹琦(知南平軍/元兵來攻)¶
　(被執脱身南歸制置辟主管機宜文字/聞都統趙安以城降就守禦地自經死)馬堃(以六郡/鎭撫使)¶
　(守咸淳府元兵攻城楊文安與堃同里開諭之使/降不從既而城䧟堃悉力巷戰力屈就擒死之)本¶
<pb:KR2k0008_WYG_069-38b>¶
　朝潘賢(洪武初知重慶府在任公勤/亷謹吏民畏服豪橫屏迹)任毅(洪武間知/重慶府有)¶
　(幹濟才事雖繁劇舉/無遺滯以亷能著聞)邢冕(永樂初任巴縣知縣後陞/重慶府知府禁約横科袪)¶
　(除宿弊政/績甚多)張瑛(永樂中榮昌知縣居官六載門無私/謁飲食惟蔬菜而已至今民思慕之)¶
　沈定(永樂中知涪州亷能有為興學校課農/桑孜孜不怠吏胥畏威而民樂其業)胡靖(永/樂)¶
　(中知重慶府亷明耿介有守有為吏畏/其威民懐其徳卒之日無不流涕者)饒伯純(永樂/中任)¶
　(巴縣丞亷幹勤愼民懐其徳邑民謡曰井井鄉郷絶/呌嚻桑麻盈野黍盈郊如何百姓相安好縣有清官)¶
　(説姓/饒)蔣誠(宣徳中知巴縣亷愼公勤興學勸士邑民/謡曰卓魯芳聲自古聞千年之後有斯人)¶
　(董狐再著循良傳定有吾巴蔣牧民後/擢御史陞廣西按察副使民至今懐徳)王溵(景泰中/以國子)¶
<pb:KR2k0008_WYG_069-39a>¶
　(生授巴縣知縣為政慈祥節儉以愛民為主越/三年卒于官邑人為賻以歸其柩復立祠祀之)陳秉¶
　彛(成化中知忠州勵操愛民興學勸士凡政有禆於/百姓者即以身當之利害非所計也蒞任以來吏)¶
　(畏其威民/懐其徳)張黻(成化中知涪州清/介公明愛民如子)¶
流寓長孫無忌(洛陽人累官太子太傅同中書門下三/品唐髙宗時諌立武后後許敬宗誣奏)¶
　(無忌反削官/爵謫黔州卒)蕭遘(蘭陵人仕唐自右史竄黔州南逰/三峽夢神人曰險不足懼公詰之)¶
　(曰我紫極宫黄魔神也將/佑助明公出境後遘拜相)劉彛(福州人仕宋累官直/史館知桂州禁與交)¶
　(人互市交阯䧟欽連等州坐貶官/安置隨州又除名為民編𨽻涪州)程頥(河南人宋哲/宗時擢崇政)¶
　(殿説書紹聖間削籍竄涪州頥至涪寓居北/巖註易所漸皆為名士涪人祠頥於北巖)黄庭堅¶
<pb:KR2k0008_WYG_069-39b>¶
　(洪州人以脩實録謫涪州别駕黔州安置自號涪翁/與秦太虛書曰某屏棄不毛之郷以禦魑魅耳目昏)¶
　(塞舊學廢忘是/黔中一老農耳)王充(果州人遊黔南太守髙請以訓/黔之學者時黄庭堅被謫於州)¶
　(相愛二嵗書以頌王之徳曰南充王子美其質/粹温乆與之逰見其循理而不競誠心而不疑)尹焞¶
　(洛人少師事程頥宋靖康初以薦召至京師不欲留/賜號和靖處士次年金人䧟洛焞闔門被害焞死復)¶
　(甦後劉豫以禮聘焞不從乃自商州奔閬紹興四年/止於涪涪頥讀易地闢三畏齋以居後以范冲舉召)¶
　(充崇政説書以疾辭冲奏命漕臣/至涪親遣始就道祭頥而後行)¶
人物周巴蔓子(巴國人仕為將軍周末國亂蔓子請師/于楚許以三城楚已救巴遣使請城蔓)¶
　(子曰藉楚之靈克濟禍難誠許楚王城可持吾頭徃/謝城不可得也乃自刎使者以蔓子首報楚王王曰)¶
<pb:KR2k0008_WYG_069-40a>¶
　(使吾得臣如蔓子者用城何為乃以上卿之禮/𦵏其首巴亦舉其屍以上卿之禮𦵏於施州)漢譙¶
　君黄(合州人仕為諫議大夫後避王莽/又不仕公孫述國人作詩美之)尹珍(南川人/桓帝時)¶
　(從汝南許慎學受五經還牂牁/以教授其郷於是南域始知學)嚴舉(巴郡人延熹中/為父行喪踰禮)¶
　(過恩旌表門閭舊有/嚴孝子碑在郡儀門)謁渙(江州縣人仕為汝南太守/有公直之稱其同邑又有)¶
　(司𨽻校尉程焉度遼將/軍譙章皆有名於時)然温(江州人仕為度遼將軍/守桂陽長於治民能得)¶
　(其/心)杜孝(巴郡人善事母以孝稱母喜食魚膾杜役於/成都買魚盛以竹筒以草塞之投於中流祝)¶
　(曰願母得此食婦汲於江忽見竹筒橫來觸岸異而/取之見二魚曰吾夫所寄熟以進姑聞者嘆其孝感)¶
　三國甘寜(巴郡臨江人仕呉嘗獻計謂先敗黄祖鼓/行而㨿楚關可漸窺巴蜀孫權深納其説)¶
<pb:KR2k0008_WYG_069-40b>¶
　(以戰勝/為名將)晉李驤(涪人與城都杜軫俱為尚書郎與軫/齊名每有論議朝廷莫能踰之時號)¶
　(蜀有/二郎)文立(巴郡人少在蜀時游太學師事譙周門人/以立為顔囘治毛詩三禮兼通羣書仕晉)¶
　(至尚書郎時西域獻馬武帝問立/馬何如對曰乞問大僕帝善之)母雅(巴郡江州人/學宗四科貢)¶
　(於朝除涪陵漢平令忠義著於奉上𢎞毅彰於接下/西南夷跋扈以為夜郎太守殊俗感其惠化致仕而)¶
　(歸卒年/八十二)唐李文素(漢初人光啓間喪母廬墓墓生芝/虎鹿馴其傍刺史戴竒以聞賜粟)¶
　(三百/石)張武(石照人仕王建為破浪都頭大破/髙季昌於夔州為武鎭軍節度使)宋張弦¶
　(江津人舉進士召對直言累仕至/湖廣總領精神滿腹長於鞭筭)譙定(涪陵人少喜/學佛析其理)¶
　(歸於儒後至汴學易於程頥遂得聞精義造詣愈至/後頥貶涪定又從之游靖康初召為崇政殿説書以)¶
<pb:KR2k0008_WYG_069-41a>¶
　(論弗合辭不就髙宗即位定猶在汴詔津遣詣行在/將用之㑹金兵至定復歸蜀隱青城山蜀人敬之稱)¶
　(曰譙夫/子云)郝仲連(昌元人建炎初金人犯河中時仲連/為貴州防禦使節制河東軍馬屯河)¶
　(中就權府事金將羅索以重兵壓城仲連率衆力戰/外援不至度不能守先自殺其家人城䧟不屈及其)¶
　(子皆遇害後贈/明州觀察使)馮時行(巴縣人紹興初召對以斥和/議除知萬州秦檜風使者捃)¶
　(拾其罪坐廢所/著有縉雲集)趙性(合州赤水人紹興中入對集英/其䇿有曰以括囊為深計臣知)¶
　(其人矣主和議者當之以首鼠為圓機臣知其人矣/杜言路者當之考官大驚以為劉蕡無以過秦檜欲)¶
　(捃拾之㑹/檜卒而止)楊載(涪陵人以功名自負金人立劉豫載/白張浚願得白刄横行敵中當手刄)¶
　(劉豫并金兵以報丞相浚壯其言遂遣之載偕十士/至金偽降金任之官行反間豫果廢及欲行謀而十)¶
<pb:KR2k0008_WYG_069-41b>¶
　(士已亡其八遂决歸計浚以其/名聞時賜從事知逹州永睦縣)羅志冲(合州人潜心/六經最精於)¶
　(易作解發明/程氏為多)度正(合州人紹興初進士早從朱文公/誨以正心誠意之學歴官國子監)¶
　(丞上疏極言李全必反且獻斃全之䇿有三/累遷禮部侍郎致仕所著有性善堂文集)李興宗¶
　(臨江人舉進士早有雋聲仕至國子博/士以清節著號謙齋所著有論孟俗解)吴甲(臨江人/少苦學)¶
　(有文名仕為秘/書監兼侍讀)石公恕(江津人以武功大夫知威州/有能名嘗作文刻碑戒子孫)¶
　(不得分異有御製/八行碑刻于學)趙卯發(昌州人以上舍登第為遂/寜州司户咸淳中權通判)¶
　(池州元兵渡江池守王起宗遁卯發攝州事為守禦/備明年大兵至卯發知不可守乃置酒與親友飲訣)¶
　(謂其妻雍氏使先出走雍曰君為忠臣我獨不能為/忠臣婦乎及兵薄池卯發與雍同縊從容堂而死事)¶
<pb:KR2k0008_WYG_069-42a>¶
　(聞贈官謚文節/雍贈順義大夫)趙立(重慶人第進士以上書迕賈似/道被謫徳祐初起為大杜令湖)¶
　(北提刑使蜀趣諸將入衛至重慶則昝萬夀已降元/張與方城守為後圖立無以復命還至涪沈水死)¶
　本朝陳志(巴縣人為燕山䕶衛指揮僉事資性謹實有/謀勇洪武末從靖難戮力戰陳始終不懈永)¶
　(樂初封/遂安伯)蹇義(巴縣人洪武乙丑進士授中書舍人尋/擢吏部右侍郎永樂初轉左侍郎進陞)¶
　(尚書兼詹事府詹事洪熈改元陞少保兼吏部尚書/宣徳中累進少師特賜第一區卒贈太師謚忠定官)¶
　(其長子為尚寳司丞義深沈簡/靜貴而能謙有獻納匡翼之功)郭璲(巴縣人洪武中/由太學生歴仕)¶
　(仕途有能聲累遷湖/廣布政司左叅政)石温(江津人洪武中領郷薦擢/陜西鳯翔府同知才能著)¶
　(稱尋陞交阯/布政司叅議)王鐸(江津人洪武中由舉人授遂寜教/諭學識過人累官至浙江布政司)¶
<pb:KR2k0008_WYG_069-42b>¶
　(叅/議)王鐸(榮昌人洪武中由太學生擢蘇州府嘉定/縣丞政績著聞累官交阯布政司右叅政)莫¶
　仲昭(銅梁人洪武中以國子生入仕才能/超異累陞浙江布政司所至有惠政)李琳(定逺/人洪)¶
　(武末由郷舉擢監察御史持/憲得體陞福建按察司副使)謝庸(忠州人永樂初由/郷舉擢監察御史)¶
　(巡歴有能聲陞山/東按察司副使)蹇賢(巴縣人永樂中由郷舉擢監/察御史持憲公平累官湖廣)¶
　(右布政使/有氷檗聲)蔣勉(涪州人永樂中進士擢刑部主事練/逹刑名歴陞本部右侍郎能聲著聞)¶
　江淵(江津人宣徳庚戌進士累官/尚書太子少師有名于時)張清(巴縣人宣徳/中進士歴官)¶
　(中外有/聲稱)鄒智(合州人生而頴敏過人十二嵗能文章/領成化丙申郷薦第一登進士授庶吉)¶
　(士以直言謫死慷慨/忠愛為理學名臣)牟俸(由進士入仕歴官累陞副/都御史端嚴冇守奮發敢)¶
<pb:KR2k0008_WYG_069-43a>¶
　(為竟以是賈禍卒于戍/所家無寸貲識者惜之)喻茂堅(榮昌人正徳辛未進/士授銅陵知縣擢御)¶
　(史巡歴有聲出守眞定河間政成陞貴州叅政福建/按察使浙陜左右布政使陟右副都御史入為刑部)¶
　(侍郎進尚書致仕歴官四十年清苦一節時論歸之/贈太子少保諭𦵏祭子祐溧陽丞祐黎平知府孫應)¶
　(龍寳慶經歴應豸尋旬通判應台/貴陽知府曽孫思恪户部員外郎)¶
仙釋王方平(前漢時棄官隠遁在太尉陳躭家尸解魏/青龍初於平都山昇天杜成先生為作神)¶
　(仙/傳)隂長生(後漢延光初從馬明生求仙法乃得長生/於青城山中取太清神丹經授之遂别去)¶
　(後於平都/山昇天)尒朱洞(其先出於元魏尒朱族遇異人得/道唐僖懿間落拓成都市中於江)¶
　(濵取白石投水衆莫測後自果至合賣丹於市價十/二萬刺史召問其直更増十倍以其反覆盛以篾籠)¶
<pb:KR2k0008_WYG_069-43b>¶
　(棄諸江至涪州漁人姓白石得之授/以丹二人俱仙去張商英為作傳)蘭冲虛(涪州人/居於精)¶
　(思觀唐神龍乙巳/秋一夕乘雲而昇)王㡌仙(出入闤闠為人脩弊冠號/王㡌子暮則卧於涪州天)¶
　(慶觀一夕尸解而去道士為/𦵏之月餘自果山貽書致謝)韋昉(蜀人夜泊涪陵江/忽遇龍女遣騎迎)¶
　(入宫後昉登第十年知簡州龍女/復遺書相迎勅命昉充北海水仙)顯嵩(銅梁人姓李/住巴川之宣)¶
　(宻院餘三十年足跡不出郷里宋紹興中集衆告以/將逝作頌曰八十年中常浩浩宏開肆貨摩尼寳也)¶
　(無一個共啇量不是山/僧収鋪早端坐而寂)浄業(石照人姓文少業屠有/羊既乳將殺之二羔㗸)¶
　(刀伏門後業感嘆棄家為僧忽大悟作頌曰昨日/羅刹心今朝菩薩面羅刹與菩薩不如一條線)宗¶
　璉(石照人姓董嗣潭州大溈山善果有僧過其家指/燈示之曰燈照汝汝照燈耶荅曰燈亦不照我我)¶
<pb:KR2k0008_WYG_069-44a>¶
　(亦不照燈扁其室曰窮谷劉錡鎭荆南問窮谷何/義璉曰心盡曰窮性凝曰谷隨嚮應聲不疾而速)¶
　¶
　¶
　¶
　¶
　¶
　¶
　¶
<pb:KR2k0008_WYG_069-44b>¶
　¶
　¶
　¶
　¶
　¶
　¶
　¶
　明一統志巻六十九¶
