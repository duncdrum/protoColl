# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.042055
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷五十五
<pb:KR2k0008_WYG_055-1a>¶
欽定四庫全書¶
　明一統志卷五十五¶
　　　　　　　　　　　　明　李賢等　撰¶
　臨江府(東至南昌府豐城縣界八十里西至袁州府分/宜縣界七十里南至吉安府吉水縣界一百六)¶
　　　(十里北至瑞州府髙安縣界三十里自府治至南/京一千七百九十里至京師五千二百三十五里)¶
　　　(糧二十三/萬石零)¶
建置沿革禹貢揚州之域天文斗分野春秋時属吳後¶
　属越戰國属楚秦爲九江郡地漢初属淮南郡後属¶
<pb:KR2k0008_WYG_055-1b>¶
　豫章郡三國吳爲豫章安成巴丘三郡地隋属洪吉¶
　袁三州唐因之宋淳化間以清江縣置臨江軍𨽻江¶
　南西路元改置臨江路本朝改臨江府領縣三¶
　清江縣(附郭本漢建城縣地属豫章郡隋初属洪州/唐改建城曰髙安縣而以境内蕭灘爲鎮南)¶
　(唐陞鎮爲清江縣初属洪州後属筠州宋爲臨/江軍治所元仍舊本朝因之編户二百七十里)新淦¶
　縣(在府南七十里本秦舊縣因淦水爲名属九江郡/漢属豫章郡爲南部都尉治所吳分置巴丘縣属)¶
　(廬陵郡隋省巴丘入新淦属吉州唐爲䖍吉五州廵/撫使治所五代時楊吳爲都制置使治所宋初属吉)¶
　(州淳化中改属臨江軍元陞縣爲州/本朝復爲縣編户一百二十七里)新喻縣(在府西/一百二)¶
<pb:KR2k0008_WYG_055-2a>¶
　(十里本漢豫章郡宜春縣地吳析置新喻縣属安成/郡本因渝水爲名後聲變爲新喻隋初省入吳平縣)¶
　(尋復置属袁州唐初析置州尋廢元復/陞為州本朝仍為縣編户二百七十里)峽江縣(在府/南百)¶
　(二十里編户/百七十六里)¶
郡名臨江(宋/名)¶
形勝當四㑹之衝(南唐吳鸞建清江縣議當/南粤䖍吉舟車四㑹之衝)閤皂玉笥¶
　爲鎮山(圖/經)北有䝉山南臨渝水(新喻/志)碧嶂清江(宋羅/知古)¶
　(詩層層碧嶂來無盡/衮衮清江逺莫追)¶
風俗君子善居室小人勤耕稼(隋/志)君子尚禮而崇德小¶
<pb:KR2k0008_WYG_055-2b>¶
　人勤力而知分(臨江/志)¶
山川章山(在府治西偏舊名富壽岡宋宣和中太守汪/師心修郡圃得碑于池中始知此山舊名富)¶
　(壽/岡)瑞筠山(在府治南本唐歐陽處士/宅有瑞竹色如銀故名)龍岡山(在府西/南一十)¶
　(里有赤土如環者二相去數丈舊/傳爲龍眼掘出輙雨雨過則如初)雲谷山(在府東北/二十五里)¶
　(有寺曰/龍居)棲梧山(在府西南三十五里上有觀曰玉虗/又有靈茅丹井蜻蚨塘蟾蜍谷黄岡)¶
　(葛峰筯竹巖真君/泉聖水亭諸遺跡)紫淦山(在府東四十里山色/紫翠淦水經其下)夏山¶
　(在府東六十里中有寺門/枕石潭俗傳有龍居之)閤皂山(在府東六十里山/形如閤色如皂故)¶
　(名相傳爲神仙之館道書以爲第三十三福地漢張/道陵晋丁令威葛孝先皆嘗修煉於此山有凌雲峰)¶
<pb:KR2k0008_WYG_055-3a>¶
　(漱玉泉投龍潭九龍塘磨劔池㑹仙橋着衣臺煉丹/壇仙人石諸勝跡宋陶弼詩萬仭天然閤皂形隂陽)¶
　(不似衆山青一區海上神仙宅數曲人間水墨屛華/表鶴歸春谷響玉京龍起夜潭腥可憐張葛無人繼)¶
　(三級髙壇/拂杳冥)銀嶂山(在府東北七十里峙立如屏嶂且/多白石色如銀或云舊産銀官取)¶
　(之今/無)刻木山(在新淦縣南一十里/下有孝子刻木廟)大羅山(在新淦縣/南三十里)¶
　(山出雲輒雨下有甘泉/嵗旱鄉民汲泉以禱)湓山(在新淦縣東六十里山/有十二峰絶頂有玉郭)¶
　(二真壇水早/疾疫輒禱焉)安山(在新淦縣南六十里/上有陳岳陽王祠墓)小廬山(在新/淦縣)¶
　(東北六十里周㢠廻一百里上有石/池𢎞澄如鏡又有石泉分四飛瀑)尚樂山(在新淦縣/北六十里)¶
　(上有宋/武帝祠)玉笥山(在新淦縣南六十里舊名羣玉峰道/書為第十七洞天第八福地相傳漢)¶
<pb:KR2k0008_WYG_055-3b>¶
　(武帝時有玉笥䧏壇上因名漢梅福晋郭桂倫彭真/一袁景立梁杜曇蕭子雲皆嘗學道於此上有峰三)¶
　(十三洞六壇二十五亭臺各十/一其餘泉池澗谷勝跡尤多)伏泉山(在新淦縣東/七十里山有)¶
　(飛泉皎若/垂練故名)寳林山(在新淦縣南八十里上有寺曰天/長其在縣境者又有風岡石屋盧)¶
　(峯黄金黄蘖鳯凰鷓/鴣順龍大恩等山)虎瞰山(在新喻縣治南屹臨渝/水勢如虎踞唐武德中)¶
　(移州治此山巔有臨梁/館後廢徙學宫其上)盤龍山(在新喻縣北一十里/上有古刹曰瑞相)¶
　銅山(在新喻縣西二十里有銅鑛/唐大厯後置官場宋初罷)鍾山(在新喻縣西/四十里裴子)¶
　(野宋畧云永嘉初因洪水有一大鍾從山中流/出驗之乃秦樂器故名唐盧肇嘗讀書于此)鼎山¶
　(在新喻縣南五十里頂有泉山腰瀑/布如練宋尚書謝諤嘗讀書于此)蒙山(在新喻縣/北七十里)¶
<pb:KR2k0008_WYG_055-4a>¶
　(巉巖竒秀髙挿雲漢山有雲隱寺曹玉洞道/鳴禪師塔本朝梁寅嘗居於此作䝉山賦)席㡌峰¶
　(在新淦縣/北五里)仙女峰(在新淦縣東南七十里下有神廟/唐乾符間邑人李姓者興義兵以)¶
　(禦黄巢之亂賊占云新淦有神人生紫氣遂不敢/犯境後李之女得道昇仙於此鄉人立廟祀之)吟¶
　峰(在新喻縣北四十里宋初吳鸞者歸/休與其弟鳯作亭吟嘯于其上故名)吳山嶺(在新/淦縣)¶
　(南八十里晋吉州刺史/吳世雲嘗修煉於此)百丈嶺(在新喻縣東南七十/里上有葛仙翁丹幷)¶
　(及雷祠元范/梈嘗居於此)寳珠嶺(在新喻縣北八十/里與䝉山相連)茱萸岡(在新/淦縣)¶
　(北五里上/産茱萸)仰天岡(在新喻縣西北一十五里髙聳數/千仭上有古佛刹境界清絶一縣)¶
　(之景暸/然在望)清江(在府南五里本贑江經吉安府至/此爲清江又東北流入南昌府界)象江¶
<pb:KR2k0008_WYG_055-4b>¶
　(在新淦縣南五十里源出新喻/縣界東流三十里入于清江)袁江(源出袁州府萍/鄉縣瀘溪至新)¶
　(喻爲渝水至府/南十里入清江)太平江(在府西三十里自蒙山之陽/至華陽江口流二十里入袁)¶
　(江/)桂湖(在新淦縣治南舊傳湖傍有/登科第者因名又名倉池)蕭水(在府西五/里源出棲)¶
　(梧山及烏塘合流而爲蕭水中有灘曰/蕭灘亦曰蕭州下流至南昌府境入江)淦水(在府南/三十里)¶
　(源發荗林郷流經紫淦/山至清江鎮入于清江)黄金水(在新淦縣西南一百/三十里自新喻縣界)¶
　(流至此逹于清江昔有人嘗窮/源得黄金歸而再往不見其處)泥江水(在新淦縣南/一十里一名)¶
　(泥溪源出撫州府樂安縣流/入縣境二百里逹于清江)頴江水(在新喻縣東北/八十里自蒙山)¶
　(之陽八十四源合流/而經此下入渝水)蛇溪(在府東源目臨江鎮之下/五里分江水爲溪五十里)¶
<pb:KR2k0008_WYG_055-5a>¶
　(至蛇溪復/與江流合)秀溪(在新淦縣東北二十里其流縈曲八/九而逹于江宋曽宏廸嘗請宸翰篆)¶
　(賜秀溪二字/刻置其傍)玉澗(在新淦縣南七十里源出玉笥山/廻互紓曲號三十六澗宋朱熹詩)¶
　(獨抱瑶琴過玉溪朗然清夜月明時/如今已是無心客却怕山前荷蕢知)蓮花潭(在新淦/縣南三)¶
　(十里潭畔有巨/石狀如蓮花)讀書潭(在新喻縣西南一十五里唐/盧肇讀書鍾山嘗扁舟往來)¶
　(其中/故名)丹池(在府西南紫霞宫/晋章昉煉丹之所)洗墨池(有二一在新淦/縣治東舊傳晋)¶
　(陶侃讀書於此一在新淦縣南玉笥山相傳/梁杜元老學道於此皆嘗鑿池洗硯故名)碧玉池¶
　(在玉笥/山上)鳯凰池(在新喻縣治南濶不盈/丈而清泠四時不竭)九星井(在新/喻縣)¶
　(治内相傳鑿井初成泉湧出有/浮漚若九星隱暎其中故名)劉仙井(在新淦縣南/一十里舊傳)¶
<pb:KR2k0008_WYG_055-5b>¶
　(仙人劉守真煉丹井其/泉清甘病者飲之可愈)虎跑井(在府治東唐魯季文/廬母墓每患汲江水)¶
　(逺忽有虎于廬側跑/地得泉人以為孝感)白乳泉(在玉笥山舊傳梅真人/脩煉于此其泉出石竇)¶
　(㓗白/如乳)醴泉(在新喻縣西三十里宋黄庭堅嘗過此飲/之而甘曰惜張又新陸鴻漸軰不及知也)¶
　(因題其傍/柱曰醴泉)萬石洲(在府南一十里大江環其前袁江/帶其後其地夷曠肥饒嵗收常倍)¶
　(因/名)太洋洲(在新淦縣北四十/里蕭公廟在焉)金鳯洲(在府學前江中/横亘一里許其)¶
　(形如鳯/故名)¶
土産銅(新喻/縣出)紵布　葛布　柑　銀杏(各縣/出)¶
學校臨江府學(在府治南宋建本朝永樂/二十一年重修金㓜孜記)清江縣學(在/縣)¶
<pb:KR2k0008_WYG_055-6a>¶
　(治東北宋淳祐間建本朝宣德/二年重修後燬正德中重建)新淦縣學(在縣治東/北宋乾道)¶
　(間建本朝景/㤗四年重修)新喻縣學(在縣東南虎瞰山上唐大厯/間建本朝正統十三年重修)¶
書院髙峰書院(在新淦縣治東/宋縣令黄榦建)清江書院(在清江縣治/東宋著作郎)¶
　(張洽/建)金鳯書院(在府治東南隔江金鳯洲上宋國子/司業黎立武建立武又有蒙立講書)¶
　(堂在新喻縣/北八十里)惜隂書院(在新淦縣治東陶侃讀書/臺下成化初建夏寅記)金¶
　川書院(在新淦縣正德七年李夣陽建/祀陳子寜扁曰浩然堂自爲記)¶
宫室近江樓(在府東南瀕江宋守魏廷玉建以朱文公/詩有征驂聊駐近江樓南市津頭問買舟)¶
　(之句故名内祀文/公及黄榦張洽)一覽樓(在府治圃中圃有清江臺/臺上有樓名曰一覽宋建)¶
<pb:KR2k0008_WYG_055-6b>¶
　集雅樓(在新喻縣治東宋王安石子雱嘗/館于是樓蔵書萬卷名曰集雅)横舟閣(在/府)¶
　(治其在倅㕔有槐風桂月二閣在/判官㕔有氷壺閣皆宋時所建)經史閣(在府學宋/建以蔵經)¶
　(史/)水閣(在新喻縣治西宋李諮建陳堯佐詩水閣春/來好泉聲坐臥間有田皆負郭無樹不連山)¶
　(浮世誰輕重清風自往還/何當免拘束短棹訪松關)文昌閣(在新喻縣東南一/名采芹閣黄伯樞)¶
　(詩數椽古屋對雲沙小語空梁燕作家/冠葢不來庭院悄東風随意長芹芽)讀書堂(有三/一在)¶
　(清江縣西一十五里晋豫章人吳猛能以白羽扇畫/江而渡嘗過此喜其山水之勝建堂讀書故今城西)¶
　(門曰望仙門一在府城内唐宜春人盧肇樂蕭灘山/水之勝故讀書于此一在閤皂山南唐宋齊丘讀書)¶
　(處又有蔵/書岩在焉)富壽堂(在府治宋建因/富壽岡爲名)静治堂(在府治宋/建又有坐)¶
<pb:KR2k0008_WYG_055-7a>¶
　(嘯堂司諌韓/璜爲之記)維崧堂(在府治宋天禧中王益爲軍判/官其子安石生于此後人因名)¶
　(其堂曰維崧/亦名文公堂)五賢堂(在府學講堂西五賢宋劉敞攽/孔文仲武仲平仲所謂二劉三)¶
　(孔/也)羙俗堂(在新喻縣/治宋建)戯魚堂(在新淦縣治東東山寺/前宋劉次莊謫居臨江)¶
　(卜築東山下鑿池其前因名堂曰戲魚自號戲魚翁/嘗自摹淳化帖十卷刻石置堂中時稱爲戲魚堂帖)¶
　緑隂亭(在新喻縣學俯瞰袁江唐盧肇詩亭邉古木/晝隂隂亭下寒潭百丈深黄菊舊連陶令宅)¶
　(青山遥負/子平心)霽月亭(在府治/宋時建)吸川亭(在府治宋時判官/㕔面對大江眼界)¶
　(甚/竒)魁星亭(在府學亭面江對閤/皂諸峰如玉立然)化梭亭(在府東北三/十里清江鎮)¶
　(晋陶侃漁于雷澤得織梭掛壁間一日電雷梭化為/龍去後人因作亭于陶母墓前本朝洪武初重脩張)¶
<pb:KR2k0008_WYG_055-7b>¶
　(九韶/記)兩耆亭(在新喻縣學西宋朱熹守長沙道/經於此與謝諤㑹時人作亭表之)景䟽¶
　亭(在新喻縣西一十里宋歐陽國華致/仕歸景慕二䟽而作學士徐君平記)秀江亭(在新/喻縣)¶
　(南濵江宋隱者吳叔元建黄庭堅嘗訪之因題詩云/因循不到此江頭匹馬黄埃三十秋舊社只今人共)¶
　(老清波常/與月分流)湧月亭(在新淦縣/宋時建)雙秀亭(在新淦縣黄金/鄉宋時有鄧氏)¶
　(二子長曰佑擢童科季曰吉登三禮/科築亭江上扁曰雙秀朱嚴爲記)讀書臺(有二一/在新淦)¶
　(縣治東相傳爲晋陶侃讀書處本朝正統中重修/一在新喻縣治西相傳爲唐状元盧肇讀書處)九¶
　仙臺(在玉笥山黄庭堅詩九真承詔上龍湖盡是驪/山所送徒惟冇鄧公留不去松根搘鼎煮菖蒲)¶
　黄蘗館(在新淦縣西唐權德輿有奉使宜春/夜渡新淦江陸路至黄蘗館遇雨詩)¶
<pb:KR2k0008_WYG_055-8a>¶
關梁問津橋(在府/學東)清風橋(在天寜/寺東)廣濟橋(在府治/公選坊)虎川¶
　橋(在府/治東)惠政橋(在新淦/縣治南)望仙橋(在新淦/縣治東)通濟橋(在新/喻縣)¶
　(東三/里)暇豫橋(在新喻縣東/二十五里)¶
寺觀天寜寺(在府治南唐韋宙征南蠻道由蕭灘夜見/江中有光命漁者入水得鐵佛像五凱還)¶
　(日奏立興化寺宋曰報㤙元/改今名本朝正統中重修)慧力寺(在府治南宋熈/寜間建本朝洪)¶
　(武間/重修)崇慶寺(在新喻縣西門外洪/武間建正統間重修)建興寺(在新淦縣/治東北洪)¶
　(武間/建)𤣥妙觀(在府治南晋建唐/名三清元改今名)祥符觀(在新淦縣治/西南舊名大)¶
　(虗唐改冲真宋改今名/内有晋許旌陽煉藥井)仙馭觀(在新喻縣治東宋宣/和間建本朝正統間)¶
<pb:KR2k0008_WYG_055-8b>¶
　(重/修)紫霞宫(在府南晋建爲紫霞堂元/改爲宫本朝正統間重修)¶
祠廟孝通廟(在新淦縣南八十里峽江鎮相傳秦時有/温媪經程溪得巨卵蔵于家生七龍放之)¶
　(江媪或至江口龍輒獻嘉魚若祭養焉媪死葬程溪/將圯一夕雷電遷之髙岡鄉人爲立祠唐賜廟額曰)¶
　(孝通元揭傒斯有記/舟人往來必致禱焉)周瑜廟(在峽江鎮故巴丘縣按/吳志周瑜嘗定豫章廬)¶
　(陵留鎮巴丘故/後人立廟祀之)昭明太子廟(在府治東昭明梁/武帝太子統也)褒忠¶
　廟(在府治北宋開慶初知軍陳元桂/死節詔爲立廟死所賜額褒忠)晏公廟(在府治/東北三)¶
　(十里清江鎮舊傳本鎮人名戌仔元初爲文錦局堂/長因病歸登舟即尸觧人以爲神立廟祀之有靈顯)¶
　(于江潮本朝/封平浪侯)蕭公廟(在新淦縣北四十里大洋洲宋/咸淳間邑人蕭伯軒死爲神民)¶
<pb:KR2k0008_WYG_055-9a>¶
　(爲立廟元時以其子祥叔合祀焉本朝初嘗遣官諭/祭永樂中其孫天任卒屢著靈異亦祀于此詔加封)¶
　(爲水府靈通廣/濟顯應英佑侯)先賢祠(在新喻縣學祀宋李諮劉敞/劉攽蕭固楊獬李大有蕭燧)¶
　(謝諤章頴嚴/時亨諸先賢)¶
陵墓孔母墓(在新淦縣南八十里相傳秦時有孔丘/明脩煉於玉笥山其母就養卒因葬焉)陶¶
　母墓(在新淦縣寰宇記侃母湛氏新淦人墓在縣東/百歩南唐徐鍇有碑今考臨川都昌俱有陶母)¶
　(墓未詳孰是然侃傳遺表有云臣/父母舊葬今在尋陽疑都昌近之)彭龜年墓(在府南/一十里)¶
　金㓜孜墓(在新淦縣/南八十里)習嘉言墓(在新喻縣二十八/都二墓俱奉勅葬)¶
古蹟都尉城(在府東三十里漢/豫章都尉治于此)新淦故城(在府東六十/里漢時縣治)¶
<pb:KR2k0008_WYG_055-9b>¶
　(此王莾改曰偶亭東漢/復舊隋移今治城遂廢)石陽城(在新淦縣東南五十/里東漢置縣属豫章)¶
　(郡晋属廬陵郡/隋省入新淦)巴丘城(在新淦縣南八十里峽江東/漢末置縣晋属廬陵郡隋省)¶
　(入新/淦)吳城(有二一在府西三十里/一在府西南三十五里)鍾山府城(在虎瞰/山隋大)¶
　(業初置尋廢唐天授初又移臨梁/館於錦鍾山府之舊地今爲縣學)龍池墅城(在新喻/縣南三)¶
　(里本新喻故城唐/因水患遷今治)吳州城(在新喻縣北四十里唐初/析新喻置吳州以距村爲)¶
　(州治尋廢爲新喻縣後/遷縣治龍池墅城遂廢)都制置城(即新淦縣治所吳/楊行宻得吉圖䖍)¶
　(用嚴可求之䇿以新淦爲治所/置兵城守宋初樊知古奏廢焉)泥溪城(在新淦縣南/四十里漚江)¶
　(按南史周文育專廣州刺史蕭勃舉兵踰嶺又遣别/將歐陽頠頓兵苦竹灘入泥溪作城自守文育遣周)¶
<pb:KR2k0008_WYG_055-10a>¶
　(鐵虎襲/頠擒之)瓦城(在府東北四十里俗傳五/代時鄉豪築此以自保)監軍城(在新/淦縣)¶
　(西一十里地名城口楊吳建都制置使于新淦/又渡江而西置監軍營故築此城宋紹定間廢)廢吳¶
　平縣(在新喻縣東一百里東漢末置漢平縣/属豫章郡吳改曰吳平隋廢入宜春縣)廢廣豐¶
　縣(在新喻縣北八十里唐武/德中置尋廢入新喻縣)廢治平縣(在新喻縣北/八十里唐武)¶
　(德間置/尋廢)風義堡(相傳唐末清江婦魯氏者抱長子擕/㓜子走避冦遇冦冦怪其不抱㓜婦)¶
　(曰㓜子妾所生長子前室所出夫亡日令善視前室/子故爾冦義而厚遺之使去後人因名其地曰風義)¶
　(堡/)梅福宅(在玉笥山福漢/人嘗學道於此)孔丘明宅(在玉笥山秦孔/丘明奉母學道)¶
　(於/此)竹坡(在新喻縣南宋謝諤居此名其/燕坐曰艮齋人稱爲艮齋先生)劉氏墨莊(在/清)¶
<pb:KR2k0008_WYG_055-10b>¶
　(江縣宋劉清之五世祖式既殁而家無餘貲有書數/千卷夫人陳氏指以語諸子曰此乃父所謂墨莊也)¶
　(中更變亂書散不存至清之之父/悉力營聚始復其舊朱熹爲之記)¶
名宦唐杜臻(大歴間攝新喻令因洪水漂城郡守李嘉/祐奏遷縣俾臻擇形勢地得虎瞰山爲縣)¶
　(治/)五代李著(攝新喻縣時縣多火灾著以民居皆茅/茨且侵䡍官街乃令各復舊址屋覆以)¶
　(瓦又浚古堙井六/自是火不復作)宋張鑑(江南轉運使建議割瑞州/清江吉州新淦袁州新喻)¶
　(三縣置臨江/軍時以爲便)王益(臨江軍判官吏爲文書謾其上益/輙閣筆郡有蕭灘舟度者必敗吏)¶
　(因呼益爲判官灘時諸豪大吏/見益不可欺皆側目郡以治聞)李濳(知新淦縣方鹽/法行多希望風)¶
　(指民至有破産者濳乃諭民願受者給之或/曰願無以身試法濳屹然不顧鹽法亦随罷)林冲之¶
<pb:KR2k0008_WYG_055-11a>¶
　(宣和間知臨江軍主計者欲廣通海鹺敷數于諸路/而守令以數之豊殺爲殿最冲之措置有方民頼不)¶
　(困/)李之邵(建炎初爲新喻武尉隆祐大后幸䖍州扈/從後軍叛之邵拒之兵敗不屈大罵賊䠞)¶
　(殺之賊酋壯其/言誅害之邵者)張遇(紹興初新淦縣丞縣新被兵令/不能支撫諭使張滙劾罷之以)¶
　(遇攝縣事遇撥煨燼考版藉正/租賦數月之間弊除而民定)彭合(紹興間知臨江/軍抗章乞蠲清)¶
　(江民秋苖耗米/民立祠祀之)張著(知臨江軍政事巖明吏民畏服/時兵荒之餘鮮服儒業著建學)¶
　(舍爲文以勸誘/之士因知學)孔端木(知臨江軍脩庠序之教文風/丕振後與張著並祠于諸學)¶
　汪杲(紹興間知新淦縣學校一新文教振/舉淦之士盛于他邑者杲之力也)江漙(乾道/間知)¶
　(臨江軍值嵗歉講明荒政乞糴勸分及爲糜粥以食/饑者民頼以活豪民鍾氏武斷郷曲漙發其奸寘于)¶
<pb:KR2k0008_WYG_055-11b>¶
　(法人稱/快焉)王伯大(嘉定間知臨江軍值嵗饑賑荒有法/民頼全活有賑民録救荒按後人取)¶
　(以爲/法)何洪(慶元間知新淦縣崇尚禮教不施鞭朴而/民自畏服值邑大疫癘置惠民局敦延良)¶
　(醫以治之又置養濟院/以收無依者民甚德焉)何時(爲臨江司理叅軍郡獄/相傳舊斬一冦能行一)¶
　(里許衆神之塑爲肉身時至取故牘閱此冦嘗掠殺/數人曰如此可爲神乎命鞭之沉于水人服其明)¶
　陳元桂(淳祐中知臨江軍時聞警報築城備禦以/勞心致疾元兵破城不屈死之詔諡正節)元¶
　李倜(大德間爲臨江路總管民病火灾倜勞來循行/賑饑濟弱懇禱于神秋果大熟郡有奸民不便)¶
　(其所爲搆詞訟倜禠職去明年宣撫/至郡民數百人爲倜稱屈得直其寃)本朝劉貞(洪武/初爲)¶
　(臨江知府公勤涖事撫字/有方百廢具興民不知勞)王恪(洪武間爲臨江知府/作興學校奬勸人才)¶
<pb:KR2k0008_WYG_055-12a>¶
　(時稱爲文/章太守)楊成(洪武末知新喻縣性介直剸繁治劇/事無留滯民多仰慕之後擢福建叅)¶
　(議/)聞禄(永樂初臨江府通判操守堅正涖政公勤/事無愆違民皆樂業尋陞山西太原知府)金¶
　輝(永樂初臨江府推官見事敏給涖政詳明/持己儉約待人寛恕尋被薦授監察御史)李存仁¶
　(永樂間知新喻亷幹有機局初抵任佯爲不知事體/狀逾月閭里銖兩之姦悉知之一時豪右摧抑净盡)¶
　(境内大治民所告訏判斷/如流民至今誦之省志)潘諒(宣德間知臨江府爲/政寛和吏民懐之省)¶
　(志/)夏璣(天順間知新淦縣持身清慎/平易近民有古良吏風省志)沈棨(由進士以/南京工部)¶
　(郎中擢臨江知府性果毅明敏問學愽/洽善吟咏臨政尚嚴明吏民畏服省志)葉淇(成化間/知清化)¶
　(縣政平訟理擢/監察御史省志)王佐(成化間同知臨江公平正大慱/學工吟咏以才能著稱省志)¶
<pb:KR2k0008_WYG_055-12b>¶
　陳旅(臨江府學訓導律己端方敷教嚴明士子/畏愛後遷國子監丞今祀于名宦祠省志)盧翊¶
　(由進士任新喻令亷不近名仁不堕事和/平豈弟有循吏風以憂去民不忍去省志)陳元憲(正/德)¶
　(間通判臨江政尚亷平催科中存撫字門第清/嚴闋節不能入去任十年民思之如初省志)戴德¶
　孺(由進士知臨江府適華林賊後豪猾相縁結人民/凋瘁德孺鋤刈強梗姦惡屏跡宸濠叛率鄉兵從)¶
　(征直搗宸濠巢穴以功陞/雲南右布政卒于途省志)王㤗(正德間爲清江尹舊/以里甲值日科取無)¶
　(度㤗至除十之七值度支部使爲催科㤗曰知縣可/辱吾民不可廹建倉預饑財力不與於民卒于官無)¶
　(以爲殮知府戴德孺爲/具棺衾士民哀之省志)¶
流寓王覿(㤗州人宋哲宗朝爲司諫極言章惇之黨四/人朋邪害正由是惇罷徽宗立覿爲中丞又)¶
<pb:KR2k0008_WYG_055-13a>¶
　(論惇之罪後/謫居臨江軍)趙孟濟(其先汴人寓居清江宋德祐時/待次家居郡檄攝元僚保障城)¶
　(邑以功充清江令居官介特/豪猾屏息已而城破死之)¶
人物漢孔恂(新淦人爲州别駕車前舊有屏星如刺史/車制刺史因怒欲去之恂曰撤去屏星毁)¶
　(國舊儀别駕可去屏星不可省即/投傳去刺史追謝乃不去屏星)唐陳岳(玉笥人累/官南昌觀)¶
　(察判官著唐書自髙祖至穆宗爲統紀一百/卷子濬仕楊吳爲翰林學士撰吳録二十卷)楊彦伯¶
　(新淦人㓜頴敏大順間擢童子科昭宗親試之彦伯/應對詳雅帝謂左右曰劉晏之徒也御製詩賜之後)¶
　(宰安福縣境内按堵牛産六犢/蓮莖四花州以狀聞賜緋魚)五代陳喬(岳之孫㓜/敏悟躭翫)¶
　(文史仕南唐累官翰林學士承㫖門下侍郎兼樞宻/使以社稷爲己任及建康不守喬自縊死後主既降)¶
<pb:KR2k0008_WYG_055-13b>¶
　(太祖責其拒命後主曰臣爲陳喬所/制時喬已死太祖愍其忠詔改葬焉)宋劉式(清江人/明春秋)¶
　(公榖之學累官三司都磨勘司淳化中持命往諭三/韓酋長歸化暨歸值風舟覆而夷謝表貢珍一無沾)¶
　(濡後官至刑部郎中子立本賜出身/立言立德立禮相繼登第俱有名)孫冕(新淦人雍/熈間舉進)¶
　(士後守蘇州甫及引年大書一詩於壁有曰莫待朝/廷差致仕早謀泉石養閒身題畢拂衣歸九華山再)¶
　(召竟/不起)王欽若(新喻人淳化間舉進士累官至尚書左/僕射兼中書侍郎同平章事進司空封)¶
　(冀國公卒贈大師中書令諡文穆/平生撰述數百卷多神異之事)李諮(新喻人㓜以/孝聞景德間)¶
　(舉進士累官户部侍郎知樞宻院事性明敏周知世/務處煩劇若閒暇吏不敢欺在樞府專抑僥倖革濫)¶
　(賞人以爲稱/職卒諡憲成)蕭諤(新喻人以詩易教授閭里而尤篤/于教子其後四子皆慱學有名曰)¶
<pb:KR2k0008_WYG_055-14a>¶
　(賀曰貫曰賁皆登進士第貫累官京東轉運使後知/饒州遷兵部貟外郎爲人尚氣槩臨事敢爲且善属)¶
　(文時比之/唐李賀云)楊申(新喻人天聖間舉進士累官光禄卿/立朝頗有風節王安石當國以論新)¶
　(法不合出知濟州多善政尋乞致/仕吕大防表其所居爲耆德坊)孔延之(新喻人宣/聖四十七)¶
　(世孫㓜孤貧晝則帶經耕鋤夜則燃松讀書慶厯間/舉進士九遷至司封郎中平生惟與周敦頥曽鞏最)¶
　(友/善)蕭固(新喻人天聖間舉進士皇祐初爲廣西轉運/使知儂智髙㓙狡預條上覊縻之䇿于樞府)¶
　(不果用後智髙果/叛人服其識云)劉敞(式孫慶厯間舉進士累官知/制誥奉使契丹還知揚州有)¶
　(惠政徙鄆州道不拾遺累遷翰林侍讀學士侍英宗/講讀每指事據經因以諷諌官至集賢院學士敞學)¶
　(問淵博爲文尤贍/敏有公是集行世)劉攽(敞弟慱極羣書與兄偕登進/士熈寜初知太常禮院初與)¶
<pb:KR2k0008_WYG_055-14b>¶
　(王安石甚相得及安石執政屹不肯附後出知曹州/政尚寛平召爲國史編修與司馬光同修資治通鑑)¶
　(官至中書舍人/有公非集行世)蕭注(諤從孫磊落有大志尤喜言兵/慶厯間舉進士攝番禺令儂智)¶
　(髙圍廣州注突圍出募海濵壯士與格闘破其衆擢/知邕州結溪洞酋長擒智髙弟智光子維宗以獻累)¶
　(官西上閤門/使後知桂州)胡向(清江人皇祐間舉進士累官倅越/州奏課爲天下第一後權大理卿)¶
　(决獄仁恕雪寃/免死者甚多)劉奉世(敞子天資簡重有法度嘉祐/間舉進士元豊中累官僉書)¶
　(樞宻院事出知成都府以中丞邢恕劾再貶隰州團/練副使後以端明殿學士知定州尋落職知徐州以)¶
　(舊職/致仕)孔文仲(延之子性狷直學問慱洽嘉祐間舉進/士再遷台州推官熈寜初范鎮以制舉)¶
　(薦極論新法之害爲王安石所黜哲宗初再遷左諌/議大夫改中書舍人同知貢舉以疾卒有文集五十)¶
<pb:KR2k0008_WYG_055-15a>¶
　(卷/)孔武仲(文仲弟嘉祐間舉進士累官國子司業嘗/論科舉之弊詆王氏學進拜中書舍人直)¶
　(學士院建北郊議累遷禮部侍郎出知洪州坐元/祐黨奪職居池州卒有所著詩書雜文搃百餘卷)孔¶
　平仲(武仲弟治平間舉進士爲集賢校理紹聖間坐/黨籍謫知衡州再謫惠州别駕安置英州徽宗)¶
　(即位召還累官金部郎中平仲長于/吏學工文詞著續世説等書行世)何正臣(新淦人/九嵗舉)¶
　(童子賜出身復中進士元豊中爲御史裏行㑹正御/史專六察正臣言幸得備言路不宜兼治他曹累遷)¶
　(寳文閣待制出知潭州/後歴刑部侍郎知宣州)李大有(新喻人紹聖間舉進/士累官知虔州宣和)¶
　(末金人犯京師大有募兵勤王鼓行而前淮甸歌曰/天下姦臣皆守室䖍州太守獨勤王後知衢州州有)¶
　(宿冦猖獗大有/下車冦即平)李邈(清江人少有才畧見事風生宣/和間知覇州時童貫將連金人)¶
<pb:KR2k0008_WYG_055-15b>¶
　(夾攻契丹邈上書言不可忤貫免官久之復起知嚴/州貫收復燕山邈嘆曰禍亂自此始矣金人犯京師)¶
　(詔輙入見出知真定府金人至邈且戰且守相持四/旬城破巷戰被執遂遇害髙宗贈昭化軍節度使諡)¶
　(忠/壯)向子諲(臨江人丞相敏中𤣥孫宣和間累官京畿/轉運副使張邦昌僣位遣人問起居子諲)¶
　(械繋其使者遣將統兵勤王髙宗時出知潭州金人/猝至子諲以死守金人登城乃奪門去紹興間遷徽)¶
　(猷閣待制户部侍郎出知/平江府以忤秦檜致仕)傅雱(臨江人爲從事郎改/宣教郎建炎初偕工)¶
　(部侍郎使于金國其誥詞有曰庶爾一言之合/成吾兩國之懽識者知髙宗之意在于講和矣)蕭建¶
　功(新淦人少好學嘗從陳瓘遊瓘器重之李朴被謫/時貧不能自給建功爲築室居之朴死建功以女)¶
　(妻其子李綱薦其操/行堅正累官知衡州)蕭燧(固𤣥孫父増慱究羣書紹/興初應制舉以書詆時相)¶
<pb:KR2k0008_WYG_055-16a>¶
　(竟不仕而歸燧㓜能属文紹興間進士授平江府觀/察推官忤秦檜歸孝宗時起爲左司諫議論鯁切出)¶
　(知嚴州移婺州婺素知其條教不勞而治累官/至叅知政事以資政殿學士奉祠卒諡正肅)楊獬¶
　(新喻人紹興間舉進士知吉水縣救荒有政累官司/農少卿知明州沿海有小冦獬悉擒之海道晏然生)¶
　(平亷介自持博覧強記爲後學/所師法郷人至今祠之于學)楊愿(臨江人紹興間/舉進士累官車)¶
　(輅院愿于書無所不讀邑有考德問/禮之事必求是正里人稱壽岡先生)謝諤(新喻人㓜/敏惠日記)¶
　(千言爲文操筆立就紹興末舉進士攝樂安縣改吉/州錄叅知分宜縣皆有惠政擢監察御史上其所創)¶
　(義役法詔行于諸路光宗登極獻十箴累遷御史中/丞尋以煥章閣學士知泉州所著有聖學淵源五卷)¶
　徐夣莘(清江人百家書寓目成誦紹興末舉進士累/官知賔州嘗爲三朝北盟㑹編一百五十卷)¶
<pb:KR2k0008_WYG_055-16b>¶
　(擢直秘閣所著又有讀書記志集醫録集仙録弟得/之淳熈中進士安貧樂分官至通直郎致仕嘗著左)¶
　(氏國紀史記年紀/及鼔吹詞郴江志)張紱(清江人強記慱覧爲文敏而/純粹紹興末舉進士爲澧陽)¶
　(主簿以亷勤稱秩滿調衡州録叅宜春丞暇日閱/究經史有愚谷集十五卷歴代史年表二十卷)劉¶
　清之(臨江人受業兄靖之慱極書傳紹興末舉進士/及見朱熹慨然志義理之學嘗爲髙安縣丞賑)¶
　(饑有方徙知宜黄縣孝宗時召對首論民困兵驕累/官知衡州善政甚多罷主雲臺觀光宗即位起知袁)¶
　(州所著有訓䝉新書通/録墨莊祭儀時令諸書)常楫(清江人乾道間倅房陵/遷知宜州所至有聲尤)¶
　(善决獄家居極孝友盡以其田廬譲其兄清江上流/水泛輒壊民田楫爲築隄防水田皆爲沃壤至今民)¶
　(頼/焉)章頴(新喻人以兼經中郷薦孝宗初立求言頴爲/萬言書以聞累官左司諫䟽論右相葛邲不)¶
<pb:KR2k0008_WYG_055-17a>¶
　(足任大事寜宗時爲侍御史兼侍講又極論趙汝愚/不宜去被罪家居後起爲刑部侍郎卒諡文肅其操)¶
　(履風節不爲窮逹所移雖/仕多偃蹇而清議與之)朱景文(清江人自少俊邁/傑出讀書過目不)¶
　(忘爲文頃刻立就雄贍豪爽如其爲人乾道間舉進/士再調分宜簿未赴而卒有批鱗藁五十篇文集四)¶
　(十/卷)彭龜年(清江人從朱熹張栻講學乾道間舉進士/累官吏部侍郎兼侍讀嘗極諌光宗宜盡)¶
　(孝道寜宗時又極言小人竊權之弊以寳謨閣待制/致仕龜年學識正大議論簡直其愛君憂國先見之)¶
　(識敢言之氣皆人所難自偽學有禁士大/夫鮮不變者龜年則始終特立卒謚忠肅)陳琦(清江/人嘗)¶
　(從張栻遊乾道間舉進士主衡陽簿辨雪寃獄賑荒/郴桂使糴者爲伍循次以糴民甚德之遷贑縣丞贑)¶
　(守留正尤器之留鎮蜀辟主管機宜/文字在蜀二年事無鉅細多質焉)曾三復(新淦人/與弟三)¶
<pb:KR2k0008_WYG_055-17b>¶
　(聘俱乾道間進士三復性耿介耻奔競紹熈初歴知/池常州召拜監察御史持論正平不随不激累官至)¶
　(起居郎兼權刑/部侍郎致仕)曾三聘(三復弟㓜有異質日記千言/由進士累官秘書郎光宗時)¶
　(三上相陳時事黨論興坐重劾卒贈直龍圗閣諡忠/節弟三異少有詩名嘗著新舊官制通考通釋除太)¶
　(社令力求去時號雲巢先生三英嘗考究三國/六朝攻守事迹著南北邉籌十八篇又著蒙史)蕭逵¶
　(燧子淳熈間舉進士孝宗曰逵才氣甚佳父子高科秀/殊可喜後累官至太常嘗知貢舉於落卷中取真德)¶
　(時稱其知人逵從子崱號大山崱弟㤗來號小山俱/以文名登紹定間進士崱累官宗正永㤗來累官御)¶
　(史遷起/居郎)徐天麟(夣莘從子開禧初進士累官武學慱/士輪對言人主當持心以敬通判惠)¶
　(潭二州權英德府所至興學明教有惠政著/兩漢會要漢兵本末西漢地理䟽山經等書)張洽(清/江)¶
<pb:KR2k0008_WYG_055-18a>¶
　(人從朱熹學嘉定初舉進士歴官州縣有善政累遷/著作佐郎直秘閣平生用力於敬居間不言朝廷事)¶
　(或因灾變輒顰蹙不樂及聞一君子進用則/喜見顔色所著有春秋集傳續通鑑長編)嚴世父¶
　(新喻人隱居不仕師事朱子有疑/義問答徃復書帖鄉人祠之于學)黎立武(新喻人咸/淳間舉進)¶
　(士累官國子司業華文閣侍制/考試臨川得吳徴時稱其知人)元范梈(清江人累官/翰林應奉福)¶
　(建㢘訪司知事梈精古學砥礪名節持身㢘正吳澂/嘗稱其爲特立獨行之士工篆𨽻楷書尤工於詩與)¶
　(虞集掲傒斯楊載齊名時/號虞楊范揭有文集行世)周自強(新喻人好學能文/練于吏事㤗定間)¶
　(以招諭徭酋有功授廣西宣慰司都事再遷義烏縣/尹周知民情訟者必開譬令其悔改怙惡不悛者然)¶
　(後䋲之以法履畆覈田以定賦役/吏民不敢少欺官至江州路總管)傅若金(新喻人少/貧刻勵于)¶
<pb:KR2k0008_WYG_055-18b>¶
　(學能文章嘗遊京師虞集見其詩大加稱賞/揭傒斯亦稱其詩髙出魏晋下不失於唐)杜本(清/江)¶
　(人慱學善属文尤工篆𨽻隱建寜武夷山平居沉静/寡欲無疾言遽色與人交尤篤于義文宗徴之不起)¶
　(至正間復居爲翰林侍制稱疾固辭學者稱爲清/碧先生所著有四經表義六書通編十原等書)蕭¶
　克翁(燧四世孫隠居不仕學行爲/州里所稱富珠哩翀從之學)楊士𢎞(清江人其/先本襄城)¶
　(人士𢎞祖父世官于臨江遂家焉士𢎞少好學工/樂府諸詩有鑑池春草集嘗選唐詩名唐音行世)本¶
　朝梁寅(新喻人通五經元末累舉不第洪武初召至/京議禮以年老告歸從學者甚衆所著有䇿)¶
　(要宋元史畧歴/代敘畧石門集)張九韶(臨江人性頴悟十三能詩詞/元時累舉不第隱居教授洪)¶
　(武初辟爲清江教諭陞國子助教翰林編/修所著有理學類編羣書備數元史續編)曾魯(新淦/人好)¶
<pb:KR2k0008_WYG_055-19a>¶
　(古博學洪武初徴至京師與修元史/編禮書授禮部主事陞禮部侍郎)練僖(新淦人元/末領鄉薦)¶
　(隠居不仕洪武初召爲起居注以直言忤㫖謫廣德/州同知遷臨汀鎮安二府通判以疾卒于官今祀鄉)¶
　(賢省/志)練子寜(僖子性資英邁志操不凡洪武乙丑進/士第二累官至都御史革除間與方孝)¶
　(孺等特見信用靖難志/師起寜不屈而死省)金㓜孜(新淦人洪武末舉進/士永樂初授翰林檢)¶
　(討入内閣累官至太子少保禮部尚書歴事累朝論/思獻納多所禆益文章豐暢爲人所愛重眷遇雖隆)¶
　(而自處益謙卒/贈少保諡文靖)習嘉言(新喻人永樂戊戌進士擢翰/林編脩歴侍讀太常寺少卿)¶
　(詹事府詹事爲人篤實沉/重每有封章皆切時政)黎恬(登永樂王辰進士授/監察御史時因災異)¶
　(上言歴詆大臣權要側目出知南寜州用薦擢爲春/坊右諭德預脩宣廟實録進講經筵以展墓歸卒所)¶
<pb:KR2k0008_WYG_055-19b>¶
　(著有觀過/稿省志)張固(新喻人宣德間舉進士擢刑科給事/中陞吏科都給事中遷大理少卿居)¶
　(官清慎爲/朝士所重)吳匯(新喻人性頴異家貧力學景㤗辛未/㑹試第一登進士官至國子司業以)¶
　(疾歸卒于/家省志)張黼(固子景㤗甲戌進士任監察御史強/毅果斷風裁凛然賍吏望風罷去歴)¶
　(陞廣西按察使以直/忤當道致仕省志)胡榮(新喻人自少游心理學研/究㫖歸登景㤗甲戌進士)¶
　(歴給事中遷憲職奉勅提督浙江廣/東學校號稱知人以叅政致仕省志)何𠂻(新淦人天/順丁丑進)¶
　(士授刑部主事累遷郎中爲人沈毅不阿蜀有守臣/不職奉命往訊之賂千金拒不納竟寘于法中都留)¶
　(守笞殺人數多累官按之不能决𠂻往治即伏辜尋/陞大理右丞卒于官貧無以爲殮所著有静齋藁祀)¶
　(于賢鄉/祠省志)傅瀚(新喻人温厚和粹篤于孝友天順甲申/進士歴翰林檢討春坊諭德學士時李)¶
<pb:KR2k0008_WYG_055-20a>¶
　(孜省爲通政使得侍經筵瀚進講極言汰冗官李衘/之不爲動兩主文衡得名士進禮部侍郎大禮多所)¶
　(賛襄中更變故卒不失正用廷薦兼學士掌詹事府/事修㑹典充副總裁進禮部尚書以疾卒贈太子太)¶
　(保諡文穆入/鄉賢祠省志)周謨(新淦人爲庠生時嘗推廪以遜其/友天順進士授工部主事累官至)¶
　(陜西副使以母老乞休邉氓畨夷扶老擕㓜相/泣不忍舍爲人剛方易直所著有東臯集省志)何純¶
　(新淦人成化丙戌進士授庶吉士拜監察御史時大/臣不厭輿論純歴數其過疏至三上按廣東四川端)¶
　(平詳慎大恊人望陞雲南兵偹副使發倉賑饑民免/相食擒阿彌州賊首奏設守禦千户所邉患以息奏)¶
　(减銀課民生以全卒于官兄善以成化/乙未進士終新城令民立遺愛亭省志)孫仁(新淦人/登成化)¶
　(己丑進士歴刑曹審録湖襄多所平反知常州府力/抗權閹陞浙江叅政陜西布政右副都御史廵撫寜)¶
<pb:KR2k0008_WYG_055-20b>¶
　(夏脩城垣簡上卒邉鄙頼/焉致仕卒賜祭塟省志)陳壽(新淦人𨽻籍江寜成/化壬辰進士授給事)¶
　(中以直言累下錦衣獄事白陞光禄少卿擢僉都御/史廵撫延綏時敵和碩犯境以捍禦㨗聞褒賚有加)¶
　(歴刑部尚書居官清澹不治産業及致仕無所歸僑/寓金陵敝屋蕭然以壽卒人稱其有清白風省志)¶
　彭綱(清江人成化戊子解元乙未進士出知汝州庶/政既平鑿渠引水灌田數千畝世爲民利遷雲)¶
　(南提學副使以公明稱爲人端凝朴茂而不波逐于/時流家居無一語及公府事惟以文行汲引後進士)¶
　(知自檢者至今式之自號/雲田所著有雲田集省志)孫治(清江人成化辛丑進/士知臨淮縣守己愛)¶
　(民興學作士時權閹汪直陳廣以選妃責貢繼至所/在需索動以千計治持正不阿竟爲二宦所中改安)¶
　(東遂棄官歸士類尚之/所著有鳴春集省志)陳陽(新淦人以進士選翰林/庶吉士歴郎中訊獄蘇)¶
<pb:KR2k0008_WYG_055-21a>¶
　(常逆瑾受獄家賄欲曲法陽不許遂下錦衣獄謫州/同知瑾誅陞廣西僉事以劾廵按監司不法左遷運)¶
　(同卒于官今/祀鄉賢省志)張文(新喻人博覧強記以春秋登𢎞治/癸丑進士授刑科給事中轉都給)¶
　(事多所建明上中鹽張燈二/疏爲權貴所憚以疾卒省志)凃禎(新淦人由𢎞治己/未進士出知江隂)¶
　(三載有古良吏風治行爲天下第一遷御史廵長蘆/鹽課時逆瑾壊鹽法禎紏正之且求賂不得遂以禍)¶
　(中之死于錦衣獄瑾㐲誅命/復官諭祭今祠于鄉賢省志)干顯偲(新淦人六嵗失/怙踰年知求父)¶
　(像時拜且哭家貧事母能盡養及卒水漿不入口者/數日比塟廬墓所虎馴其側人咸異之正德三年奉)¶
　(詔旌表/省志)干鳯(顯偲子天性純孝領以𢎞治甲子鄉薦/授髙淳合肥教諭誨諸生敦尚行實勵)¶
　(清約有古人風采遷桃源令命下而卒無以爲歛正/德間督學僉事邵銳既祠于鄉賢仍書孝㢘以表其)¶
<pb:KR2k0008_WYG_055-21b>¶
　(宅省/志)¶
列女廖氏(臨江軍貢士歐陽希文妻宋紹興初盗起希/文與妻共挾其母走山中爲賊所追廖以身)¶
　(蔽姑使希文負之逃賊執廖氏廖正色叱之賊揮刄/斷其耳與臂廖猶謂曰爾軰叛逆我即死爾軰亦不)¶
　(久屠戮語絶而仆鄉人/義而葬之號廖節婦墓)謝小娥(父自廣州部金銀綱/擕家入京舟過蕭灘)¶
　(遇盗全家被害小娥溺水不死附漁舟而出行乞于/市後爲鹽商李家傭奴見其酒器皆父物始悟其盗)¶
　(乃置刀藏之李生日㑹酒舉家皆醉小娥持刀盡/殺之事聞命以官不受願爲尼乃建尼寺使居之)沈¶
　氏(新喻章伯髙妻年二十五而夫亡或諷其改適沈/曰婦人足不踐二庭此足一移三綱即淪吾爲章)¶
　(氏婦知有章氏而已/洪武間旌表省志)陳貞婦(新淦人㓜納庠生黄體/堅聘體堅謫吏放金陵)¶
<pb:KR2k0008_WYG_055-22a>¶
　(貽書娶陳父母欲易他女以往陳曰吾命也遂遣歸/後體堅以罣誤棄市累訢不得白徒歩收其屍歛而)¶
　(瘞之爲位奠哭期年家人來迎曰吾志願畢矣乃自/書其名氏經于柩側君子謂貞婦生以義歸死以節)¶
　(狥大學士曽棨/爲之傳省志)李氏(清江熊恒妻歸熊三年夫卒李/年十八無子父母數令改嫁李)¶
　(以死自誓乃鞠從孫瞻繡爲後/紡績自給年八十餘而卒省志)張氏(新喻阮尚德妻/年十九而夫亡)¶
　(或以無子勸其改嫁張曰吾夫無子吾夫之兄弟/有子茍可以繼嗣吾無他求事聞詔旌其門省志)蔡¶
　氏(新喻廖益麾妻夫亡艱於自給或逼其嫁蔡曰妾/聞餓死事小失節事大有司以其事聞爲立貞節)¶
　(坊以表/之省志)胡氏(新喻張和禎妻和禎亡遂不御膏沭以/未亡人自處事聞爲立坊以表之省志)¶
　丁氏(新喻彭元鼎妻年二十一而夫亡所親欲奪其/志丁曰夫臨終托吾養其母吾今既去母孰與)¶
<pb:KR2k0008_WYG_055-22b>¶
　(養天順間郡邑覈其實/以聞詔旌其門省志)王氏(新喻周逹理妻年二十/而夫亡有強其他適者)¶
　(王曰妾聞禮一與之醮終身/不改事聞詔旌表其門省志)廖氏　羅氏(新喻人廖/爲蕭嘉廸)¶
　(妻羅爲蕭嘉聞妻親妯娌也廖年二十三羅年二十/一而嘉廸嘉聞繼亡廖與羅同事舅姑清貞一心年)¶
　(皆八十餘卒成化間/詔旌表其門省志)嚴氏(清江嚴孟端女適同里黄/時訓年二十七而寡清脩)¶
　(苦節始終弗渝成化/間詔旌表其門省志)簡氏(名祥貞新喻簡公啓之女/適同邑鄒濟㤗年二十一)¶
　(而濟㤗亡父母欲改嫁簡死誓不從及服闋復私納/采強之簡聞持刄哭于濟㤗靈右斷二指示無再適)¶
　(意父母患之乃止成化間有/司以事聞詔旌表其門省志)彭氏(新淦人年十七歸/圳上李厚載年二)¶
　(十而夫亡父母欲奪其志彭誓曰從一而終婦人之/義遂以針刺毁其一目紡績以教育遺孤𢎞治間詔)¶
<pb:KR2k0008_WYG_055-23a>¶
　(旌表其/門省志)彭氏(清江熊斐妻也正德辛未華林賊入城/彭被執義不辱死之提督副使李夣陽)¶
　(聞于朝命立石旌表後/復詔旌表其門省志)易氏(清江縣學生鄧介妻也/正德乙亥盗入介室易)¶
　(奔出遇賊盡脫簪珥祈免賊執不舍欲汙之易紿與/偕行賊不爲偹至江濵赴水未殁賊追刄之省志)¶
　陳氏　杜氏(陳清江城北陳廷瓚女杜則瓚子德純/妻也陳甫及筓與嫂杜皆有容色華林)¶
　(賊至奔赴李家塘賊拽入隣居欲汙之相持/愈力罵不絶口賊并刄之而投于水省志)邵氏(府/城)¶
　(劉清徹妻年二十清徹死邵撫孤守節正德間華林/賊入城邵走匿孔家塘賊拽之登岸邵匍伏于水堅)¶
　(不行賊怒/殺之省志)熊氏(劉清渭妻華林賊至清渭寢疾垂絶/家人悉奔竄惟熊在清渭旁賊掠其)¶
　(貲擁之出户乃抱㓜子偽随賊行至李隆德塘置子/于水涯自投于水水淺不得溺以泥汗面目且罵且)¶
<pb:KR2k0008_WYG_055-23b>¶
　(拒賊殺/之省志)翁氏(城東劉淮妻華林賊至家人皆走匿淮/病不能興謂翁當避翁曰君或不諱我)¶
　(獨以生爲乃盡其貲與賊賊猶繋/至隣寺翁仆地不行遂遇害省志)¶
仙釋孔丘明(秦時人與駱法通等十人避亂相與結友/逺訪大道來玉笥山修煉嵗久道成驣空)¶
　(而去惟仙良一人慢/遊不與但成地仙云)¶
　¶
　¶
　¶
　明一統志卷五十五¶
