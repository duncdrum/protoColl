# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.370800
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十六
<pb:KR2k0008_WYG_066-1a>¶
欽定四庫全書¶
　明一統志卷六十六¶
　　　　　　　　　　　　明　李賢等　撰¶
　　靖州(東至寳慶府武岡州界二百六十里西至/貴州黎平府界一百六十里南至廣西栁)¶
　　　(州府融縣界一百八十里北至辰州府沅州/黔陽縣界一百八十里自州治至南京三千)¶
　　　(五百七十里至京/師六千一十里)¶
建置沿革禹貢冀州之域天文軫分野秦為黔中郡地¶
　漢初屬武陵郡武帝時屬牂牁郡唐為溪峒誠州五¶
<pb:KR2k0008_WYG_066-1b>¶
　代時湖南馬希範有其地後周時楊正巖以十洞稱¶
　徽誠二州宋太平興國中其酋長楊通藴内附熈寜¶
　中收復元豊中仍為誠州移治渠陽縣元祐初改渠¶
　陽軍尋廢為寨屬沅州後復置誠州崇寜初改為靖¶
　州𨽻荆湖北路元陞為靖州路後䧏為州屬辰州路¶
　夲朝洪武初陞靖州府九年復改為州以附郭永平¶
　縣省入直𨽻湖廣布政司編户二十二里領縣三¶
　㑹同縣(在州城東北一百里舊為狼江寨地宋崇寜/初置三江縣屬靖州尋改㑹同縣元仍舊夲)¶
<pb:KR2k0008_WYG_066-2a>¶
　(朝因之編戸/二十八里)通道縣(在州城南一百里夲唐恭水縣/屬郎州貞觀中改曰羅䝉後省)¶
　(入遵義縣屬播州宋為羅䝉寨置羅䝉縣崇寕初/改為通道縣屬靖州元仍舊夲朝因之編户五里)綏¶
　寕縣(在州城東一百一十里夲唐溪洞徽州之地宋/置蒔竹縣屬邵州熈寕中廢崇寕中復置改曰)¶
　(綏寕縣紹興中屬武岡軍元屬武岡路/夲朝洪武三年改今屬編户三十五里)天柱縣(在州/城西)¶
　(編户/闕里)¶
郡名渠陽(宋/名)¶
形勝㨿夷播敘三州之境(圖/經)東通于邵南通于融(同/上)北¶
　接武陵東亘長沙(郡/志)山川險阻(靖州志漢牂牁武溪/之間乃荆楚西南百)¶
<pb:KR2k0008_WYG_066-2b>¶
　(蠻衿喉之地山川險阻/為辰沅寳武之藩籬)南距廣西東障湖南(宋魏了/翁觀亭)¶
　(記/)¶
風俗嗜好居處頗與巴渝同俗(隋志嗜好居處頗與巴/渝同俗夲其所出承槃)¶
　(瓠之後服章多/以斑布為餙)民俗亦醇(宋魏了翁云靖為天下窮/處其蕞陋又在峽郡下而)¶
　(風土不惡民俗亦醇/時嵗豊則物賤如土)要約以木鐡為契(圖經民皆槃/瓠餘種其計)¶
　(嵗月率以甲子其要約以木鐡為契其樂器有/愁笛壺笙其兵器有甲胄標牌刀及偏架弩)奉約¶
　束如中州(宋汪藻靖州記與蠻壌犬牙嵗乆聲教所/覃去椎髻之習而飾冠巾轉侏&KR0867;之音而)¶
　(通字畫奉官吏/約束一如中州)民淳好儉俗尚巫鬼(州/志)¶
<pb:KR2k0008_WYG_066-3a>¶
山川五老山(在州城東/五峯相連)侍郎山(在州城南一百八十里/廣西分界處宋侍郎程)¶
　(敦厚言事忤秦檜責居/靖州嘗㳺此山因名)飛山(在州城西北一十五里/俗呼勝山比諸山甚高)¶
　(峻突出雙峯四面斗絶其上平廣夷人/保險之所宋大觀初于此置飛山堡)寳溪山(在州/城東)¶
　(北山下有溪大抵洞中/諸溪多産金故以寳名)香爐山(在州城北一十五里/有石突出山前状若)¶
　(香/爐)青蘿山(在州城南二十里一名/大青山烟蘿蒼翠故名)九疊山(在州城南/二十里山)¶
　(勢盤紆九峯相次每日晴/烟歛峯巒競翠儼若畫圖)崖屋山(在㑹同/縣治北)白社山(在/㑹)¶
　(同縣東/五十里)旺溪山(在㑹同縣西一百六十/里四山相照二十餘里)藍溪山(在綏/寕縣)¶
　(北五/十里)風門山(在綏寕縣東/一百二十里)褔湖山(在通道縣北六十/里比諸山最蒼翠)¶
<pb:KR2k0008_WYG_066-3b>¶
　(中有神祠以祀山神夷人敬畏不敢樵/採宋元豊中通道廣西正出是山之間)天塘嶺(在綏/寕縣)¶
　(西三/十里)菖蒲嶺(在綏寕縣去州/城東六十里)鷺鷥嶺(在綏寕縣南一/百里以形似名)¶
　佛子嶺(在通道縣東南一/百里廣西分界處)古城巖(在州城西三十里/洞穴深廣可六七)¶
　(里土人嵗以正/月朔旦㳺焉)中洞巖(在州城西一百里來/威寨中有□卯石)鑚字巖¶
　(去綏寕縣六十里元陳敬詩仰面/半窺山月小囘頭千里洞雲低)郎江(在㑹同縣西/南一百五十)¶
　(里源出湖耳山即唐之/郎江宋郎江寨以此名)沅江(在㑹同縣西一百五十/里源出西南蕃界産九)¶
　(肋/鱉)多星江(在通道縣宋元豊中/置多星堡以此為名)芙蓉江(在通道縣治/南來自湖南)¶
　(葢唐之芙/蓉縣溪也)渠河(在州城東源出佛子嶺下/合衆流環州城㑹于郎江)清陂湖(在/㑹)¶
<pb:KR2k0008_WYG_066-4a>¶
　(同縣南一十里有十餘大石可坐葢士夫㳺/息之所宋鄭璪倅是州㳺此有題刻于石)潩溪(在/州)¶
　(城南源出古/城逹于渠河)六王溪(在州之廢永/平縣貫堡寨)若水溪(有二一出/水州楠木)¶
　(山一自湖南界來宋崇寕/初置若溪寨以此為名)大金溪(在永寕/縣治東)鑿字溪(在/通)¶
　(道縣境接廣西界宋元豊間於溪旁得古碑乃唐乆/視中遣将王思齊率兵征蠻過此隔礙山險負舟而)¶
　(濟鑱石以記嵗月而/夷人以為鑿字溪)雄溪(在㑹同縣東一百里其名/凡九曰郎曰㵲曰雄曰辰)¶
　(曰龍曰敘曰桂曰武曰酋而雄為/衆水之㑹故又呼雄溪一名洪江)龍井澗(源出飛山/繞州城逹)¶
　(于渠/河)玉山潭(在㑹同縣其水㑹/于渠河入于郎江)五虎潭(在佛子嶺下/潭傍五石相)¶
　(對如虎/故名)洗馬池(在飛山上舊/為屯兵之處)龍井(在飛山上嵗/旱禱雨多應)安樂¶
<pb:KR2k0008_WYG_066-4b>¶
　井(在州城内水清味甘/病者飲之多愈故名)銅鑼灘(在州城西世傳宋楊/文廣妹討儂智髙經)¶
　(此墜銅鑼/于水因名)¶
土産葛布　金(州縣/俱出)九肋鱉(沅江/出)烏頭　五倍子(州境/出)¶
公署靖州衛(在州治東洪/武三年建)守禦天柱千户所(在州城西/北二百里)¶
　(洪武二十/五年建)屯鎮汶溪後千户所(在州城西北二百五/十里洪武三十年建)¶
學校靖州學(在州城南宋建于州治/後元燬夲朝改建于此)㑹同縣學(在縣/治東)綏¶
　寜縣學(在縣治/西南)通道縣學(在縣治東北俱/宋建夲朝重建)¶
書院鶴山書院(在州治北宋魏了翁建自為記鶴/山了翁號也書院今為𤣥妙觀)作新¶
<pb:KR2k0008_WYG_066-5a>¶
　書院(在州學旁宋黄棨知靖州/時建取書作新民之義)¶
宫室圍香閣(在州治北/宋陳謙建)潩溪閣(在潩溪旁宋/守許成之建)瀛州亭(在/州)¶
　(學前許成之建名曰登/瀛以寓期望後人之意)觀亭(在渠河之陽宋侍郎陳/敦厚以言事忤秦檜謫)¶
　(居靖州土/人為作亭)熈春臺(在州城西潩溪遶于左飛山峙于/右上有一覧亭宋通判陳宿建)¶
　楚湘臺(在州城南夲朝楚王湘/王征苖嘗駐軍於此)皇華館(在州治東宋/葉窩倅靖州)¶
　(時/建)¶
關梁豊山堡(在㑹同縣境宋元豊中置屬/渠陽縣尋廢崇寕初復置)黄石寨(在綏/寕縣)¶
　(境宋/置)收溪寨(在通道縣南五十里誠州與廣西融州/古無道路宋知州周仕隆始遣人由小)¶
<pb:KR2k0008_WYG_066-5b>¶
　(徑趨廣西觀山川形勢自寨至廣西/佛子坡三十里夲朝設廵檢司防守)大田堡(在州境/宋元豊)¶
　(中置五堡曰十家滻村多星天村大田元祐/中廢崇寕初復置又増置羊鎮零溪等堡)通濟橋¶
　(在州城南/潩溪之上)南薫橋(在通濟/橋南)通津橋(在綏寕/縣治南)三江渡(在/㑹)¶
　(同縣南五里又縣西北四十里有/朗江渡西北一百里有江東渡)雙溪渡(在綏寕縣/東五十里)¶
寺觀光孝寺(在州城南宋建夲/朝洪武間重建)勝力寺(在綏寕縣城西/元建夲朝洪武)¶
　(間重/修)𤣥妙觀(在州治北宋建夲朝/洪武十五年重修)隠真觀(在㑹同/縣城外)¶
祠廟威逺侯廟(在州城西侯名再思誠州刺史楊氏之/袓宋紹興間封威逺侯立廟祀之淳熈)¶
　(間加號英濟後廟燬夲/朝正統十一年重建)飛山廟(有二一在綏寕縣治/西一在通道縣治東)¶
<pb:KR2k0008_WYG_066-6a>¶
　忠節祠(在州治南州人宋以方/死宸濠之難建祠祀焉)¶
古蹟馬王城(在州城西一十里楚馬氏時飛山洞酋潘/全盛遣其黨楊承磊畧武岡馬氏遣吕師)¶
　(周討之援蘿躡石直抵飛山分軍布柵全盛大駭承/磊來戰師周破其軍縳降者為鄉𨗳襲飛山擒全盛)¶
　(斬之盡平巢穴今環/飛山壕塹遺址尚存)廢誠州(在州境渠河/之陽宋置)廢徽州(在/綏)¶
　(寕縣宋置輿地紀勝云今溪/峒猶收得古徽州印及虎符)廢鷄翁縣(在州境唐武/徳中置此縣)¶
　(屬夷州尋廢貞觀中復置永徽/中廢宋羅䝉寨去此不數十里)廢恭水縣(在州境唐/置此縣屬)¶
　(播州貞觀中改曰/羅䝉後省入遵義)廢永平縣(在州城内夲沅州貫保/寨地宋元豊中改渠陽)¶
　(縣屬誠州尋移縣為州治崇寕初/改曰永平屬靖州夲朝省入州)諸葛營(在州城西/蜀漢諸葛)¶
<pb:KR2k0008_WYG_066-6b>¶
　(亮撫溪峒諸蠻/嘗駐軍于此)新民學(宋紹興中靖州乞依舊置新/民學教飬溪洞歸明子弟以)¶
　(三十人為/額從之)蓮荷壇(在綏寕縣唐乾元初道士申㤗芝/於蓮荷嶺上築壇三級奏上帝㫁)¶
　(絶猺賊賜號/安國太師)銅鐘(在飛山之陽唐時山有延夀寺後/寺廢而銅鐘為夷人取歸潭洞尚)¶
　(存/)¶
名宦宋孫覧(荆湖開疆命覧以員外郎往相其便覧言/沅州所招溪洞勿建官置戍以為民困自)¶
　(誠州至融江口可通西廣/鹽以省北道餽餉悉從之)周士隆(知靖州遣人自/收溪寨通廣西)黄¶
　棨(知靖州建作新/書院講學授徒)許成之(知靖州有/惠政于民)朱希顔(知永平/縣民懷)¶
　(其惠為/立生祠)夲朝王尚文(洪武三年知靖州府/撫字有方民皆歸服)蔣資(洪武/間知)¶
<pb:KR2k0008_WYG_066-7a>¶
　(㑹同縣有善政重/建學校人民稱頌)張翼(永樂五年知通道/縣以廉能得民心)蘇忞(知靖/州嵗)¶
　(饑賑貸民頼全/活與苗賊戰死)程翰(天順中知㑹同縣廉公律巳平/易近民發奸摘伏無有遁其情)¶
　(者建立學宫公署壇壝倉/舍民不告勞而百廢具舉)蔣淇(天順中知靖州興學/校勸農桑均徭役招)¶
　(逃亡平詞訟禁奸宄致民苖/順服有詔旌異之  省志)呉震(成化中知靖州時/大兵討苖以經理)¶
　(勞瘁卒于官百姓/至今悲悼  省志)汪箎(成化中知綏寕縣廉謹公平/得為父母之体勤種植興學)¶
　(校禁民作佛事弊絶風/清稱良吏焉  省志)鄧旻(靖州衛指揮正徳間賊/逼州境旻與遇于䨇魚)¶
　(嶺大戰力盡/死之  省志)¶
流寓程敦厚(仕宋為侍郎言事/忤秦檜謫居靖州)魏了翁(仕宋為起居舎/人以論事鯁直)¶
<pb:KR2k0008_WYG_066-7b>¶
　(史彌逺諷御史梁成大李知孝劾之遂謫居靖州築/鶴山書院六年閉户讀書著詩書禮易春秋要畧及)¶
　(語孟要義凡百餘/卷後奉祠歸蜀)¶
人物宋楊通寳(誠州人太平興國五年納土來貢命為/誠州刺史淳化初其刺史楊正巖復來)¶
　(貢是嵗正巖卒以其/子通盈繼知州事)楊光富(誠州人熈寕史率其族/姓二十三州同歸附詔)¶
　(以光富為右班殿直繼有楊昌銜者亦願罷進奉出/租賦為漢民亦詔補右班殿直獨光僣頗負固未幾)¶
　(亦䧏乃與其子日儼請于其側建學舍求名士教子/孫詔潭州長史朴成為徽誠䓁州教授光僣皇誠使)¶
　(誠州刺/史致仕)元李燾(靖州人延祐中領鄉舉後/仕為夲州判官有政聲)夲朝鄧旻¶
　(靖州衛指揮𢎞治末守備黔中有威名尋乞歸正徳/間洞㓂大作當道檄旻領兵禦敵死之土人立廟祀)¶
<pb:KR2k0008_WYG_066-8a>¶
　(之志/省)曹鵬(靖州衛指揮正徳中徳安值流賊劉六等/破應山縣總帥令督戰鵬忠勇不避血戰)¶
　(而死事聞賜祭徳安/仍立祠祀之  省志)¶
列女王扆女(扆為夲朝靖州衛指揮僉事有女許嫁陶/絃未行而絃卒女聞之義不忍他適遂自)¶
　(經死因合塟于城/北事聞表其閭墓)向氏(夲朝靖州衛軍陳均保之妻/年及笄歸陳未半載均保以)¶
　(疾卒向氏哀毁既殯後恐父母/奪其志遂自經事聞旌表其門)薛氏(靖州衛武生蔣/頴妻年二十二)¶
　(其夫領湖廣巳邜科鄉試赴京溺死于途薛聞訃悲/號竟日自經而死天順間聞於朝旌表其門  省志)¶
　劉氏(陳儁妻靖人儁任指揮同知陣亡/劉以節聞成化中旌之  省志)方氏(王忞妻/靖八年)¶
　(二十五忞卒守節五十餘年隆/慶六年有司奏聞旌表  省志)陶氏(史斌妻靖州衛/人年二十一夫)¶
<pb:KR2k0008_WYG_066-8b>¶
　(亡守節被/旌  省志)陳氏(黄流妻靖人年二十一夫亡/撫㓜子以守被旌  省志)袁氏女¶
　(伍開衛百户袁傑女也八嵗聘于夲衛指揮王載子/王言未婚載犯事病卒言甫七嵗禁追父賍言亦卒)¶
　(袁遂守節節不二/至老云  省志)¶
　　郴州(東至江西吉安府龍泉縣界三百九十里/西至衡州府桂陽州界四十里南至廣東)¶
　　　(韶州府乳源縣界一百九十里北至衡州府/來陽縣界一百一十里自州治至南京三千)¶
　　　(七百里至京師/七千三百里)¶
建置沿革禹貢荆州之域天文翼軫分野春秋戰國屬¶
　楚秦屬長沙郡項羽徙義帝都郴即此漢初於郴置¶
<pb:KR2k0008_WYG_066-9a>¶
　桂陽郡屬荆州三國時呉蜀分荆州以湘水為界桂¶
　陽以東屬呉晉仍為桂陽郡初屬江州後屬湘州隋¶
　廢郡置郴州大業初復為桂陽郡唐置郴州天寳初¶
　改桂陽郡乾元初復為郴州𨽻江南西道五代時晉¶
　改為敦州漢復為郴州宋𨽻荆湖南道元置郴州路¶
　𨽻湖南道宣慰司夲朝改為郴州以附郭郴陽縣省¶
　入直𨽻湖廣布政司編户十二里領縣五¶
　永興縣(在州城西北八十五里夲漢便縣地屬桂陽/郡劉宋省入郴縣陳復置隋又廢入郴縣唐)¶
<pb:KR2k0008_WYG_066-9b>¶
　(析郴縣置安陵縣後改曰高亭宋熈寕中又/改為永興縣元仍舊夲朝因之編户二十里)宜章縣¶
　(在州城南九十里夲漢郴縣地隋末析置義章縣唐/省入郴縣尋復置長夀初分置高平縣尋省徙郴縣)¶
　(于高平宋改曰宜章縣元/仍舊夲朝因之編户七里)興寜縣(在州城東北一百/里夲漢郴縣地永)¶
　(和初析置漢寜縣三國呉改曰陽安晉又改曰晉寜/𨽻桂陽郡陳廢入郴縣隋改晉興縣唐貞觀中省咸)¶
　(亨中改置資興縣𨽻郴州五代時廢為寨宋嘉定中/復置資興縣紹定中改興寜縣徙治管子壕元仍舊)¶
　(夲朝因之編/户一十五里)桂陽縣(在州城東南二百四十里夲漢/郴縣地東晉析置汝城縣𨽻桂)¶
　(陽郡陳改為盧陽縣及置盧陽郡隋初廢郡以縣屬/桂陽郡唐改為義昌縣五代唐改曰郴義縣宋改為)¶
　(桂陽縣元仍舊夲朝/因之編户一十五里)桂東縣(在州城東二百八十里/夲漢郴縣地唐為義昌)¶
<pb:KR2k0008_WYG_066-10a>¶
　(縣地宋初為桂陽縣嘉定中析置桂東縣/治上猶寨元仍舊夲朝因之編戸五里)¶
郡名桂陽(漢/名)郴江(以郴江/水而名)¶
形勝郴山竒變其水清瀉(韓/文)州在百重山内(宋張舜民/南遷録)¶
　其地多崇山大澤引衡嶽而帶九疑(郴州興/造記)北瞻衡¶
　嶽之秀南直五嶺之衝(宋陳純夫/州學記)環山為州(宋練亨/甫靈夀)¶
　(山記郴環山而為州在/海嶠之北衡湘之南)控扼交廣襟帶湖湘(宋沅/閱云)湘¶
　楚上㳺(宋凌伯裕郴/江前集序)以山水名(同/上)¶
風俗風俗脆薄(漢許荆傳郡濵二州/風俗脆薄不識學)民魁竒而忠信(宋/建)¶
<pb:KR2k0008_WYG_066-10b>¶
　(城門樓記其氣蜿蟺磅/礴其民魁竒而忠信)俗愿朴而勁(宋伯潜/社壇記)¶
山川文明山(在州城南上有塔又/有亭名第一江山)東山(在州城東舊有/興化寺唐丞相)¶
　(劉瞻讀書于此沈彬詩眼穿林鏬見郴州井里相逢/側局楸味道不來閒處坐勞生更欲幾時休蘇仙宅)¶
　(古烟霞老義帝墳荒草木愁千古/是非無處問夕陽西下水東流)香山(在州城南五/里有香木并)¶
　(香泉味/頗甘列)曹王寨山(在州城北郴江口山勢壁立其顛/有石若鼎在大石鏬中嵗乆石合)¶
　(兩耳出石外有栢樹偃生/貫石耳中俗號曹王寨)馬嶺山(在州城北七里漢/蘇眈升仙之後其)¶
　(母每來候之見眈乘白馬飄然而往故名又名蘇仙/嶺上有白鹿洞仙人壇有巨石曰沉香小石曰仙桃)¶
　(仙桃色赤黄有核/研飲之可以愈疾)黄相山(在州城東南九里上有瀑/布泉宋阮美成詩東帶連)¶
<pb:KR2k0008_WYG_066-11a>¶
　(山接五羊西分郴水下三湘路人/到此休南去嶺外千峯盡障鄉)靈夀山(在州城南/二十里一)¶
　(名萬嵗山出靈夀木可為杖漢平帝嘗以賜孔/光唐天寳中改為靈夀山因所産之木為名)魚鮮¶
　山(在州城東三十里上有栁毅祠嵗旱于此禱雨宋/秦觀嘗㳺有記謂其形勝大類華山之隂而沃潤)¶
　(過/之)坦山(在州城西三十里有萬華巖内有石田石倉/石鐘之類澗水自巖而出阮美成詩空山夜)¶
　(雨鬼神愁恠石層巖虎豹憂鳥道/不通車馬到只供衲子羽人逰)鳯梧山(在州城西/北三十里)¶
　(昔范真人伯慈煉/丹於此丹竈尚存)黄岑山(在州城南二十六里郴水/所出一名黄箱山即五嶺)¶
　(之一從東第二騎田嶺也其支曰摺嶺湘志謂為/楚粤之關與諸嶺連屬横絶南北寒燠氣候頓殊)寳¶
　葢山(在州城東四十/里與寳雲山近)五葢山(在州城東南六十里山/有五峯望之如葢鄉人)¶
<pb:KR2k0008_WYG_066-11b>¶
　(每嵗以雪占年豊云五葢雪普米賤如土雪若不均/米貴如金宋阮美成詩五峯如葢色蒼蒼隔㫁蠻陬)¶
　(與瘴鄉纔見山中冬有/雪郴人預說嵗豊穣)話石山(在州城西北六十里/山有孤石獨聳仙人)¶
　(于此談話又湘中記常/聞山間如人語聲故名)龍渡山(在州城西九十里上/有龍渡廟廟有泉嵗)¶
　(旱禱雨/多應)雲秋山(在州城東北二百餘里山川黯/慘俗號秋山有雲秋水出此山)僊母¶
　山(在永興縣東二里下有蘇仙觀宋縣令/徐經孫曽刻漢夀字碑于山之石岩)龍耳山(在/永)¶
　(興縣西一十五里上/有古廟禱雨多應)土冨山(在永興縣東南三十里/山有銀井鑿之轉深昔)¶
　(有人于半道見三老翁以杖授之忽不見/視其杖皆銀因名土冨山井曰三翁井)高亭山(在/永)¶
　(興縣西三十里/唐以此山名縣)白鶴山(在永興縣西七十里上有泉/井盤山王廟嵗旱禱雨多應)¶
<pb:KR2k0008_WYG_066-12a>¶
　白豹山(在永興縣西九十里/白豹水源出于此)雲葢山(在永興縣南五/里屏列縣治前)¶
　(上有/仙亭)石角山(在興寕縣西二十五里舊治旁有石拳/曲如牛角状上有石刻天下竒觀四字)¶
　秋溪山(在興寜縣西/南三十里)郴侯山(在興寕縣西三十里漢/昭帝封楚王孫暢為郴)¶
　(侯因名上有曹天師巖内有燕/羣集嵗旱禱雨燕自岩出即應)石菌山(在興寕縣北/三十里上有)¶
　(仙亭鐡瓦石壁/扁曰豊鳴閣)九鼎山(在興寕縣西四十里九山/如列九鼎下有松桂書堂)石¶
　牛山(在興寕縣東北五十里有石牛特異土人望之/以占一冬寒燠雪冐其頂謂之雪過嶂雪不復)¶
　(作矣其顛有鴈池冬月温燠/鴈嘗食息其中俗名天鵞池)浦溪山(在興寕縣東南/六十里頂有天)¶
　(鵞池龍鬚帶劉江仙祠在焉常有/雲霧冐其上若雲廓氣清則有雨)耒山(在桂陽縣南/五里四面孤)¶
<pb:KR2k0008_WYG_066-12b>¶
　(絶耒水所出山之/南又有屋嶺山)烏龍白騎山(在桂陽縣南七里逺/望有黒石如龍白石)¶
　(如馬兩面/羅列故名)洞靈山(在桂陽縣東一十七里内有巖洞/九曲池水清味甘遇旱取水祝之)¶
　(即雨故/曰洞靈)義通山(在桂陽縣北九十七里舊名百丈宋/阮美成詩縈紆鳥道少人通只有豺)¶
　(狼夜過踨自衒稜層踰/百丈安知七十二高峯)石舎山(在桂陽縣北二百餘/里山有石室因名)¶
　桄榔山(在宜章縣舊多/桄榔木及竒石)雕玊山(在宜章縣東四十/里逺望色如雕玉)漏¶
　天山(在宜章縣東八十里萬/山環合多雨少晴故名)莾山(在宜章縣西南一/百一十里接廣東)¶
　(韶州界延袤六十里有九十九山舊/碑言山形如寒蘆在宿莾中故名)三峯山(在桂東/縣南三)¶
　(里亦名/石峯山)獨秀峯(在桂陽縣一名孤山漢蘇眈隠此阮/美成詩瘴山蠻嶺闘嵳峩上可躋攀)¶
<pb:KR2k0008_WYG_066-13a>¶
　(下可磨萬岫千巖皆闒/葺一峯獨秀不湏多)劉僊嶺(在州城東一十五/里上有劉仙臺)九¶
　峯嶺(在興寕縣西五里前有竒石如香/爐山簇九峯鄉人剏九仙亭于上)題詩嶺(在興/寕縣)¶
　(東一十五里舊有仙人題詩/于上墨跡猶存字不可辨)雷公嶺(在興寕縣東南/一百里嶺下小)¶
　(溪内有石遇旱/𥪡石禱之即雨)雙魚嶺(在桂陽縣北二十里其形類/雙魚因名相傳昔人朱河二)¶
　(姓累世顯宦有佩金魚/者或以為此山之應)君子嶺(在桂陽縣東北上有/仙人池凡縣官到罷)¶
　(之日此嶺明䴡/則為顯逹之占)觀音巖(在永興縣西北一十五里瞰/江江心有獅子石嵗旱禱雨)¶
　(于/此)兠率巖(在興寕縣西二十五里舊治西南岩内空/濶有石觀音羅漢又有石幢石鐘石皷若)¶
　(撃之/有聲)鹿角巖(在桂陽縣北一十五/里有九石井存焉)艮巖(在宜章縣南/二里岩前舊)¶
<pb:KR2k0008_WYG_066-13b>¶
　(有臺創亭于上扁曰過/清又作石橋跨池以入)野石巖(在宜章縣北十餘里/臨官道石崖壁立其)¶
　(旁/)金鷄洞(在桂東縣東洞中石壁上隠然有仙人掌/跡下有金鷄石相傳昔有金鷄見于石)¶
　武丁岡(在州城西五里一名曰虎岡又名騾岡東漢/時仙人成武丁𦵏此其友嘗見仙人乘白騾)¶
　(今石壁上/騾跡尚存)乆留岡(在州城東北二十里漢太守衛颯/罷任還京父老留戀送别于此阮)¶
　(美成詩潁人聞欲問郴人衛颯何如似冦/恂只恐當時遮道者不應皆是借留人)窊尊石(在/郴)¶
　(江畔宋張舜/民有銘刻)玉履石(在宜章縣東四十里俗傳/越王渡水遺玉履于岸)郴水¶
　(在州城東一名郴江源發黄岑山北流至此水清益/駛下流㑹耒水及白豹水入湘江秦觀詞郴江夲自)¶
　(繞郴山為誰/流下瀟湘去)千秋水(在州城南源出靈夀山山/舊名萬嵗故水名千秋)騾溪¶
<pb:KR2k0008_WYG_066-14a>¶
　水(在州城西三十里源出迷/冗水口有石状如騾因名)棲鳯水(在州城北五十/里源出桂陽州)¶
　(龍渡山東北流至本州界又西北流/經棲鳯渡合白豹水下流入郴水)桂水(在州城西/南六十里)¶
　(下流合/耒水)黄袍水(在州城東北百餘/里下流至百斛村)白豹水(在永興縣/兩源出白)¶
　(豹山流至森/口入郴水)潮水(在永興縣西清冷瑩澈日夜兩/潮後鑿渠引水遂彌年不潮)潦¶
　溪水(在永興縣北源出黄沙泉北流至/衡州安仁縣界又北流入郴水)資興水(在興/寕縣)¶
　(東南六十里源出古鋂泉五十里至舊興寕縣前横/流至瀘渡合耒水西流八十里水勢險惡下流合于)¶
　(郴/水)熱水(在興寕縣東七十里地名周門/有數池其沸如湯不可跣渉)耒水(在桂陽/縣源發)¶
　(耒山西流㑹資興水又西北㑹郴/水經衡州耒陽衡陽縣界注于湘)孤山水(在桂陽縣/東南一十)¶
<pb:KR2k0008_WYG_066-14b>¶
　(七里曲屈北流一百五十里入/江西南安府界通船至贑州)屋嶺水(在桂陽縣南/六十里源出)¶
　(屋嶺山水分南北流其南流者為屋嶺水/流百餘里與廣東韶州府仁化縣大江合)武水(在宜/章縣)¶
　(出桂陽州臨武縣西山下東流入夲/縣界㑹大小章水入廣東韶州府界)章水(在宜章縣/北六十五)¶
　(里有大章小章二水其源俱出州/南黄岑山流至縣北合流入武水)長樂水(在宜章縣/源出莾山)¶
　程鄉水(在興寕縣西北郡國志程水鄉出美酒晉志/水味甘美劉杳云桂陽程鄉有千日酒飲之)¶
　(至家而醉昔嘗置官醖于山/下名曰程酒獻同醽酒焉)北湖(在州城北流七里/入郴水灌田甚廣)¶
　(唐韓愈謂航北/湖之空明即此)蛟潭(在桂東縣北二十里潭/中有蛟嵗旱禱雨多應)金箭灘¶
　(在兠率岩下舊傳岩上有漢李廣所/射之箭每遇風雨晦㝠舟行見之)橘井(在州城東/蘇眈宅眈)¶
<pb:KR2k0008_WYG_066-15a>¶
　(将仙去謂母潘曰明年郡大疫母取橘葉井水飲之/如期疫果作郡人憶前言競詣飲水下咽即愈唐杜)¶
　(甫詩郴州頗凉冷橘井尚凄然元結詩靈橘無根井/有泉世間如夣又千年鄉関不見重歸鶴姓字今為)¶
　(第幾/仙)浪井(在黄岑山相傳/其水一日三湧)紫井(在永興縣北其泉紫/色重于他水銅壼漏)¶
　(取此水以/定時刻)劒泉(在州城内康㤗坊石罅間躍沙/而上宋張舜民嘗刻銘其上)浮休¶
　泉(在州學大成殿右宋張舜民愛其深/冷甘美名之曰浮休葢取巳之號也)燕泉(在州城/西以燕)¶
　(來時泉生燕去時泉涸故名宋析彦質居郴時翦茅/為亭扁曰燕泉今重修更名引春亭有石甃引水流)¶
　(觴其水流/入通陂堰)圓泉(在永興縣南一十五里泉半煖半冷/冷處極清煖處極濁世傳陸羽著茶)¶
　(經定水品張又新益水品/為二十而圓泉第十八焉)龍泉(在州城西五里分三/𣲖流城中一出劍泉)¶
<pb:KR2k0008_WYG_066-15b>¶
　(一出通陂堰一出光/孝寺後俱入郴水)潮泉(在州城南二十里一日三/湧三退阮美成詩朔月盈)¶
　(虧巳可疑隨泉上下更難知錢塘/江上呉山外誰見來時與去時)温泉(在州城北二/十里平地湧)¶
　(出如湯沐浴可以愈瘍東流合郴水荆州記郴縣西/北有温泉其下流有十數畆田常十二月下種明年)¶
　(二三月糓登/一年三熟)愈泉(在州城南東流入郴江舊名甘泉/人患疾飲之立愈唐天寳中改今)¶
　(名/)寒泉(在州城南三十里源出黄岑/山流入郴水春夏尤冷故名)古鋂泉(在州城/東百餘)¶
　(里山下有一泉方圓十餘里泉/傍石壁峭立其泉深澄莫測)&KR0812;醁泉(在興寕縣東/一名酒官水)¶
　(阮美成詩萬榼/千壼汲未枯)白芒温泉(在桂陽縣北三十里/冐風者沐浴多愈)靈泉¶
　(在宜章縣南五十里泉嘗/乾涸嵗旱禱之則水出)流杯池(在州治南二里石/罅天然盤曲流注)¶
<pb:KR2k0008_WYG_066-16a>¶
　(有亭曰飛觥又數歩間有雙石對峙前有蓮池作亭/其中面石者曰雲根面池者曰觀政舊有山隂堂宋)¶
　(阮美成詩修竹蒼蒼似剡川浮觴可繼永/和年不知誰有羲之筆欲冩蘭亭第二篇)愛蓮池(在/桂)¶
　(陽縣治東宋周敦/頥令邑時所鑿)温泉池(在宜章縣東二十里又縣/西六十里有桃花湯其水)¶
　(冬夏/常暖)䧟浦(在州城北二十里一名䧟池相傳昔有/萬氏居此一旦雷雨全家皆䧟故名)槃¶
　澗(在宜/章縣)中洲(在郴江中廢太平寺前上有尭舜禹湯/廟水漲則洲浮古䜟云沙洲生到太平)¶
　(前郴州/出状元)¶
土産銀(夲州及桂陽/宜章縣出)鐡(夲州及宜章永/興桂陽縣出)銅　錫(夲州及/宜章縣)¶
　(出/)¶
<pb:KR2k0008_WYG_066-16b>¶
公署守禦郴州千户所(在州治西夲朝洪武元年/改元之新野翼萬戸府建)守禦¶
　廣安千戸所(在桂陽縣東一十里洪武中/建以上二所俱𨽻茶陵衛)¶
學校郴州學(在州/治南)永興縣學(在縣/治南)宜章縣學(在縣/治西)興寜¶
　縣學(在縣/治西)桂陽縣學(在縣/治東)桂東縣學(在縣治東以上/六學俱宋建夲)¶
　(朝重/建)¶
書院觀瀾書院(在興寕/縣西)¶
宫室望江樓(在永興/縣治前)覧翠樓(在宜章縣學正/統十二年建)覧秀閣(在/州)¶
　(治舊倅/㕔宋建)文昌閣(在永興/縣治北)濂溪閣(在桂陽縣學洪武十/六年建塑宋儒周敦)¶
<pb:KR2k0008_WYG_066-17a>¶
　(頥像春/秋祀之)讀書堂(在州治東唐相劉瞻嘗讀書于此桂/陽守劉彭老有詩云湖光渺渺浸朝)¶
　(霞十里中/存舊相家)誠意堂(在州治宋建當時建于州治者曰/中和曰仰賢曰思政曰清㳤凡五)¶
　(堂/焉)清㳤堂(在州治阮美成詩三仙一相有遺風清㳤/誰言到此窮寄與郴陽忠信士得名端合)¶
　(謝韓/公)流憇亭(在州治舊通/判㕔宋建)义魚亭(在州城西北湖中/唐韓愈赴潮州經)¶
　(北湖賦詩有义魚春岸闊之句後人/因以名亭後改名景韓今名韓公亭)仁化亭(在宜章/縣治東)¶
　(南/)僊居臺(在州城北/蘇仙嶺後)禱雨臺(在艮岩前嵗/旱禱雨于此)長安館(在/州)¶
　(城西南六十/里長安水側)玉泉館(在興寕縣西洪/武十二年建)¶
關梁蘇僊橋(在州/城東)化龍橋(在永興縣西龍耳山下有潭/元至正間水湧龍出後人建)¶
<pb:KR2k0008_WYG_066-17b>¶
　(橋于上/因名)九僊橋(在興寕/縣西)三星橋(在宜章/縣東南)僊女橋(在桂/東縣)¶
　(南七十里地名清石峒有石橋長百餘丈非/人力所能創或時清夜聞橋上有奏樂聲)¶
寺觀開元寺(在州城/西北)太平寺(在永興縣治西洪武/間建正統中重脩)梵安¶
　寺(在興寕縣南/三十五里)栖襌寺(在桂陽/縣治東)普化寺(在宜章縣/西南一里)興¶
　褔寺(在桂東/縣治北)橘井觀(在州治東又有蘇/仙觀在州東七里)昭徳觀(在興/寕縣)¶
　(治南洪/武間建)延生觀(在桂陽縣/西一十里)景星觀(在宜章縣/東二里)¶
祠廟義帝廟(在州城西義帝見陵/墓漢時舊名義陵祠)三侯祠(在永興縣南/二十里祀漢)¶
　(安國侯王陵綘侯/周勃潁隂侯灌嬰)韓愈祠(在州學唐韓愈令山陽時/過此郡人慕之為立祠)¶
<pb:KR2k0008_WYG_066-18a>¶
　劉瞻祠(在州學瞻唐相宋大觀初/郡人思其風烈立祠祀之)濂溪祠(在州學宋/郴令周敦)¶
　(頥號濂溪郡/人立祠祀之)女郎廟(在郴州唐韓愈詩/乞雨女郎魂即此)¶
陵墓義帝塜(在州治西或云在州學後按漢書項羽陽/尊楚淮王孫心為義帝徙都郴繼而使黥)¶
　(布害之故/陵在焉)孝婦塜(在永興縣西北孝婦姓蔡漢桂陽/郴人為宜章縣區端妻舅姑既殁)¶
　(蔡哀戚盡禮柩未殯隣里失火蔡抱棺號慟/不已而風囘火息人謂孝感所致塜碑尚存)¶
古蹟萬王城(在桂東縣東五十里萬王未詳相傳王曽/寓此今有堦砌傍有脩竹數竿日夕自仆)¶
　(掃其地而復立内有桃李彌望鄉人當垂實時徃/採食之味甘甚但不可取去或摘私蔵必失歸路)廢¶
　便縣(在永興縣漢置王莾改曰便屏/東漢復舊今永興縣即其地)廢郴縣(在州城/内漢晉)¶
<pb:KR2k0008_WYG_066-18b>¶
　(桂陽郡隋唐郴州皆治此五代晉時改敦化/縣漢初復曰郴縣元改為郴陽縣夲朝廢)蘇僊宅¶
　(在州城東仙漢蘇眈也眈初乘鶴/去後嘗騎白鶴來止郡城樓上)石室(在郴州室有/鍾乳上生靈)¶
　(夀木下有/千秋溪)仰竈(在興寕縣東一十里有石岩如竈四/面壁立下有深潭其氣上騰如炊水)¶
　(深而黒雲翳生寒凡郴衡屬境嵗旱能精㓗禱此則/雲霧四合必有小魚躍出急以器盛之雨即至否則)¶
　(變異交作泉水湧沸宋邑令/郭夣升作亭其上扁曰致雲)¶
名宦漢衛颯(桂陽太守下車脩庠序之教設/婚姻之禮期年間邦俗從化)茨充(代衛/颯為)¶
　(桂陽太守亦善其政教民種植桑/麻之屬勸令飬蚕織屨民得利益)許荆(桂陽太守設/喪紀婚姻制)¶
　(度使知禮禁縣人有兄弟争財互訟者荆對之嘆教/化不行咎在太守乃使吏上書乞詣廷尉争者感悟)¶
<pb:KR2k0008_WYG_066-19a>¶
　(求受罪在事十二年父老/稱歌病卒人為立廟樹碑)欒巴(桂陽太守以郡䖏于/南不閑典訓定為婚)¶
　(姻之儀使民遵而行之興立/學校奨進士子風俗一變)周憬(桂陽太守郡與南/海接自瀑亭至曲)¶
　(江臺水極險惡啇旅患之憬開陸/瀧合真水郡人便之為立祠建碑)唐楊於陵(郴州刺/史在任)¶
　(躬勤於治不/以卑逺為薄)李吉甫(郴州刺史誅破奸/盗窟穴治稱流聞)宋張勲(乾徳/初與)¶
　(丁徳裕潘美帥兵克郴/州遂以為刺史兼監使)洪湛(太宗時知郴州俊辯/有材幹治聲甚著)周¶
　敦頥(郴令移桂陽令皆有治/績郡守李初平賢之)唐介(嘉祐間以御史裏/行言事謫監郴州)¶
　(酒稅有/直聲)阮美成(知郴州為政豈弟尤/喜吟咏時號阮絶句)唐恪(郴縣尉民/有受害而)¶
　(尸不獲吏執其隣抑使自誣令以為信恪争之令曰/否将為君累恪曰吾為尉而盗不能捕更俾無辜死)¶
<pb:KR2k0008_WYG_066-19b>¶
　(乎躬出訪求夕若有告/者旦而得尸遂獲盗)譚世勣(郴州教授時王氏學/盛行世勣雅不喜或)¶
　(問之曰説多而屡變無/不易之論置其書不觀)薛徽言(紹興初以權御史宣/諭湖南時郴桂陽旱)¶
　(飢徽言請于朝不待報即諭漕臣發/衡永米以賑而以經制銀市米償之)呉鎰(淳熈中知/宜章縣在)¶
　(任去民之惡從民之欲大葺學宫補弟子員親為/講授時課勉之多至成效士子立祠于學祀之)孫¶
　逢吉(郴州司戸叅軍有文學行義乾道中太常黄鈞/薦于丞相虞允文李燾劉珙䓁又相繼薦之)¶
　王肅(景定中知郴州有文章政事/之材興利除害芳名大着)元邸澤(郴州路總/管有政績)¶
　(亢著/武功)王都中(郴州路總管孜孜為政百務具舉谿洞/猺獠往來州境者煦之以恩懾之以威)¶
　(莫不恱服因郴民染以蠻俗喜闘争乃大治學舍/延宿儒教授其中以義理開曉之俗為之丕變)夲¶
<pb:KR2k0008_WYG_066-20a>¶
　朝李輔(洪武初宜章知縣宣布徳化民心歸向凡/縣治學宫壇埸皆創建一新邑人稱頌)戴¶
　用(洪武間興寕知縣嵗旱禱于仰竈俄有石燕/集其冠頃之飛去大雨方数十里嵗以豊稔)温褔¶
　(洪武間宜章知縣守巳廉㓗賦/役均平民之逋亡者聞風慕歸)王永隆(永樂中郴州/知州為政公)¶
　(勤尤作興學校考課生徒優劣高/下掲榜以勵之由是科目始盛)黄象(宣徳中知興/寕縣臨民寛)¶
　(恕治事簡易在任十一年百姓戴之如父母/去之日老稚咸感泣攀轅祖送載道  省志)吕棠(宣/徳)¶
　(中知郴州政聲丕著時沔陽知州李震桂陽/知州黄昻陳道生楚中稱四賢守  省志)林廷賛¶
　(天順中知永興縣剛正自持勿惮權勢臨民愷/悌平易有古循吏風治行為當時第一  省志)韓宗¶
　尭(𢎞治中授郴州學正文學優贍遷蒲圻令補安仁/縣廉勤足稱丁丑春猺冦破縣帥兵往禦被執不)¶
<pb:KR2k0008_WYG_066-20b>¶
　(屈以大義諭賊賊/不敢害  省志)程瓊(知興寕縣縣故有土城賊易/而攻之瓊勵士卒俻守戰之)¶
　(器賊不能犯辛未羣盗又為吕公車攻城七日城中/士庶無不泣涕震恐瓊率衆守且飲笑自如賊知城)¶
　(中有偹遂自/散去  省志)¶
流寓秦觀(揚州人宋元祐中為秘書省正字兼國史院/編修官紹聖初坐黨籍出通判杭州再以御)¶
　(史論其増减實録監䖏州/酒稅尋削秩徙郴州安置)劉奉世(臨江人敞子仕宋/為僉書樞宻院事)¶
　(紹聖初知成都府為曽布所譛責光禄少卿分司南/京居郴州常云家世事君内省不愧恃士大夫公論)¶
　(而巳得䘮常理也/正湏安以䖏之)陳瓘(沙縣人仕宋權給事中宰相/曽布使客餌以官爵瓘不聴)¶
　(乃以一書論其過布見大怒争辯移時至箕踞誶/語瓘色不為動崇寕中除名竄袁州後移郴州)陳¶
<pb:KR2k0008_WYG_066-21a>¶
　師錫(建陽人宋徽宗時為殿中侍御史以言事忤㫖/出知穎州後削官安置郴州卒師錫始與陳瓘)¶
　(同論蔡京蔡/卞時號二陳)曹輔(南劍州人仕宋為秘書省正字徽/宗多㣲行輔上䟽切諌太宰余深)¶
　(曰爾小官何敢論大事對曰大官不言故小官言之/官有大小愛君之心一也少宰王黼奏不重責輔無)¶
　(以息浮言遂編管郴州處/郴州六年怡然不介意)折彦質(雲中人宋紹興中/累官至僉書樞宻)¶
　(院事初趙鼎為相累薦彦質後秦檜專相以/彦質為鼎所引郴州安置自號葆真居士)¶
人物晉谷儉(桂陽人少有志行博渉經史元帝時/舉秀才試髙第除中郎尋棄官去)唐孟¶
　琯(郴人元和中進士嘗著嶺南異物志韓愈送琯序/云今年秋見孟氏子琯于郴年甚少禮甚度手其)¶
　(文一篇甚鉅退披其篇以讀之/盡其書無有不能其見重如此)劉瞻(桂陽人舉進士/博學宏詞歴官)¶
<pb:KR2k0008_WYG_066-21b>¶
　(翰林學士中書平章以同昌公主薨逮繋醫百餘人/瞻固争罷為荆南節度使僖宗立復拜中書侍郎為)¶
　(人鯁直廉約俸餘濟/親舊之貧家無留儲)宋黄觀象(夲江夏人曽祖為資/興令因家焉觀象居)¶
　(父母䘮哀毁踰禮廬墓六年墓側/産芝朝廷賜栗帛蠲徭役以旌之)邵曄(桂陽人袓崇/道州録叅父)¶
　(簡連山令曄㓜嗜學太平興國巾進為邵陽主簿通/判荆南歴知忠郎兖廣諸州所致皆有循良之政宋)¶
　(史列于/循吏)曹靖(郴人性孝友嘉祐中為益陽令有美政/去後民思累官尚書比部郎知賔州黄)¶
　(庭堅為作善政頌稱其御吏/嚴而不殘使民寛而不弛)陳純夫(永興人元豊初/監舉第一尋以)¶
　(易經魁省試累官通奉大夫後/閒居以文自娛卒年八十六)杜唐卿(宜章人舉進/士調浮梁主)¶
　(簿至官興學校未幾芝生于學從之㳺者/二百餘人有善政百姓思之後累官司農)朱輅(郴人/紹聖)¶
<pb:KR2k0008_WYG_066-22a>¶
　(間登第通判邵陽累治疑獄人以不寃後知郴州終/任獄無一死罪甘露䧏于州署前之松逾月松下地)¶
　(猶潤人謂其/善政所感)姚宋佐(靖康間其父寓郴生宋佐少嗜/學舉進士初調湟州户椽再仕)¶
　(八桂教官以詩名性廉介雖兩仕/而家貧自號北湖有文集蔵于家)雷應春(郴人以詩/擅名累官)¶
　(監察御史首䟽時相繼忤權貴出知全州弗就歸隠/北湖後知臨江軍安静不擾嘗欲城新淦以俻不虞)¶
　(當路沮之及己未之亂臨江倉卒無偹人始服其先/見終江東憲所著有洞庭玉虹日邉盟鷗清江諸集)¶
　夲朝曹嗣宗(郴州人少有志操洪武間第進士授西/川逹縣知縣有能名擢陜西按察司僉)¶
　(事/)何懐輝(桂陽人以刑律精通保任大理寺評事遷/都督府經歴勤能益著尋陞通政司叅議)¶
　(時論/偉之)朱光才(郴州人永樂初第進士歴官户部郎/中綽有休聲陞陜西布政司叅議)鄺¶
<pb:KR2k0008_WYG_066-22b>¶
　埜(宜章人永樂間進士第授監察御史陞陜西按察/司副使風紀振揚擢應天府尹廉公有為民懷其)¶
　(惠累官兵部尚書操履端嚴蒞官勤子/慎扈從北征没于軍贈少保録其一)朱英(桂陽人正/統乙丑進)¶
　(士拜監察御史有直聲累官右副都御史掌都察院/事所至征討有功安邉固圉具有碩畫卒贈太子少)¶
　(保謚恭簡子守/孚進士  省志)歐陽復(桂陽人景㤗辛未進士厯官/泉州知府政平刑簡釋囚致)¶
　(雨遘疾郡人禱于神以祈祐者千餘人及/卒哭之如喪考妣立祠祀之焉  省志)曽鑑(桂陽/人天)¶
　(順甲申進士授刑部主事辨寃獄累官工部尚書諸/所營造勞績顯著論功特賜玉帶進階榮禄大夫以)¶
　(病乞休去/  省志)王廷桂(宜章人領天順壬午鄉薦授贑州/府同知時巨冦流刼州縣廷桂率)¶
　(鄉兵征之死于難事奏/聞贈官録其子  省志)鄧庠(宜章人成化壬辰進士/授行人拜監察御史䟽)¶
<pb:KR2k0008_WYG_066-23a>¶
　(陳時事力詆權要累官户部尚書平生謙和冲約不/務矯飾故所至輙有實惠及民時稱長者  省志)¶
　何俊(郴州人登成化己丑進士授南京户部主事擢/雲南按察司僉事兼督雲貴學政隨俗導化濟)¶
　(之以嚴凡所陶鑄多中器使乞休無他嗜蓄古醫方/所著有訥□稿子説成化中鄉試第一人舉進士河)¶
　(南督學僉事學政修舉子孟/春登科説遂歸休  省志)黄珙(永興人成化辛丑/進士知萬載縣裁)¶
　(决如流庭無稽訟儲糓備荒修學宫範祭器招撫流/亡練兵䋙盗擢刑部主事執法平允如雪王輔之寃)¶
　(辨劉雲之誣衆議韙之陛江西按察僉事以母老乞/終飬母卒廬側哭聲振林麓年七十五終  省志)¶
　崔巖(郴州人成化辛丑進士歴户部郎中陞山東/江西河南布政使轉左都御史擢南京工部)¶
　(左侍郎卒巖平生嚴肅不茍合居/官三十餘年田園如故云  省志)曽䡵(永興人成化/乙未進士歴)¶
<pb:KR2k0008_WYG_066-23b>¶
　(刑部員外郎值平陽有訟田乆淹及蘇州衛誣殺人/罪者繋十餘年䡵往訊立决出補紹興知府均輸薄)¶
　(賦釐弊補役尋乞休歸年七十/四卒子介全念皆進士  省志)髙𦙍(宜章人成化宋/進士授行人奉)¶
　(使朝鮮稱職擢御史出按浙江大同嘗疏正武臣/罪状發浙中隠漏得數百萬金最多振刷  省志)何¶
　孟春(郴州人進士授主事累官吏部右侍郎嘉靖初/詔議尊親禮力諍泣諌疏凡萬餘言上諭之再)¶
　(三跪執弗起乃左遷南京工部右/侍郎尋歸所著有餘冬録  省志)喻江(郴州百户正/徳間峒冦大)¶
　(作江分營宜章之章橋遇敵死/之鄉民為立祠以祀之  省志)范輅(桂陽人正徳辛/未進士授行人)¶
　(拜監察御史清戎江西忤寕庻人宸濠謫四川宣撫/司經歴起擢褔建僉事江西副使適宸濠謀反輅首)¶
　(撻其樂工殺之誣繋獄除名事白復起山東副使陜/西叅政輅有氣節歴官有能聲時論多稱之  省志)¶
<pb:KR2k0008_WYG_066-24a>¶
列女鄧氏(桂陽朱守良妻𢎞治中有強賊歐執欲/強凌之鄧呼天罵賊不屈而死  省志)李氏¶
　(興寕何冲孚妻嘉靖中猺/冦廹之罵賊見殺  省志)文璋妻(朱氏郴人年三/十而寡撫子悦)¶
　(娶黄氏亦寡無子家貧姑/婦相守世稱雙節  省志)¶
仙釋蘇眈(漢郴人事母以孝聞嘗遇異人授神仙術因/侍膳母思鮓即出市鮓以獻問所從來曰便)¶
　(縣母始異之一日忽洒掃庭除母問其故曰仙道已/成上帝來召母曰汝仙去吾誰飬乃留一櫃云所需)¶
　(即有又云明年大疫取庭前井水橘葉救之眈仙去/巳而果疫母日活百餘人宋元符中賜號冲素真人)¶
　廖師(郴州人唐懿宗召入行道術有驗後乞歸山韓/愈為文送之云郴之為州當清㳤之氣意必有)¶
　(魁竒者生其間廖師氣専而容寂多㙯而善逰豈吾/所謂魁竒而溺于老氏者耶後于靖褔山白日昇天)¶
<pb:KR2k0008_WYG_066-24b>¶
　劉&KR1903;(唐宰相瞻之兄好仙術有道士至其門曰能相/師乎曰諾乃隨入羅浮山後四十年瞻被逐至)¶
　(潮臺泊舟有少年冐雨而來乃&KR1903;也/云已列仙矣悲喜不勝一夕不見)智儼(郴之右姓/曹氏子在)¶
　(孕不嗜葷成童不嗜戯生九年為僧抱經笥入岣嵝/從名師執業曹王臯鎮湖南請為人師登壇三十八)¶
　(載得度者/萬有餘人)¶
　　　施州衛軍民指揮使司(東至荆州府巴東縣五/百里西至酉陽宣撫司)¶
　　　　(九百里南至安定峒六百八十里北至石柱/宣撫司七百五十里自衛治至南京三千四)¶
　　　　(百五十五里至京師/七千一百五十里)¶
建置沿革禹貢荆梁二州之域天文翼分野春秋為巴¶
<pb:KR2k0008_WYG_066-25a>¶
　國之界戰國為楚巫郡地秦屬黔中郡漢屬南郡三¶
　國呉及晉屬建平郡後周于此置亭州及清江郡隋¶
　初郡廢州存大業初改名庸州治清江縣尋改州為¶
　清江郡義寜初改為施州唐以州𨽻江南道開元間¶
　改清江郡天寳初改清化郡乾元初復為施州宋屬¶
　四川䕫路元以清江縣省入州屬䕫州路夲朝洪武¶
　初仍置施州屬䕫州府及置施州衛二十三年省州¶
　入衛改置施州衛軍民指揮使司屬湖廣都司編戸¶
<pb:KR2k0008_WYG_066-25b>¶
　三里領軍民千戸所一宣撫司三安撫司八長官司¶
　八蠻夷長官司五而容美宣撫司亦在境内焉¶
　大田軍民千戸所(在衛城西北三百五十里洪武二/十三年始置散毛千戸所尋改今)¶
　(名𨽻施/州衛)施南宣撫司(在衛城東一百里洪武二十三/年定其地永樂三年置施南長)¶
　(官司尋改宣撫司領東鄉五路忠/路忠孝金峒四安撫司𨽻施州衛)東鄉五路安撫司¶
　(領搖把峒上愛茶峒下愛茶峒三長官司/鎮逺隆奉二蠻夷官司𨽻施南宣撫司)搖把峒長¶
　官司　上愛茶峒長官司　下愛茶峒長官司　鎮¶
　逺蠻夷官司　隆奉蠻夷官司　忠路安撫司(領劒/南長)¶
<pb:KR2k0008_WYG_066-26a>¶
　(官司𨽻施/南宣撫司)劒南長官司　忠孝安撫司(𨽻施南/宣撫司)金峒¶
　安撫司(永樂五年置領西泙蠻/夷南𨽻施司宣撫司)西泙蠻夷官司　散¶
　毛宣撫司(在衛城西二百二十里元為散毛峒置散/毛沿邉軍民宣慰使司夲朝洪武四年改)¶
　(為散毛沿邉宣撫司二十三年因洞蠻作亂發兵勦/捕軍民閧散後招服永樂九年置為散毛長官司十)¶
　(三年復陞宣撫司領龍潭/大旺二安撫司𨽻施州衛)龍潭安撫司(永樂中置𨽻/散毛宣撫司)¶
　大旺安撫司(領東流臘壁洞二蠻/官司𨽻散毛宣撫司)夷東流蠻夷官司¶
　臘壁峒蠻夷官司　忠建宣撫司(在衛東二百五十/里元置忠建軍民)¶
　(都元帥府夲朝洪武六年改置宣撫司尋廢永/樂四年復置領忠峒高羅二安撫司𨽻施州衛)忠峒¶
<pb:KR2k0008_WYG_066-26b>¶
　安撫司(元置湖南鎮邉宣慰司後廢夲朝永/樂四年改置今司𨽻忠建宣撫司)高羅安¶
　撫司(元置髙羅宣撫司改安撫司後廢夲朝洪武六/年復置尋廢永樂五年復置領木册長官司𨽻)¶
　(忠建宣/撫司)木册長官司　鎮南長官司(在衛城南二百/五十里元置湖)¶
　(南鎮邉毛嶺峒宣慰司改鎭南宣撫司後廢夲朝洪/武四年復置二十三年廢永樂五年改置長官司直)¶
　(𨽻施/州衛)唐崖長官司(永樂四年置/直𨽻施州衛)容美宣撫司(在衛城/東南二)¶
　(百一十里夲朝洪武四年置後廢永樂/四年復置領椒山瑪瑙等四長官司)椒山瑪瑙長¶
　官司　五峯石寳長官司　石梁下峒長官司　水¶
　盡源通塔平長官司(以上四長官司俱洪武六年置/至十四年廢永樂五年復置𨽻)¶
<pb:KR2k0008_WYG_066-27a>¶
　(容美宣/撫司)¶
郡名清江(後周/名)清化(唐/名)¶
形勝東北入南郡西北入巴郡(圖經東北入南郡之巫/縣西北入巴郡魚腹胊)¶
　(□東入南郡之銀山/南入牂牁之夜郎)山明水秀(圖/經)五峯環其東客星¶
　峙其西(衛/志)巴荆之㑹(同上東連荆楚西抵巴蜀地當/巴荆之㑹隠然為西南重鎮)¶
風俗其俗純朴(唐杜甫詩其俗則/純朴不知主客)民襍夷獠猶近華風¶
　(衛志地僻山深民襍夷獠伐木燒畬以種五糓/捕獵漁獸以供庖厨俗尚節儉猶近華風云)男不¶
　裹頭女衣花布(施南等宣撫司志男至老不裹頭女/衣花布親䘮宰太牢謂之打𦵏就日)¶
<pb:KR2k0008_WYG_066-27b>¶
　(而埋不行祥除之禮每嵗/春季祭山水神以祈秋實)¶
山川囘龍山(在衛城内昻然竒秀如/龍囘顧山下有圓通寺)象耳山(在衛城内/俗名舵樓)¶
　(山上有脩篁佳木又城内一里/有象鼻山山下有流觴曲水)飛鳯山(在衛城北/以形似名)宜¶
　山(在衛城西北與月臺/對峙俗名宜娘山)文筆山(在衛城南二里卓立/如筆亦名䨇翠山此)¶
　(山之西又有丹/鳯玉女二山)翠濤山(在文筆山西南山如波濤層/擁此山之外有石髙起数十)¶
　(尋有竅南北透/明俗號通明山)連珠山(在衛城東二里五峯相峙如/貫珠亦名五峯山宋政和中)¶
　(封山神為嘉惠侯賜廟額永褔與此/山相接控清江之口者曰龍首山)客星山(在衛城/西五里)¶
　(複嶺重嶂蜿蜒盤礴/南連雪嶺高出雲霄)猿啼山(在客星山南丹岩碧嶂/林木葱蒨猿聲最多宋)¶
<pb:KR2k0008_WYG_066-28a>¶
　(黄知命詩大猿呌罷小猿啼箐裏行人/白晝迷此山冬常積雪故又名雪嶺)天成山(在衛/城南)¶
　(十五里山/有天生橋)藥山(在衛城西二十里下瞰/麒麟溪山産藥物故名)金瓦山(在衛/城東)¶
　(四十里岩石鱗次/状類屋瓦而色黄)石盤山(在衛城東四十九里/山頂有大石如盤)天樓¶
　山(在衛城東五十六里山/勢聳㧞如危樓倚天)羅盞山(在衛城南五十六/里崒然数峯如覆)¶
　(螺盃俗呼羅盞宋張灝詩道盞元非盞/言羅不是羅只因山突起箇箇盡如螺)金柱山(在衛/城西)¶
　(南七十三里有峯/峭直其色如金)香城山(在衛城北七十四里/以山多麝香故名)銅甕¶
　山(在衛西七十六/里以形似名)金樓山(在衛城北八十里/岩石層叠如金樓)羊角山¶
　(在衛城東北百餘/里尖峯高峙天半)赭馬山(在衛西北一/百一十二里)金鷄山(在衛/城南)¶
<pb:KR2k0008_WYG_066-28b>¶
　(一百四十里中/多金鷄故名)巾子山(在衛城東一百六/十里峯頂状如巾)石乳山(在/衛)¶
　(城西一百七十里周廻百餘/里山石層叠多生石乳故名)都亭山(在衛城北二百/里崇崗深麓映)¶
　(帶左右山之下多良田廣/囿後周置亭州因山以名)東門山(在衛城東南二百/餘里舊有關在山)¶
　(之東名東門関相傳/夷夏嘗以此山分界)秀屏山(在大田所前青峯/高聳若屏障然)積翠¶
　山(在大田所北峯巒秀䴡/林木蒼翠為境内竒觀)朝陽山(在大田所北門外/與所城内山連延)¶
　小関山(在大田所東百里古/置関其上遺壘尚存)痩驢嶺(在衛城西七里/嶺高路險宋黄)¶
　(庭堅詩囏危寜度痩驢嶺/奔走莫隨肥馬塵謂此)朝霞嶺(在大田所東五十/餘里峻嶺嵬峩曙)¶
　(色将分每/有霞彩)通天巖(在衛城東十五里巖上有竅可以/通天因名巖下有澄潭嵗旱禱雨)¶
<pb:KR2k0008_WYG_066-29a>¶
　(多/應)碧波峯(東抱衛城曲折逶迤/如波濤層叠因名)石通洞(在衛城西黄/庭堅詩云古)¶
　(木蕭蕭洞口風昔人曽此出樊籠巖/前况有㳙㳙水好滌塵埃去效翁)雙城洞(在衛城/北四十)¶
　(五里又衛東五十里有/雙石城山下有雙洞)清江(一名夷水自紹慶發源/繞衛城而東流入荆州)¶
　(府宜都縣出大江蜀江水皆濁惟此獨清/唐元和志昔廩君浮上舟於夷水即此)西北江(在/大)¶
　(田所西二十里有二溪合流下入/洞又有橋高十餘丈若天生然)盤龍溪(在清江東/北俗傳昔)¶
　(有盤龍于/此因名)麒麟溪(在衛城南源自西山由巖洞激奔/直下成溪至夏水極冷亦名冷水)¶
　(河俗傳宋雍熈中/有麒麟出因名)通潮溪(在連珠山北源發龍/洞其水日消長二次)腰帶¶
　溪(在衛城西數里源自西山由宜山/下曲折縈環故名溪有流觴之所)菖蒲溪(在衛城/西南一)¶
<pb:KR2k0008_WYG_066-29b>¶
　(百九十里/歌羅寨)黔黎溪(在衛城西南三百四/十里源從北荒中出)萬頃湖(在大/田所)¶
　(西南二百里與酉陽接界/其湖深䧟行之周圍動搖)頭渡河(在大田所東十里/源出龍洞口流為)¶
　(河其水/出魚)鐡溝水(在衛城東宋蘇軾贈喬太傳云城東/坡壠何所似風吹海濤低復起城中)¶
　(病守何所為走/馬來尋鐡溝水)朝貢水(在衛城東/六十里)馬公泉(去衛城一/里宋嘉祐)¶
　(中運使馬公按部至州以城跨山不可鑿井乃相視/水脉以竹引此泉入城中公私頼之因立亭其上號)¶
　(馬公/泉)清水泉(在大田所東一百里有二泉水如藍靛/去所東三十里蒼岩間有飛泉如迸素)¶
　(練名曰/瀑布)龍岡井(在囘龍山下景㤗中/鑿此其井清冽甘美)廣利井(在大田/所城内)¶
　(居民日/汲焉)嘉蓮池(在衛治前一名鼓角池符瑞志宋端/拱元年七月施州衛角池生嘉蓮)¶
<pb:KR2k0008_WYG_066-30a>¶
　龍池(在衛城西北一百六里相傳/池中有龍居焉人不敢採捕)蝦䗫池(在衛城南/一百三十)¶
　(里池多蝦䗫方春水生輙跳躑出岸間後渠先/爪前趾變羽隨衆禽飛去土人嘗得于雀網中)¶
土産茶　椒　䧏香　花獐　馬鹿　紅&KR1892;　白鷴¶
　羚羊　金線鷄(衛境/内)白藥(夲草載施州所出者有白/藥小赤藥露筯草野蘭草)¶
　(小兒羣紅茂草大木皮都管草獨用藤/𤓰藤金陵藤岩㯶野猪尾皆藥物也)¶
學校施州衛學(在衛治東北三里/洪武十六年置)¶
宫室清江樓(即衛城之東門樓也城四門各有樓東曰/清江西曰西順南曰南陽北曰拱北俱洪)¶
　(武中/建)野意樓(在衛治西城上夲朝/指揮同知孫夲建)宣威堂(在衛治指/揮僉事孫)¶
<pb:KR2k0008_WYG_066-30b>¶
　(斌/建)問月亭(在衛城北有臺孤高獨出碧波峯之中舊/建此亭于上相傳李白謫夜郎賞于此賞)¶
　(月/)半□亭(在衛城内象耳/山𤣥妙觀之東)釣魚臺(在衛城/東南)觀瀾臺(在/衛)¶
　(城南石上鐫觀瀾/二字臺上有亭)¶
關梁五峯関(在衛城東門/外連珠山下)東門関(在墄城東南/東門山之上)石乳関¶
　(在衛境石乳山/上二関乆廢)深溪関(在大田所/酉陽路口)土地關(在木册忠/峒路口)¶
　勝水關(與虎城野熊野牛凡四/關俱在忠建宣撫司境)振武橋(在衛城北宣/徳末指揮孫)¶
　(夲建正統間指/揮馮廣重脩)盤龍橋(在衛城北百餘里有山岩/極高昔人鑿石架木為橋)天¶
　生橋(在衛城南十五里/下有溪通清江)通濟橋(在大田所城/東一百里)¶
<pb:KR2k0008_WYG_066-31a>¶
寺觀圓通寺(在回龍山/洪武中建)開元寺(在衛城南/門外元建)興國寺(在大/田所)¶
　(西門外洪/武中建)𤣥妙觀(在衛城内象耳山舊名/真武廟永樂末改今名)¶
祠廟竹王祠(在衛城東南東門山下即夜郎侯祠也按/華陽國志初有女子浣于遯水有三節竹)¶
　(流入足間中有嬰兒聲剖竹得男收飬之及長材武/自立為夜郎王以竹為姓漢武平西南夷王被殺夷)¶
　(獠求立後天子乃封其三子為侯死後/配食其父宋崇寕中賜廟額曰靈惠)磨嵯神廟(在/衛)¶
　(城西南十里磨嵯山洛浦蠻為邉患孟蜀屢擊破之/故老云神每以隂兵助官軍擊賊靈跡顯著施民所)¶
　(在祠/之)¶
陵墓巴蔓子墓(在衛城北都亭山周季世巴國亂将軍/蔓子請師于楚許以三城楚救巴巴國)¶
<pb:KR2k0008_WYG_066-31b>¶
　(已寕楚使請城蔓子曰藉楚之靈克綏禍難誠許是/三城将吾頭徃謝城不可得也乃自刎以頭授楚使)¶
　(楚王以上卿禮𦵏其頭干荆/門山之陽巴國𦵏其身于此)古蠻王冢(在衛城西南/一百二十里)¶
　(又城北都亭鄉有岩高百餘丈岩腹有宂/一十二皆蔵柩之所相傳以為蠻王墓)巴公冢(在/衛)¶
　(城南二里俗傳昔有巴國大柵王/世𦵏于此歴年雖多累累尚可辨)¶
古蹟廢亭州(在衛城東一百七十里後周置以都/亭山為名隋併為庸州徙置鹽水縣)清江¶
　廢縣(在衛城東十里後周于此置清/江郡隋初郡廢置清江縣後廢)鹽水廢縣(在衛/城東)¶
　(四十里後周置縣并置資田郡隋/初郡廢大業初以縣屬清江郡)開夷廢縣(去衛城/六十里)¶
　(後周置飛烏縣隋/初改曰開夷唐廢)信陵廢縣(在衛城南/七十里)銀山廢縣(在/衛)¶
<pb:KR2k0008_WYG_066-32a>¶
　(城西一百/八十里)施王屯(在衛城南一十五里輿地唐記云/州有施王之餘址故以為名葢謂)¶
　(此/也)仙人宅(在衛城北/七十里)硝塲(在大田所北一百里懸崖/数千丈下有河渡其半崖)¶
　(一孔勢若城/門上産硝土)仙掌(在大田所西三十里懸崖壁立上/有白色如掌其下有黒跡如虎形)¶
名宦唐南承嗣(歴施涪二州别駕栁宗元稱其服忠/思孝無替負荷承嗣霽雲之子也)張¶
　道古(景褔中為右拾遺上疏言/五危二亂七事責官施州)李超(庸州清江令治/績顯著為當時)¶
　(最及去民間/立祠祀之)房武(為施州刺使有/遺愛吏民思之)宋侯延賞(咸平間/為施州)¶
　(廵檢使蠻民懷服真宗嘗召問蠻事延賞言民無他/求惟欲鹽耳乃召䕫路轉運使丁謂措置謂即傳告)¶
　(陬落羣蠻感恱因相與盟約不為冦抄且曰天子濟/我以食鹽我願輸以兵食自是邉糓有三年之積)¶
<pb:KR2k0008_WYG_066-32b>¶
　龎恭孫(崇寕中通判施州部蠻/叛恭孫說䧏而斬之)任伯雨(施州清江主/簿郡守檄使)¶
　(蒞公庫笑曰里名勝母曽子不/入此職何為至我哉拒不受)李周(通判施州州界/羣獠不習服牛)¶
　(之利周為辟田数千畆選知/田者市牛使耕軍食頼以足)程公許(通判施州當兵/将潰奔之後盡)¶
　(利佐之節浮費疏利/源民不増賦而用足)夲朝朱永(施州衛指揮僉事洪/武初蒞職開創衛治)¶
　(有/功)¶
人物宋詹邈(施州人元祐三/年舉進士第一)夲朝陳鑛(施州衛人父隆/樂善好施卒年)¶
　(八十九一日取大麓焚于庭皆負劵也鑛性至孝母/夏遘疾慮不起乃陳刀几上旦夕拜禱刀忽躍起自)¶
　(割肋左取肝方寸和粥進母以桑皮線紉其創母疾/送愈父母歿哀毁骨立殆無人形逾年而卒  省志)¶
<pb:KR2k0008_WYG_066-33a>¶
　張森(施州衛人生而母目忽盲森常以舌䑛之/二十餘年母目復明人以為孝感  省志)¶
列女周氏(施州衛陳瀛妻瀛為監生卒其時周年二十/二無子父母欲奪之周誓死守節以終  省)¶
　(志/)¶
　　　永順軍民宣慰使司(東至岳州府澧州慈利縣/三百九十里西至保靖州)¶
　　　　(宣慰司二百二十里南至辰州府沅陵縣三/百一十里北至永定衛二百九十里自司治)¶
　　　　(至南京三千八百里/至京師七千三百里)¶
建置沿革禹貢荆州之域天文翼軫分野古蠻夷地春¶
　秋楚國之境秦屬黔中郡漢以後為武陵郡地隋為¶
<pb:KR2k0008_WYG_066-33b>¶
　辰州地唐天授初析置溪州或為靈溪郡五代時屬¶
　楚馬氏宋初為氶順州及上下中溪三州嘉祐中溪¶
　州刺史彭仕羲叛臨以大兵仕羲䧏熈寕中築下溪¶
　州城賜名㑹溪𨽻辰州元時彭萬潜自改為永順等¶
　處軍民安撫司後彭天寳又改宣撫司夲朝洪武二¶
　年内附六年陞為永順等處軍民宣慰使司𨽻湖廣¶
　都司領州三長官司六¶
　南渭州(宋為覊縻州元屬新添葛蠻安撫司/後廢夲朝洪武二年復置改今屬)施溶州¶
<pb:KR2k0008_WYG_066-34a>¶
　(宋為溶州元為㑹溪施容等處屬思州軍民安/撫司後廢夲朝洪武二年置施溶州改今屬)上溪¶
　州(宋初有上溪中溪下溪三州後廢夲/朝洪武二年置上溪州及改今屬)臘惹洞長官¶
　司　麥著黄洞長官司　驢遲洞長官司　施溶溪¶
　長官司(以上四長官司俱元置屬思/州軍民安撫司夲朝改今屬)白崖洞長官司¶
　(元置屬新添葛蠻安/撫司夲朝改今屬)田家洞長官司(夲朝/置)¶
郡名靈溪(唐/名)㑹溪(宋/名)¶
形勝依山為郡乃四通八逹之地(新/志)東抵荆湘西通巴¶
　蜀南近辰陽北距歸峽(新/志)¶
<pb:KR2k0008_WYG_066-34b>¶
風俗擊銅鼓以祀神鬼(宋史夷獠疾病擊銅/鼓沙鑼以祀鬼神)漁獵飬生¶
　刻木為契(新志上民裔出槃瓠身服五色斑衣刀耕/火種漁獵飬生不曉文字刻木為契親死)¶
　(則啜粥素食鄉團老少弔/而皆泣逾月則釋服矣)短裙椎髻常帶刀努(同/上)¶
土産水銀　丹砂　黄蠟　䧏香　麝香　石英　蘭¶
　馬　野牛　猿　錦鷄　白鷴¶
　　　保靖州軍民宣慰使司(東至鎮溪千戸所界一/百八十里西至施州大)¶
　　　　(田軍民千户所界三百里南至四川酉陽宣/撫司界一百八十里北至永順宣慰司界四)¶
　　　　(十里自司治至南京三千八/百里至京師七千三百里)¶
<pb:KR2k0008_WYG_066-35a>¶
建置沿革禹貢荆州之域天文翼軫分野隋為辰州地¶
　唐為溪州地宋置保静州屬荆湖北路元為保靖州¶
　屬新添葛蠻安撫司夲朝初置保靖州安撫司洪武¶
　六年陞保靖州軍民宣慰使司𨽻湖廣都司領長官¶
　司二而境内隂隆江杜望滑石江三廵檢司則直𨽻¶
　湖廣布政司¶
　五寨長官司(唐為宋沱洞烏引洞蘆荻洞杜望洞白/岩洞五寨命田氏世官斯土以控蠻夷)¶
　(宋元因之夲朝初五寨/長官田文歸附置今司)筸子坪長官司(永樂三/年置)¶
<pb:KR2k0008_WYG_066-35b>¶
郡名保静(宋/名)¶
形勝四山環抱澗水中流(新志四面山巒崇炭叠/聳環抱城郭澗水中流)¶
風俗喜食腥膻滛祀邪鬼(新志土民服花衣短裙露頂/赤脚被髪椎髻好持刀鎗喜)¶
　(食腥膻不知五常嵗時/殺牛屠狗滛祀邪鬼)刀耕火種為業(同/上)¶
土産丹砂　水銀(五寨長/官司出)黄蠟　䧏香　豹　熊　猿¶
　　　豺　獺　竹鷄　白鷴(宣慰司/境出)¶
　¶
　明一統志卷六十六¶
