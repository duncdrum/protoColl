# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.660425
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷七十六
<pb:KR2k0008_WYG_076-1a>¶
欽定四庫全書¶
　明一統志卷七十六¶
　　　　　　　　　　　　　　明　李賢等　撰¶
　　建寧府(東至福州府福安界三百三十六里西至延平府/順昌縣界一百一十五里南至延平府南平縣界)¶
　　　(八十里北至江西廣信府上饒縣界三百二十里自府治/至南京二千三百一十里至京師五千七百五十五里)¶
　　　(糧一十六萬/三千石零)¶
建置沿革禹貢揚州之域天文女分野周為七閩地秦¶
　屬閩中郡漢為東冶縣地屬㑹稽郡東漢置㑹稽南¶
<pb:KR2k0008_WYG_076-1b>¶
　部都尉三國吳罷都尉置建安郡治建安縣晉以後¶
　因之隋廢郡以縣𨽻泉州大業初屬建安郡唐武徳¶
　中置建州治建安縣天寳初改建安郡乾元初復為¶
　建州五代時閩置鎮安軍節度又改鎮武軍南唐改¶
　永安軍尋改忠義軍宋端拱初改軍曰建寧紹興末¶
　陞為建寧府元改置建寧路本朝復為建寧府領縣¶
　八¶
　建安縣(附郭本漢㑹稽郡冶縣地東漢改冶縣曰東/侯官縣孫吳始置建安縣以年號為名属建)¶
<pb:KR2k0008_WYG_076-2a>¶
　(安郡自晉至元俱仍舊本朝/因之編户一百三十六里)甌寧縣(附郭本建安建/陽浦城三縣地)¶
　(宋治平中析置甌寧縣属建州熙寧初省入建安元/祐中復置元仍舊本朝因之編户一百七十七里)¶
　建陽縣(在府城北一百二十里本建安縣地晉太康/中析置建陽縣属建安郡宋以後因之隋省)¶
　(唐初復置屬建州尋省入建安垂拱中復置宋景定/中改嘉禾縣元復舊名本朝因之編户一百八里)¶
　崇安縣(在府城北二百四十里本唐建州建陽縣地/五代時閩置温嶺鎮南唐為崇安塲宋淳化)¶
　(中始陞為縣元仍舊本/朝因之編户八十八里)浦城縣(在府城東三百三十/里本漢東侯官縣地)¶
　(漢末置漢興縣吳改曰吳興隋省入建安唐初復置/改曰唐興天授初改曰武寧神龍初復曰唐興天寳)¶
　(初始改浦城宋元仍舊本朝/因之編户一百五十八里)政和縣(在府城東二百/四十里五代時)¶
<pb:KR2k0008_WYG_076-2b>¶
　(閩為寧徳縣地立闗𨽻鎮宋咸平中陞為闗𨽻縣属/建州政和中改曰政和縣元仍舊本朝因之編户五)¶
　(十五/里)松溪縣(在府城東一百六十里本建安縣地五/代時属吳越尋為閩有立松源鎮南唐)¶
　(陞為松源縣宋開寳末改名松溪/元仍舊本朝因之編户六十三里)夀寧縣(在府城東/二百五十)¶
　(里本政和縣及福州福安縣地景泰六年以其地險/逺分二縣地置夀寧縣治楊梅村編户二十二里)¶
郡名建安(吳/名)建溪(舊建/州)富沙(方輿勝覽古有富沙驛城/北有大伏州豈以此得名)¶
　(歟/)¶
形勝碧水丹山(梁江淹云碧水丹山/珍木靈草為郡之盛)東閩劇地(唐權徳/輿序)¶
　東接括蒼北距上饒西南抵延平東北帶建溪(建安/志)¶
<pb:KR2k0008_WYG_076-3a>¶
　山水竒峻(同上閩中號佳山水建/安視閩中尤號竒峻)保界閩越綿地八¶
　百(宋楊/億云)東南勝地(建安志南望鐵獅紫蓋以次羣峯/傍聨黄華白鶴之秀為東南勝地)¶
　襟山束水(宋盛均序其郡襟山束/水其人□黠而易隨)居閩嶺上流(宋史/韓世)¶
　(忠/傳)¶
風俗備五方之俗(建安志自五代亂離江北士大夫豪/商巨賈多逃難于此故備五方之俗)¶
　市井侈浮田里樂業(建安志處市井者尚侈而好/浮居田里者勤用而樂業)家¶
　有詩書户藏法律(宋韓元/吉記)土風差勝(建安集農力甚/勤桑麻被隴茶)¶
　(笋連山土/風差勝)道義之鄉(郡志自朱文公倡道東/南彬彬然道義之鄉)絃誦相¶
<pb:KR2k0008_WYG_076-3b>¶
　聞(同上擢科第登館閣者彬彬輩出/居畎畝處閭里者絃誦之聲相聞)¶
山川黄華山(在府治東北劉宋元嘉初太守/華瑾之徙郡治于此山之西)白鶴山(在/府)¶
　(城東二里東晉時望氣者言此山有異氣命工/鑿之朝鑿暮合既而有雙白鶴翔其上故名)馬鞍¶
　山(在府城東北三里一名瑞峯宋/郡守韓元吉種萬松於山麓)鐵獅山(在府城南/三里山顛)¶
　(有庵昔人鑄文殊獅子像寘庵中故名自此山分岡/左為赤芝山五代閩時嘗産紫芝右為雲際山上有)¶
　(陸羽/泉)梅仙山(在府城南三里世傳漢梅福于此煉丹/有丹井壇竈遺跡宋曹文姫詩鑿開天)¶
　(外長生地煉出/人間不死丹)昇山(在府城南三里一名朗山以晉/司馬王朗登遊之所故名五代)¶
　(時王延政據郡僣築郊壇於此宋更今名楊億詩層/雲連郡郭占勝有招提宿霧昏金像飛泉濺石梯鐘)¶
<pb:KR2k0008_WYG_076-4a>¶
　(聲空谷荅塔影亂雲齊千/騎時來此幽尋獨杖藜)覆舡山(在府城南三里以/形似名吳太守王)¶
　(蕃嘗築/城山下)龍首山(在府城西三里/勢若龍舉首然)響山(在府城東五里/其山空洞枕於)¶
　(溪側行人相/呼若有應者)鷄籠山(在府城東北五里竹/木蓊鬱狀若鷄籠)天湖山(在/府)¶
　(城北一十里其中有三十六景如/雙虹泉紫芝菴之類皆久湮廢)梨山(在府城東南/一十五里唐)¶
　(刺史李頻雅好此山既卒郡人思/之立祠其下宋郡守盧幹為立碑)鳳凰山(在府城東/北二十五)¶
　(里宋蘇軾鳳味石硯銘序云北苑龍焙山如翔鳳下/飲之狀當其咮有石蒼黒堅緻如玉太原王頤以為)¶
　(硯予名之曰/鳳咮即此)龍山(在府城東狀若龍蟠與鳳凰山對/峙其左有龍鳳池御茶亭紅雲島)¶
　(在/焉)壑源山(在鳳凰山南此山/之茶為外焙冠)辰山(在建安縣東萇里/有石如皷擊之有)¶
<pb:KR2k0008_WYG_076-4b>¶
　(聲一有/竹洞)靈鷲山(在甌寧縣崇安里半巖/有亭亭蔵仙骨一函)東山(在建陽/縣東三)¶
　(桂里中有一峯髙/出羣山名妙髙峯)勒馬山(在建陽縣南以形似名下/有洑洲古語云山之足有)¶
　(溪田水推/去出狀元)五龍山(在建陽縣西一十五里五山分/峙中有小山如五龍捧珠之狀)硯¶
　山(在建陽縣東北三十五里山之西有石如/巨硯相傳仙人華子期師角里先生于此)武仙山¶
　(在建陽縣西北嘉禾里山顛石筍髙十餘/丈舊傳有仙人武裝跨馬於其顛故名)九峯山(在/建)¶
　(陽縣西北嘉禾里其山九峯聨峙宋時有異人語朱/熹曰龍居後塘其先生歸藏之所乎後熹卒葬於此)¶
　龍湖山(在建陽縣西崇化里山頂有古庵石/門柴扉映帶前後又有雙井號龍湖)蕉源山¶
　(在建陽縣東北崇任徳里道/書謂此山為第十三福地)集公山(在建陽縣西北/樂里宋江側嘗)¶
<pb:KR2k0008_WYG_076-5a>¶
　(聚徒讀書於此側與羣弟相繼登第如葉/祖洽游酢乃其尤顯者有山齋題名石刻)大潭山(在/建)¶
　(安縣西舊志越王築城其上史/稱吳五六千户屯大澤即此地)赫曦臺山(在建陽縣/西崇泰里)¶
　(山髙萬仞絶頂平曠宋朱/文公游至此因名以今名)西山(在建陽縣西崇泰里/宋蔡元定結廬其上)¶
　(後理宗御書西山二大字表之石刻尚存朱熹詩卜/居屏山下俯仰三十秋終焉村墟近未愜心期幽近)¶
　(聞西山西深谷開平疇茅茨十數家清川可行舟風/俗頗淳厚曠土非難求誓捐三徑資往還半畝丘著)¶
　(書候來哲補/過希前修)廌山(在建陽縣西禾平里山形/如獬廌下有薦山書院)鼓角山¶
　(在建陽縣東北三衢里/三峯峭拔狀如鼓角)闌干山(在建陽縣北二百九/十里與武夷山相聨)¶
　(屬山麓古木/周列如䦨干)庵山(在建陽縣東南後唐時有/處士石湖結庵此山故名)武夷山¶
<pb:KR2k0008_WYG_076-5b>¶
　(在崇安縣南三十里周迴百餘里其峯巒大者三十/六道書謂為第十六洞天相傳嘗有神降此自稱武)¶
　(夷君又列仙傳籛鏗二子長曰武次曰夷因以為名/二説不同朱熹序有云武夷之名著自漢世祀以乾)¶
　(魚不知果何神山有枯木查挿石罅間以度舟舡棺/柩之屬柩中遺骸外列陶器尚皆未壞頗疑前世道)¶
　(阻未通川壅未決時蠻俗所居而漢祀者即其君/長蓋亦避世之士為衆所臣服而傳以為神仙也)白¶
　石山(在崇安縣北三十里山皆疊石若/樓臺狀山巔有石室室有三井)金鷄山(在崇/安縣)¶
　(南山半石上有巨人/跡及馬蹄柱杖遺跡)屏山(在崇安縣東南以形似/名宋劉子翬世居其下)起¶
　賢山(在崇安縣東南劉子/翬朱熹嘗集于此)龜山(在崇安縣東南其形/如龜又建陽縣亦有)¶
　(龜山乃宋陳/軒讀書處)百丈山(在崇安縣東朱熹記其上皆蒼/藤古木雖盛夏無暑氣東南望)¶
<pb:KR2k0008_WYG_076-6a>¶
　(見瀑布自前巖穴瀵湧而出投空下數十/尺其沬如散珠噴霧日光燭之璀璨奪目)濟拔山(在/崇)¶
　(安縣東八十里山有石壇如琢/九井穴如鎔鑄又有瀑布泉)三髻山(在崇安縣西/三峯鼎峙狀)¶
　(如螺髻巍然為萬山之宗/又建安縣東北有雙髻山)寂歴山(在崇安縣東南山/下有宋朱松墓)¶
　游果山(在浦城縣北相傳昔有/方士周霞修煉於此)大同山(在浦城縣西/南九里絶壁)¶
　(上有龍湫唐㑹昌中有蕭袁二/禪師修行於上建寺曰大同)石龍山(在浦城縣西/北山有巨石)¶
　(如龍宋趙抃詩直上更無/容足地速回猶在夕陽天)越王山(在浦城縣東舊𫝊/越王於此築臺為)¶
　(烽/堠)吳山(在浦城縣東五里山四面秀異人居其側多/吳姓漢興有吳氏六千户别屯大澤即此之)¶
　(民/也)夢筆山(在浦城縣西北上相里相傳梁江淹為吳/興令夢神人授筆於此故名又以山在環)¶
<pb:KR2k0008_WYG_076-6b>¶
　(漳之間挺然/孤立名孤山)子期山(在浦城縣西南二十餘里昔華/期師角里先生得𨼆仙靈寳之)¶
　(法後居/此山)泉山(在浦城縣東北六十里山頂有泉漢朱/買臣傳云故東越王保泉山疑即此)¶
　蓋仙山(在浦城縣北九十里一名浮蓋山抵衢信括/三州界山有仙壇石洞洞口有石如龍口出)¶
　(泉深處有竅/可以窺天)漁梁山(在浦城縣北樂平里舊志天/下十大名山漁梁其一也)洞¶
　宫山(在政和縣東南政和西里道/家謂此為第三十七福地)滿月山(在政和縣/南一十里)¶
　(山峯圓瑩若滿月然上有石/壇世傳顧思逺煉丹於此)大風山(在政和縣東南/感化里山勢絶)¶
　(類廬山五老峯有石室世傳有趙元琦者/於此修道嘗云不畏大風則大山可登)銅盤山(在/政)¶
　(和縣東感化里世傳胡仙姬煉/丹于此上有飛昇巖下有龍井)望浙山(在政和縣西/長城里世傳)¶
<pb:KR2k0008_WYG_076-7a>¶
　(古有大魚姬者於此修道望見白鶴從/括蒼飛來喜曰浙仙來矣遂乗鶴上昇)湛盧山(在松/溪縣)¶
　(南二十里山形峭峻常有雲霧凝其上昔湛王鑄/劒于此因名山有罏冶遺跡及唐貞觀中石刻)萬¶
　山(在松溪縣東所産/之物萬種故名)皆望山(在松溪縣西其山髙出/雲表登其顛則環邑諸)¶
　(山皆在/望中)黄梔峯(在建安縣東南将相里峯下舊有三/十六寺今存者五昔人詠此有冷水)¶
　(一源開五刹黄梔/三秀冠諸峯之句)劒門峯(在甌寧縣崇安里清溪中/注東西兩山如劒對峙)¶
　五峯(在崇安縣東八十里曰金鵝曰蓮花曰清湖曰/石畬曰石廩凡五峯清湖峯腰石穴常有風出)¶
　(名風/門)大王峯(在武夷山中一名天柱峯舊志昔魏王/子騫於此得道有張湛等十二人謁之)¶
　(㑹天旱魏王置酒脯祭仙祈雨時控鶴仙/人浮空而下大霈雨澤湛等賦詩即此地)玉女峯(在/武)¶
<pb:KR2k0008_WYG_076-7b>¶
　(夷山中宋辛去疾詩玉女峯/前一擢歌雲鬟霧髻動晴波)幔亭峯(在武夷山中一/名鐵佛嶂秦始)¶
　(皇二年八月十五日武夷君置酒殽㑹鄉人于此建/幔亭綵屋設寳座施紅雲紫霞褥呼鄉人為曽孫宋)¶
　(白玉蟾詩人間幾度曽/孫老惟有青山自古今)温嶺(在崇安縣治西延亘數/里五代時立鎮于此)¶
　分水嶺(在崇安縣西北石雄里二水發源其下一入/江西界一入福建界嶺有銘䥴于巖石朱熹)¶
　(詩水流無彼此地勢有西東/要識分時異須知合處同)西巖嶺(在浦城縣西上/相里宋章得象)¶
　(少時讀書/於此山下)折桂嶺(在浦城縣北九十里舊名泗水嶺/唐林藻與弟藴登第經此題詩云)¶
　(長記嶺頭題姓字不穿楊葉不言歸而今/折得兩枝桂又向嶺頭聨影飛因改今名)柘嶺(在浦/城縣)¶
　(西北一百八十里與麗水/縣分界以地多柘樹得名)梅嶺(在崇安縣東從籍里/朱熹詩去路霜威勁)¶
<pb:KR2k0008_WYG_076-8a>¶
　(歸程雪意深玉梅疎/半落猶足慰幽尋)寳勝巖(在建安縣東川石里上/有飛泉百尺直瀉澗底)¶
　(望之若/玉虹然)徐將巖(在歐寧縣西崇安里相傳/嘗有徐將軍者駐兵于此)仙館巖(在/武)¶
　(夷山中半巖有石室其間几/案具在蓋仙家翰墨之館)大蔵巖(在武夷山中下/際深淵石罅處)¶
　(有仙骨函又/有小蔵巖)仙鶴巖(在武夷山中峭壁上有繪鶴千/古不渝朱熹詩誰寫青田鶴髙)¶
　(超鴈鶩羣長疑風/雨夜清唳九霄聞)靈巖(在武夷山中兩石相倚中有/一罅可以窺天號一線天)¶
　仙機巖(在武夷山中有/石室機杼存焉)换骨巖(在武夷山中半壁有/石室室前有黄心木)¶
　(如橋上列置蜕函函中蔵仙蛻皆質小而紅色/世傳方外之士得道尸解者悉於此换骨云)𨼆仙¶
　巖(在崇安縣東七十里絶頂有壇平/曠可十餘丈宋劉韐書堂在焉)西巖(在崇安縣/東從籍里)¶
<pb:KR2k0008_WYG_076-8b>¶
　(巖間有瀑布旁有觀泉亭朱熹詩平/生壯志浩無窮老寄寒泉亂石中)昇真洞(在武夷/山其中)¶
　(有神仙蛻骨貯以雷文甆/&KR2265;旁有鼎罏世號丹罏石)投龍洞(在武夷山大王峯/絶頂洞口狹小中)¶
　(有水垂綆百尺乃可至底宋朝屢/遣中使投金龍玉簡於此祈雨)毛竹洞(在武夷山/唐李義山)¶
　(詩只得流霞泛一杯空中簫鼓當時回/武夷洞裏生毛竹老盡曽孫更不來)水簾洞(在武/夷山)¶
　(又名唐/曜天巖)雲谷(在建陽縣西北七十里廬峯之顛翠巒/環繞内寛外宻地氣髙寒上多飛雲登)¶
　(者縁崖攀葛﨑嶇數里始到其上朱熹愛其幽邃因/號雲谷搆草堂名晦庵以為講道之所自作記庵尚)¶
　(存/)龍石(在建陽縣西北石壁上有/龍形長二百尺出自天成)仁義石(在建陽縣/西二石對)¶
　(立里人名其左曰仁/右曰義嵗時祀之)仙人石(在崇安縣西七里石東/北隅有竅遶石而出攀)¶
<pb:KR2k0008_WYG_076-9a>¶
　(拏而上可至頂有石/室室中有仙骸數函)金鷄石(在崇安縣北一十五里/巖有瀑水下有龍井或)¶
　(見二金鷄翔/集其上故名)三姑石(在武夷山相傳秦時有三女遊/戲於此化為石今三石相聨望)¶
　(之有姝麗之態故名宋李綱詩鳳舞芳林鬢脚垂朝/雲行雨濕仙衣不知當日縁何事化石山頭更不歸)¶
　觀音石(在武夷山二石對聳山顛草木有寳冠螺髻/之像又有二石卓立如倉廩名大小廩石二)¶
　(石向空如人面名大/小面石俱在此山)東溪(在府城東一名建溪流至/府城西南與西溪合經延)¶
　(平抵福州入海唐人詩雷霆入地建溪險即此又李/頻詩登岸還入舟水禽驚笑語晚葉低衆色濕雲帶)¶
　(煩暑落日乘醉/歸溪流復幾許)西溪(在府城西源出/崇安分水嶺)璜溪(在府城西/北彎環如)¶
　(半壁/狀)玉溪(在府城西北宋嘉祐間溪有妖為害里/人童志賢以玉尺投溪中其妖遂息)交¶
<pb:KR2k0008_WYG_076-9b>¶
　溪(在建陽縣東南合武夷九曲之/水交注於東山下南達建溪)芹溪(在建陽縣東/北九曲繚繞)¶
　(注于雙溪之交芹一作勤/世傳為第四十一福地)考亭溪(在建陽縣考亭書/院前溪中有沙汀)¶
　(湧現如龍舌號龍舌洲/朱熹號滄洲即此地)九曲溪(在武夷山中溪流九/曲繚繞貫于羣岫之)¶
　(間出石鼔渡合于建溪宋洪邁詩一溪穿空舞澎湃/九曲渡盡方盤紆朱熹詩武夷山上有仙靈山下寒)¶
　(流曲曲清欲識箇中竒/絶處櫂歌閒聴兩三聲)南浦溪(在浦城縣治南迴抱/演迤地里家謂為之)¶
　(𤣥/水)龍潭溪(在武夷山東南二溪合流匯/而為潭舊傳有神物蔵其中)七星溪(在政/和縣)¶
　(南發源銅盤山/下流入建溪)丹溪(在政和縣東流經/福安縣入于海)杉溪(在松溪/縣西三)¶
　(十里與建/安縣接界)松溪(在松溪縣南發源于處州府慶/元縣之松源縣名松溪以此)天湖¶
<pb:KR2k0008_WYG_076-10a>¶
　(在建陽縣西朱熹母/祝氏葬於湖之陽)紫霞洲(在府城中和坊其水穿/城而入下灌玉仙池朱)¶
　(熹嘗卜居洲旁扁曰溪山一覽郡守韓/元吉作亭臨之號紫霞洲熊克作記)寳蓋洲(在建/陽縣)¶
　(北相傳閩王審知有一叛將敗/亡以其所竊寳蓋棄此因名)蛟潭(在府城東昔有/樵者見潭面浮)¶
　(楂有金環如指大涉/而取之為蛟所害)佛母潭(在府城北嘗有巨魚出/沒其間人以為神物云)¶
　大雪龍潭(在府城西其上有山壁石千仞飛泉/瀉空而下潭側空洞常有風雷之聲)龍背¶
　潭(在浦城縣西南四十里東/有巨石數十丈狀如龍形)九石潭(在建陽縣東三/十里上列九石)¶
　(故名浦城縣西/南亦有九石潭)碧潭(在崇安縣北一十五里一名鏡/潭天將雨水必先湧波人以為)¶
　(驗/)華歆井(在龍首山世傳/漢華歆所鑿)七星井(在浦城縣治西俗/傳晉郭璞所鑿)¶
<pb:KR2k0008_WYG_076-10b>¶
　汲古井(在建陽縣考亭書院西/朱熹扁其上曰汲古)龍焙泉(在鳳凰山麓/一名御泉自)¶
　(宋以來於此取/水造茶上供)靈湧泉(在白鶴山俗傳泉初湧時/人有疾者飲之即愈故名)陸¶
　羽泉(在府城南三里雲際山顛相傳唐陸羽所鑿然/羽實未嘗到此宋楊億詩陸羽不到此標名慕)¶
　(昔/賢)□澗泉(在建陽縣西資化寺前穴甚圓田畦屈曲/輳之如□朱熹嘗憇此名之曰□澗泉)¶
　甘泉(在崇安縣北吳/屯里味甘如醴)瀑布泉(在浦城縣北四十五里/萬葉寺後天下號為第)¶
　(三瀑布飛濺數百/尺若珠簾窣地)玉仙池(在建安/縣治北)龍鳯池(在建安縣/東吉苑里)¶
　(唐龍啓中製茶焙引龍/鳳二山之泉瀦為此池)龍池(在建陽縣東北三衢里/相傳唐時雷雨大作雙)¶
　(龍墮此/因名)鳳池(在崇安縣學後相/傳昔有鳳集此)劒池(在湛盧山相傳/昔人鑄劒于此)¶
<pb:KR2k0008_WYG_076-11a>¶
　(鑿石為池/以淬其鋒)¶
土産銀(浦城政和松/溪三縣出)鐵(建安甌寧政和/松溪四縣出)茶(龍鳳武夷二/山出宋蔡襄)¶
　(有茶/譜)書籍(建陽縣有書/坊天下所資)¶
公署福建行都司(在府城中即元建寧路總管府故址/本朝洪武元年改建為建寧衞八年)¶
　(改為行都/指揮使司)建寧左衞(在行都/司東)建寧右衞(在行都司西/俱洪武八年)¶
　(建/)浦城守禦千户所(在浦城縣/迎逺門内)¶
學校建寧府學(在府治東北宋寳元中/建本朝洪武六年重建)建安縣學(在縣/治東)¶
　(南舊學在郡城外/洪武中始遷于此)甌寧縣學(在府治西南舊在府/城外正統中遷于此)建¶
<pb:KR2k0008_WYG_076-11b>¶
　陽縣學(在縣東同由里舊在東山下宋/朱熹奏徙此本朝洪武中重建)崇安縣學(在/縣)¶
　(治西宋紹聖中建/本朝洪武中重建)浦城縣學(在縣治東南/洪武初重建)政和縣學¶
　(在縣治東宋紹興中/建本朝洪武中重建)¶
書院紫芝書院(在府學宋時建/以待四方賢士)鰲峯書院(在建陽縣西/崇泰里唐尚)¶
　(書熊祕建本朝/正統中重修)廌山書院(在廌山下宋儒游酢建又/崇安縣建書院以祀酢亦)¶
　(扁曰/廌山)考亭書院(在建陽縣西三桂里唐御史黄端構/亭以祀其先因名朱熹晚年築室居)¶
　(此理宗詔立書院親書扁/額賜之本朝宣徳中重修)同文書院(在建陽縣崇化/里書坊朱熹記)¶
　武夷書院(在武夷山朱熹初建精舎於此/景定中朝命建書院設山長)廬峯書院¶
<pb:KR2k0008_WYG_076-12a>¶
　(在建陽縣西北峯下宋蔡沈建為/師友講學之所理宗書扁賜之)文定書院(在崇安/縣西元)¶
　(縣户彭廷堅建祀宋儒胡安國以其子寅寧/宏及從子憲配以上俱本朝正統中重修)屏山書¶
　院(在崇安縣東南屏山下一名忠文元時建前祀孔/子後祀劉子翬朱熹劉珙本朝洪武中重修又建)¶
　(安縣亦有屏山書/院今改為縣學)湛盧書院(在松溪縣西元末建祀/朱文公本朝景泰中重)¶
　(修/)¶
宫室碧雲樓(在府治/宋時建)望京樓(在建安縣東吉苑里/宋太平興國間建)丹青¶
　閣(在甌寧縣南宋郡守石禹勤建趙季西詩跨壑飛/簷屋數楹上横山色下溪聲等閑題作丹青閣未)¶
　(必丹青/畫得成)讀書閣(在浦城縣北長樂/里楊億讀書處)尊經閣(在崇安縣/儒學内)¶
<pb:KR2k0008_WYG_076-12b>¶
　建安堂(在府治又有建寧薫風澄鮮和豐/王仙五堂皆宋時建於府治中)思賢堂(在/府)¶
　(治北圃以楊億詩碑/立堂上命曰思賢)緑野堂(在崇安縣治北宋/康定間趙抃建)讀書¶
　堂(在夢筆山麓堂有二其一宋楊徽/之讀書處其一章得象讀書處)晝錦堂(在浦城/縣西南)¶
　(峯寺宋章得象建内刻仁宗賜詩/凡章氏子孫登第者俱鐫名於此)南山書堂(在武夷/山下蔡)¶
　(沈講學/之所)乘風堂(在鳳凰山髙處舊有石鐫為碣字大/尺許端勁有體蓋宋慶厯中柯適記)¶
　石鼓書堂(在武夷山中/宋葉夢鼎建)觀妙堂(在武夷山中宋時建/李彌遜嘗宿此去而)¶
　(遇雨復回因留詩有可是仙翁謝逋客船頭/無處避剛風之句朱熹為之題跋重刻于石)幔亭(在/行)¶
　(都司後舊在府治宋郡守蘇嶠/建取武夷君宴幔亭之義為名)聚星亭(在考亭書院/右宋相陳旭)¶
<pb:KR2k0008_WYG_076-13a>¶
　(建朱熹重修有/畫屏賛并序)緑波亭(在浦城縣西南/溪側宋時建)清獻梅亭(在/崇)¶
　(安縣治宋趙抃嘗令兹縣手植梅于後圃後人/立石刻清獻梅三字元縣尹彭好古構亭其上)鐵笛¶
　亭(在武夷山中宋時建胡寅嘗與劉兼道逰此兼道/善吹鐵笛有穿雲裂石之聲寅詩更煩横鐵笛吹)¶
　(與衆/山聴)黄亭(在武夷山宋時建亭以黄名取土克水之/義陸游詩未到名山夢已新千峯拔地玉)¶
　(嶙峋黄亭一夜風吹/雨似與遊人洗俗塵)晝寒亭(在崇安縣東南宋建韓/元吉詩紅塵熱客那知)¶
　(此赤脚青/松意自閒)睦亭(在浦城縣北宋真徳秀建/自作記取睦親之義為名)越王臺(在/越)¶
　(王山顛舊傳越王於/此置烽堠遺址尚存)鳳凰臺(在鳳凰山宋太/平興國中築)迎暉館¶
　(在府治/宋時建)吳興館(在浦城縣治北吳/時建宋改皇華館)晞真館(在武夷山/宋時建李)¶
<pb:KR2k0008_WYG_076-13b>¶
　(綱詩清夢先曽到武夷玉峯積雪倍幽/竒小舟游罷尋歸路恰似翛然夢覺時)¶
闗梁分水關(在分水嶺介乎江閩/之間乃入閩第一山)梨闗(在浦城縣北安/樂里路通衢州)¶
　(江山縣一名梨嶺唐歐陽詹詩南北風烟即異方連/峯危棧倚蒼蒼哀猿咽水偏髙處誰不沾衣望故鄉)¶
　平政橋(在府城西/平政門外)南鄉橋(在建安縣東南宋袁樞未/第時題詩其柱曰玉龍倒)¶
　(影臥寒潭人在雲霄天地寛借問/何人題此柱茂陵詞客到長安)㑹仙橋(在崇安縣/東五夫里)¶
　(朱熹/書扁)朝天橋(在建陽縣治南舊名濯錦橋以建陽/出美錦故號小西川而橋名濯錦)雲¶
　衢橋(在建陽縣西崇化里宋謝枋得詩長/虹跨陸登雲衢㑹通四海同車書)驂鸞渡(在/府)¶
　(城南三里相傳梅福驂/鸞上昇經此地故名)月溪橋(在崇安縣東五夫/里胡致堂書扁)¶
<pb:KR2k0008_WYG_076-14a>¶
寺觀開元寺(在府城南三里晉建舊名林泉唐賜今名/寺有丹青閣一覽亭定光巖觀音巖彌陀)¶
　(巖陸羽泉石龜池/寳月井號八竒)光孝寺(在甌寜縣治南/陳永定中建)資化寺(在/建)¶
　(陽縣西三桂里/唐開元中建)白雲崇梵寺(在建陽縣治/東五代時建)普載寺(在/松)¶
　(溪縣治西/南南唐建)天心寺(在浦城縣/治北宋建)南峯寺(在浦城縣西上/相里宋章得象)¶
　(建/)萬葉寺(在浦城縣北寺有八景曰瀑布石門菩薩/巖仙人跡汙尊水簾七松巖萬石皆山水)¶
　(勝/絶)靈峯寺(在建陽縣西/元至大中建)光化寺(在崇安縣西/唐咸通中建)龜巖寺¶
　(在政和/縣治西)報恩光孝觀(在建安縣治東/陳永定初建)白鶴觀(在白鶴/山下唐)¶
　(建/)沖佑萬年觀(在武夷山唐建名武夷觀宋賜額沖/佑元加萬年内有橘𨼆堂觀復堂景)¶
<pb:KR2k0008_WYG_076-14b>¶
　(致非/一)𤣥妙觀(在浦城縣/治東宋建)東山觀(在建陽縣/東宋建)太清宫(在/崇)¶
　(安縣/北)清微太和宫(在武夷山元/建虞集記)崇𤣥道院(在建陽縣/西宋紹定)¶
　(中/建)¶
祠廟㑹真廟(在武夷山祀山之主神/又號同亭廟祭用乾魚)濟美廟(在松溪縣/東北祀吳)¶
　(㑹稽南部/校尉陸宏)江文憲廟(在浦城縣西祀/梁吳興令江淹)富沙廟(在府城/中祀唐)¶
　(刺史/葉顥)梨山廟(在梨山麓祀唐/建州刺史李頻)靈通廟(在甌寧縣治北/唐肅宗時京畿)¶
　(令謝夷甫為李輔國所譛貶死于此後見夢/于代宗訴其忠烈詔立廟祀之賜額靈通)英節廟¶
　(在政和縣南祀唐福建招討使張謹時黄巢冦閩中/謹率將校十九人突入賊陣與戰俱没鄉人義之立)¶
<pb:KR2k0008_WYG_076-15a>¶
　(廟祀/焉)隴西公廟(在政和縣東祀元萬户李鉉元末鉉/守延平與寇戰殁事聞追贈隴西郡)¶
　(公後人即其/戰地立廟)朱文公祠(在紫霞洲上宋郡守王埜建/書院以祀文公理宗賜名建)¶
　(安本朝永樂/中改建為祠)彭庭堅祠(在崇安縣庭堅嘗為縣尹禦/冦有功至正中累官福建宣)¶
　(慰司副都元帥討平羣盜後遇害故吏奉柩還崇安/民哀泣如喪父母立祠像歳時祭禱數降靈響旁邑)¶
　(立祠亦/如之)¶
陵墓曹覲墓(在甌寧縣西覲仕宋死節封/州歸葬于此墓上有旌忠亭)朱良材墓(在/政)¶
　(和縣東/熹祖也)朱松墓(在寂歴山/熹父也)劉韐墓(在崇安縣東南韐/仕宋死於靖康之)¶
　(亂歸葬于此朱熹拜墓詩理亂由來今古同覆車/那肯戒前蹤紛紛誤國人無數不愧丹心只此公)劉¶
<pb:KR2k0008_WYG_076-15b>¶
　子羽墓(在崇安縣東南五夫/里宋張栻志其墓)劉子翬墓(在崇安縣東/拱辰山朱熹)¶
　(表其/墓)朱熹墓(在九峯山/下大林谷)真徳秀墓(在浦城縣/南孝弟里)楊榮墓¶
　(在甌寧縣豐樂里/本朝正統中勑葬)祝夫人墓(在天湖之陽夫/人文公母也)¶
古蹟東甌城(在府城東南一十里漢吳王濞/世子鉤發兵圍東甌即此地)古長城(在/府)¶
　(城南覆舡山/即古城郡)故府城(在府城東南三里即漢/㑹稽南部都尉治所)大潭城¶
　(在建陽縣治西昔閩越王築城/于此以拒漢下瞰溪潭故名)吕蒙宅(在甌寧縣開/元寺中吳吕)¶
　(䝉嘗僑/居于此)顧野王宅(在崇安縣野王吳人仕/陳為光禄卿嘗寓居此)胡安國宅¶
　(在崇安縣/東從籍里)朱熹宅(在崇安縣東五夫里熹少從劉子/羽學子羽築室于此居之扁其㕔)¶
<pb:KR2k0008_WYG_076-16a>¶
　(事曰紫陽書堂寢堂曰韋齋别室有晦堂敬齋義齋/熹自記元葉善夫詩峩峩雲谷山淼淼滄洲水中有)¶
　(宅一區過/者視闕里)滄洲精舎(在建陽縣西朱熹晚年築室於/此扁曰竹林精舎後更名滄洲)¶
　(元時即此為祠/堂祀之虞集記)寒泉精舎(在天湖之陽朱熹建淳熙/中吕祖謙來訪於此共編)¶
　(次近/思録)武夷精舎(在武夷山山有峯夷下鋭上號大𨼆/屏朱熹築室其下有仁智堂𨼆求齋)¶
　(觀善齋止宿寮石門塢寒栖館晚/對亭晦庵釣磯茶竈韓元吉有記)西山精舎(在浦城/縣治東)¶
　(宋真徳秀構為講學之所中為/講堂後為拱極堂徳秀自作記)夢筆山房(在夢筆山/麓真徳秀)¶
　(建魏了/翁記)社倉(在崇安縣宋乾道中縣大饑朱文公請/於郡得粟六百石以賑給之秋成民償)¶
　(粟於官因乞留里中乃以所貸米就五夫等里立社/倉夏貸冬收以為常規文公自作記後請頒其法於)¶
<pb:KR2k0008_WYG_076-16b>¶
　(天/下)北苑焙(在府城東建安出茶北苑為天下第一茶/舊有十品曰龍鳳茶京挺的乳白乳頭金)¶
　(䗶面頭骨次骨龍茶以供御及/賜與宋丁謂嘗備載造茶之法)¶
名宦三國王蕃(吳建安太守建立郡/治紀綱庶務多其功)晉張華(建安從事/以文學推)¶
　(重於/時)南北朝何𦙍(南齊建安太守政有恩信人不忍/欺每伏臘放囚還家依期而返)¶
　到溉(梁建安太守其友任昉以詩贈溉求一衫溉荅/曰予衣本百結閩中徒入蠶假令金如粟詎使)¶
　(亷夫/貪)江淹(梁建安令政尚文雅愛邑中山水竒秀嘗/言水碧山丹皆平生所至愛不覺行路之)¶
　逺唐葉顥(建州刺史武徳初郡有妖賊作亂顥嬰/城捍賊城䧟不屈而死郡人立廟祀之)張¶
　文琮(永徽中建州刺史下教令俾民祭春/秋二社除去淫祀安靖而有惠愛)陸長源(建/中)¶
<pb:KR2k0008_WYG_076-17a>¶
　(初建州刺史民歌之曰令我州郡㤗令我户口裕令/我活計大陸貟外又曰令我家不分令我馬成羣令)¶
　(我稻滿囷/陸使君)李頻(懿宗時建州刺史以禮法治下時更/布條教時政亂盜興相推奪而建頼)¶
　(頻以安及卒郡/人懷之為立廟)于延陵(建州刺史宣宗曰建州去京/師幾何對曰八千里帝曰卿)¶
　(到彼為政善惡朕/皆知之勿謂其逺)宋李覺(通判建州秩將滿州/人借留太宗詔褒之)王鼎¶
　(知建州俗生子多不舉鼎為條教禁止時/盜販茶鹽者衆一切杖遣之課為諸郡最)龎籍(景祐/中為)¶
　(福建轉運使治務愛民明練法令待僚吏謙和有所/闗白茍有盆於民雖文書已行立改之曰此一道休)¶
　(戚所繫豈可/有悔吝心)方偕(知建安縣縣産茶每歲先社日調/民數千鼓譟山旁以達陽氣偕以)¶
　(為害農/奏罷之)陳襄(浦城主簿攝令事民有失物者捕偷兒/數輩相撑拄襄曰某廟鐘能辨盜犯者)¶
<pb:KR2k0008_WYG_076-17b>¶
　(捫之輒有聲乃引偷兒詣鐘所祭禱隂塗墨鐘上而/以帷蔽之命其暗捫出視手一人無墨扣之遂服)¶
　蔡襄(福建轉運使復古五塘溉田民以為/利乂奏減閩人五代時丁口税之半)趙抃(知崇/安縣)¶
　(為政簡静/邑人愛之)陸藴(知福州徙建州時其弟藻出為泉/州過藴合樂燕欵閩人以為盛事)杜¶
　杞(知建陽縣强敏有才閩俗老而生子輒不/舉杞使保伍相察犯者得重罪俗為之易)辛次膺¶
　(建炎中知浦城縣比至冦黨已焚其邑於是披荆棘/坐瓦礫中安輯吏民料丁壯治器械阨險阻號令不)¶
　(煩邑民/便之)陳俊卿(以宰相出判建州者三人俊/卿王淮梁克家皆名重于時)汪應辰¶
　(紹興中為秘書省正字以言事/忤秦檜出通判建州有政聲)洪邁(知建寧府富民/有睚眦殺人衷)¶
　(刄簒獄者人拒捕邁/正其罪黜流嶺外)龔茂良(知建寧府亷勤有為自/以不為羣小所容請祠)¶
<pb:KR2k0008_WYG_076-18a>¶
　(不/允)張大經(知建寧府初大經為禮部尚書屢請祠孝/宗曰卿公亷必能為朕牧民故有是命)¶
　袁甫(知建寧府篤意愛民尋兼福建/轉運判官奏除俗弊民皆徳之)陳居仁(知建寧/府嵗饑)¶
　(出儲粟平其價弛逋負以/巨萬計代輸畸令&KR1472;税)趙必愿(嘉定中知崇安縣/剖決如流吏不能)¶
　(困修學政立催科法革吏胥鬻鹽之敝力主/義役之法上下便之秩滿民共立祠刻石)葉夢鼎¶
　(開慶初知建寧府作橋梁置驛/舎建大安闗決疑獄甚有善政)傅自得(福建轉運使/有循良之譽)¶
　(子伯成嘉定中知建寧府/以律己愛民為本有治聲)王埜(知建寧府陛辭理宗/命之曰游胡朱真流)¶
　(風未泯表宅里以/率其民則予汝澤)陳韡(福建招捕使兼知建寧府衢/寇破常山開化勢張甚韡命)¶
　(將提兵夜薄其寨賊出迎戰驚曰此陳/招捕軍也皆大哭急擊之衢冦悉平)包恢(嘉定中/知建寧)¶
<pb:KR2k0008_WYG_076-18b>¶
　(府閩俗以九月祠五王生日靡金帛傾市奉之恢曰/彼非犬豕安得一日而五子同生衆感悟而止之)¶
　孫夢觀(理宗時知建寧府蠲租税省刑罰郡/人徐清叟蔡抗以為有古循吏風)元陳天¶
　錫(建陽尹文學優贍政事公勤/尤篤意斯文邑人稱頌其徳)辛思謙(建陽尹長於/儒術勤於吏)¶
　(治邑人愛/之如父母)彭庭堅(至正中為崇安尹時冦犯閩闗庭/堅禦之有方冦不能入境陞同知)¶
　(建寧路總/管府事)周禮(崇安簿定六班役法按籍品配髙/下一夕而畢吏不能欺人服其公)李¶
　榮實(松溪尹覈實田/賦邑人徳之)本朝李子春(洪武初知政和縣/亷慎勤敏在任三)¶
　(年妻自執㸑無異/布衣時人以為難)張鵬舉(知浦城縣持已端方莅政/公恕尤留心學校邑人悦)¶
　(服/)芮麟(洪武間建寧知府寛厚能文歲饑勸富民出/粟賑濟全活甚衆及郡學被災乃卜地重建)¶
<pb:KR2k0008_WYG_076-19a>¶
　(規制宏壯/士風益振)陳永(建寧府推官治獄平允請謁不行/朝廷遣官旌賞之擢本府同知)曹¶
　端(洪武間崇安知縣亷明有為莅任即置/二簿紀民善惡時加勸戒民用感化)張準(永樂/初建)¶
　(安知縣撫民有惠嘗因饑歲請以鈔折粮及蠲户/口鹽税免勾補軍役以恤民困皆見允納民便之)劉¶
　敬(永樂間知建寧府律已亷明莅政/勤慎崇學校修祀典郡中大治)李新(建寧府檢/校勤敏練)¶
　(達以亷/能稱)江顯(正統間知政和縣下車首革里胥濫徴/之弊歲歉勸富民出粟賑貸民頼以生)¶
　胡欽(建安知縣亷能有威時沙尤寇亂大兵/征勦欽給饋餉躬撫捕民賴以不擾)張瑛(知/建)¶
　(寧府以征沙尤功陞參政明年盜復/猖獗瑛直抵其巢與弟敬力戰死之)劉鉞(天順間建/寧府豈弟)¶
　(平恕建/人稱之)喬銘(歐寧知縣值歳/饑勞心賑恤)張銳(成化間知崇安縣/興利除弊人不敢)¶
<pb:KR2k0008_WYG_076-19b>¶
　(欺/)劉珩(浦城知縣沈敏有割/斷士民至今思慕之)楊惇(知浦城興學理財/抑强扶弱聲稱甚)¶
　(美/)張端(建安知縣興學/撫民政教兼舉)浦鏞(知建寧府以清勤節/儉為治士民安之)許¶
　明(𢎞治初知甌寧縣持亷秉公不事聲色而/綱紀整飭盜息民安已上十二人俱郡志)¶
流寓顧野王(本吳人因游宦居建安梁末侯景之亂野/王歸本郡乃募鄉黨隨義軍入援嘗撰建)¶
　(安地記後又撰/玉篇輿地志)章仔鈞(泉州人五代時為建州刺史/因家浦城嘗出兵二將後期)¶
　(欲斬之其妻練氏救免二將後事南唐破建州練時/寡居二將遺以旗曰吾欲屠城宜植旗於門可免練)¶
　(反其旗曰願全此城不然吾家/與衆俱死耳二將遂不屠城)豐稷(明州人仕宋累/官御史中丞論)¶
　(蔡京姦狀徽宗將處以尚書左丞而稷忤貴近不/得留出知越州京得政修故怨後除名建州安置)趙¶
<pb:KR2k0008_WYG_076-20a>¶
　士□(宋宗室紹興間封齊安郡王士□欲救解岳飛/漏其語或聞之以告秦檜檜令臺官言士□責)¶
　(建/州)朱熹(本婺源人父松仕宋為尤溪尉松亡熹年十/四從父遺言依劉子羽寓居崇安晚徙建陽)¶
　(又往從李侗復徧交當世有識之士遂得聖道之宗/登第後五十年仕於外者僅九考立朝纔四十日折)¶
　(衷羣言發揮經傳集諸儒之大成卒贈太師諡曰文/追封徽國公從祀孔子廟庭本朝官其後為世襲五)¶
　(經博/士)祝穆(新安人以朱熹母黨隨寓建安博涉經/史所著有事文類聚方輿勝覽行世)謝¶
　枋得(信州人仕宋為江西招諭使知信州吕師夔叛/降元引元兵攻信州枋得乃變姓名入建寧唐)¶
　(石山寓逆旅中日麻衣躡屨東鄉而哭已而賣卜建/陽市中有來卜者惟取米屨而已委以錢率謝不取)¶
　(天下既定遂居閩中至元中/以薦强起至京不食而死)¶
<pb:KR2k0008_WYG_076-20b>¶
人物唐葉京(建安人舉進士為太常/博士州人登第自京始)劉常(建陽人父死/廬墓七年有)¶
　(芝生於廬前刺史陸長源/以聞詔旌其門賜粟帛)五代游簡言(建安人父恭/唐末進士仕)¶
　(楊吳為别駕貟外郎簡言少孤力學除知誥鎮金陵/辟掌文翰及建國累遷翰林學士吏部尚書進右僕)¶
　(射/)林仁肇(建陽人剛毅有膂力初為閩將閩亡歸南/唐周世宗征淮南仁肇出援夀州斬獲甚)¶
　(衆官至洪州節度使仁肇雖居將/任常與士卒均食同服故得其心)陳誨(建安人趫捷/有勇初事閩)¶
　(有戰功閩亡歸南唐以功累官建州節度使周師/伐淮南誨遣其子徳誠率師赴難拜和州刺史)潘¶
　承祐(建安人初仕閩王氏為吏部尚書以忠諌逐歸/私第南唐查文徽下建州以禮致之南唐主以)¶
　(為衞尉少卿升降人物制置郡/縣多用其言以禮部尚書致仕)江文蔚(建陽人南唐/時為御史中)¶
<pb:KR2k0008_WYG_076-21a>¶
　(丞坐貶江州奉其母以行怡然不以貶謫為意嘗/作詩有曰屈原若遇髙堂在終不懷沙弔汨羅)江¶
　為(建陽人嘗遊廬山曰鹿洞師事陳貺學詩居二十/年遂以詩著名為南唐主所喜其詩有風人之體)¶
　(為時輩/所稱)宋楊徽之(建州浦城人父澄閩浦城令徽之/純厚清介尚名教周顯徳間舉進)¶
　(士累官右拾遺見太祖為人望所歸上書言之太宗/見其書稱為周室忠臣官至翰林侍讀學士卒贈兵)¶
　(部尚書有集二十卷宗人澈為祠/部郎中澈子巒為職方員外郎)李虚已(建州建安/人父寅初)¶
　(仕南唐歸宋遣其子養母仕為衢州司理參軍虚已/第進士累官知遂州以治最聞太宗賜以手書虚已)¶
　(因獻詩自陳父子遭遇榮及祖母太宗悦遂賜五品/服及其祖母錢五十萬緡累遷至工部侍郎精於詩)¶
　(律有雅正集十卷弟虚舟以孝友清慎世其/家虚舟子寛尚書金部郎中定司農少卿)張靄(浦/城)¶
<pb:KR2k0008_WYG_076-21b>¶
　(人為侍御史太祖方彈雀於後苑靄亟請入奏事及/見所奏乃常事帝怒靄曰臣以為尚急於彈雀帝色)¶
　(愈厲以斧柄撞其口墮兩齒靄徐拾之帝曰欲/訟朕耶靄曰臣不能訟陛下自有史官書之耳)楊億¶
　(浦城人祖文逸南唐玉山令夢懷玉山人來覺而生/億七歲善属文太宗召見試喜朝京闕詩下筆立成)¶
　(有願秉忠貞節終身立聖朝之句除正字後賜進士/兩為翰林學士億性耿介尚名節文格雄健學者宗)¶
　(之卒諡曰文所著文/集一百九十四卷)葉齊(建陽人端拱初進士第一/為館陶令㑹契丹擾邉太)¶
　(宗幸河北或言齊督粮芻不足將加之罪齊曰使敵/聞此將輕中國以臣計之粮可充十年太宗悟而釋)¶
　(之/)吳待問(浦城人與楊億同州里每造億億厚禮之/門下少年多易之億曰彼他日所享非若)¶
　(曹可望也累官禮部侍郎致仕後其/子育在二府待問奉朝請時人榮之)楊偉(億弟天禧/初獻頌召)¶
<pb:KR2k0008_WYG_076-22a>¶
　(試賜進士知衢州龍游縣通判單州權開封府判官/皆以清慎聞累遷翰林學士進中書舎人卒贈禮部)¶
　(侍/郎)徐奭(甌寧人祥符間舉進士試鑄鼎象物賦云足/惟下正詎聞公餗之欹傾鉉乃上居實取王)¶
　(臣之威重/遂擢第一)徐的(建安人天禧三年進士補欽州推官/的善知兵嘗征宜州辰州蠻開示恩)¶
　(信蠻黨悔過自歸累官荆湖/南路安撫使蠻復叛討平之)潘慎修(承祐子真宗朝/為諫議大夫數)¶
　(為冦準所毁及準出守有告其不法者詔慎修往驗/治至即宻疏準材堪將相所坐皆詿誤時稱為長者)¶
　章頻(浦城人真宗時與弟頔試禮部預選㑹詔兄弟/毋得並舉頻即推其弟棄去後六年乃擢第歴)¶
　(知數州以刑部郎中使契/丹卒子訪官至三班奉職)張沔(浦城人大中祥符初/進士歴官侍御史排)¶
　(擊奸佞不避權貴端/亮有操無愧清議云)黄震(浦城人進士及第為著作/郎通判遂州累官廣東轉)¶
<pb:KR2k0008_WYG_076-22b>¶
　(運使奏罷廣南歲進異花數千本震/在真宗時數論事既卒詔進官一等)曹修古(建安人/舉進士)¶
　(仁宗朝累官殿中侍御史立朝慷慨有風節當劉太/后臨朝權倖用事而修古遇事輒言以忤太后出知)¶
　(興化/軍)曹修睦(修古弟性亷介自立與修古同舉進士/累官都官貟外郎知邵武軍杜衍薦為)¶
　(侍御史改司封員外郎知夀州徙泉州修睦/恬於仕進年五十一即致仕人以是賢之)黄晞(建/安)¶
　(人少通經聚書數千卷學者多從之游自號聱隅子/著歔欷瑣微論十巻石介在太學遣諸生以禮聘召)¶
　(晞走匿不出韓琦表/薦之以為太學助教)阮逸(建陽人仕為鎮東軍節度/推官景祐初上樂論十二)¶
　(篇與胡瑗俱召赴闕命同校鐘律分造鐘磬各一虡/皇祐中更鑄太常鐘磬又召瑗逸與近臣太常官議)¶
　(於秘閣遂/典作樂事)章得象(浦城人舉進士知玉山縣歴知數/州為人莊重深厚有容持守法度)¶
<pb:KR2k0008_WYG_076-23a>¶
　(仁宗時累官翰林學士承㫖同中書門下平章事兼/樞宻使在中書八年宗黨親戚一切抑而不進封郇)¶
　(國公卒/諡文憲)楊紘(億從子為億後賜進士通判越州知筠/州遷江東轉運按察使歲饑開義倉賑)¶
　(之吏持不可紘曰稍遲人將殍矣官至太常少卿紘/性嚴雖家居兒女不敢妄言笑聚書數萬卷手抄事)¶
　(實名窺/豹篇)劉䕫(建州崇安人第進士歴知陜廣潭州所/至有亷名累官樞宻直學士知鄆州發)¶
　(廩賑饑民賴全活盜賊屏息/後知建州以户部侍郎致仕)章楶(頻孫以叔得象䕃/入官試禮部第一)¶
　(累官直龍圖閣知慶州徙渭州築沿邉城屢擊敗夏/兵後拜同知樞宻院事卒諡莊簡子縡户部員外郎)¶
　(綡第進士累官龍圖閣直學士綜通判常州/綰知丹徒縣綖簽判西安州縯簽判蘇州)黄鑑(浦/城)¶
　(人少敏慧過人舉進士累官國子監直講楊億善其/文詞延置門下後遷國史院編修官嘗詔館閣官後)¶
<pb:KR2k0008_WYG_076-23b>¶
　(苑賞花而鑑特預召國史成/擢直集賢院出通判蘇州)黄亢(浦城人少竒頴過/人雖侏儒野率如)¶
　(不能言然嗜學强記文詞竒偉嘗游錢唐以詩贈林/浦浦激賞之時杭守王隨奏禁西湖為放生池亢作)¶
　(詩數百言以諷士人誦/之有東溪集十二卷)張泌(浦城人篤志古學官至/尚書比卒仁宗悼之曰)¶
　(朕將大用/不意遽亡)宋咸(建陽人為廣西漕歐陽修喜其文/嘗補注周易及揚子法言行世)吳¶
　育(待問子少竒穎博學中進士甲科累官翰林學士/慶厯間拜㕘知政事後以資政殿大學士尚書左)¶
　(丞知河南府卒諡正肅育性明果所至作教條簡/而易行遇事不妄發發即人不能撓有集五十卷)章¶
　望之(得象子志氣宏放長於議論初為校書郎後歐/陽修吳奎等薦除建康軍判官不赴遂以光禄)¶
　(寺丞致仕望之嘗著救性七篇明統三/篇禮論一篇又有歌詩雜文數百篇)張伯玉(建安/人知)¶
<pb:KR2k0008_WYG_076-24a>¶
　(太平州日語司户曽鞏曰吾方作六經閣子為我記/之鞏呈藁終不合意遂自為之曰六經閣者諸子百)¶
　(家皆在焉不書尊經也鞏一見畏/服今按記文為平江作與此不同)徐復(建州人初游/京師舉進士)¶
　(不中退而學易通流衍卦氣法自筮知無禄遂無進/取意游學淮浙間益通隂陽天文地理占射諸家之)¶
　(説尤精音律慶厯初召見命為/大理評事固辭賜號沖晦處士)曹覲(修古兄子為修/古後皇祐中知)¶
　(封州儂智髙反攻封州覲率衆禦之兵敗被執賊戒/勿殺捽使跪且誘以美官覲不屈詬賊而死事聞贈)¶
　(太常/少卿)章衡(浦城人嘉祐初進士第一歴知數州嘗使/遼燕射連發破的遼以為文武兼備異待)¶
　(之又嘗進編年通載十卷神宗覽/而善之後以集賢學士知頴州)謝麟(甌寧人嘉祐/中第進士再)¶
　(調石首令疊石障江人號謝公隄通判辰州招捕徭/宼一方以寧累官直龍圖閣歴知江寧鳳翔府渭桂)¶
<pb:KR2k0008_WYG_076-24b>¶
　(二州以計平融江夷戍兵不利水/土麟措置得宜賴以全活者衆)陳升之(建陽人博/學多能舉)¶
　(進士歴知封州漢陽軍熙寧中拜相與王安石異請/免條例司後以使相判揚州封秀國公卒贈太保中)¶
　(書令諡/成肅)柳耆卿(崇安人累官屯田貟外郎工於辭章/范鎮見其所作歎曰仁宗四十年太)¶
　(平鎮在翰苑十餘載不能出/一語咏歌乃於耆卿詞見之)張詵(浦城人第進士通/判越州神宗朝為)¶
　(陜西轉運副使召對帝曰朕未識卿每閲章奏獨卿/與蔡挺有所論請令人了然累遷龍圖閣直學士知)¶
　(杭州詵性孝友亷於/財平生不置田業云)吳充(育弟與兄育京方皆進士/髙第調穀熟簿歴翰林學)¶
　(士熙寧中拜相政務安静欲更新法乞召還司馬光/吕公著等十數人性沈宻對家人語未嘗及國事卒)¶
　(諡正憲子安詩元祐中/諫官安持工部侍郎)葉康直(建州人擢進士知光/化縣時豐稷為穀城)¶
<pb:KR2k0008_WYG_076-25a>¶
　(令皆有善政人歌之曰葉光化豐榖城清如水平如/衡元祐初知泰州河中府亳州進寳文閣待制召為)¶
　(兵部/侍郎)陳軒(建陽人進士第二授平江推官元祐中以/龍圖閣待制知廬州徽宗立擢兵部侍郎)¶
　(兼侍讀每勸帝以治貴静願法文景之/恭儉加龍圖直學士知杭州徙福州)陳師錫(建陽/人熙)¶
　(寧中游太學有儁聲廷試擢進士第三調昭慶軍掌/書記郡守蘇軾倚以為政元祐初軾薦其徳行文章)¶
　(以為校書郎徽宗立拜殿中侍御史疏陳時務出知/潁廬滑三州坐黨安置郴州師錫始與陳瓘同論蔡)¶
　(京蔡卞時/號二陳)游酢(建陽人與兄醇俱以文行知名師事/河南二程子第進士調蕭山尉累官)¶
　(監察御史歴知漢陽軍和舒濠三州伊川嘗言/游君徳器粹然問學日進政事亦絶人逺甚)范致¶
　虚(建陽人舉進士為太學博士徽宗即位擢右正言/纔數月論疏七十餘上政和中累官尚書左丞靖)¶
<pb:KR2k0008_WYG_076-25b>¶
　(康初為陜西宣撫金人犯京師㑹兵入援兵/敗髙宗時知鄧州後貶官尋復資政殿學士)徐遹(歐/寧)¶
　(人崇寧中以對䇿稱上意特比正奏名第一人恩例/遹賦詩云白髪青衫老得官瓊林頓覺酒腸寛平康)¶
　(夜過無人問留/得宫花醒後看)吳執中(松溪人嘉祐進士歴官州縣/門壻吕惠卿方貴盛不肯附)¶
　(以進取大觀初為御史中丞政和中星變執中奏推/尋厥咎實由蔡京又言八行之舉所得皆鄉曲常人)¶
　(後以樞宻直/學士知越州)吳祕(甌寧人累官提㸃京東路刑獄御/書政刑二字賜之所著有周易通)¶
　(神及楊子/注太𤣥箋)吳栻(甌寧人舉進士知蘇州累官龍圖直/學士再帥成都陛辭帝曰以卿清謹)¶
　(循良故以重地委卿子激以米芾壻工詩能文字畫/俊逸將命至金被留命為翰林待制知深州有東山)¶
　(集十/卷)周武仲(浦城人紹聖中登第累官左司貟外郎/嘗使金還言金人貪詐輕與通好未為)¶
<pb:KR2k0008_WYG_076-26a>¶
　(得計宜講求禦戎之策童貫惡之謫居黄州髙宗即/位召為刑部侍郎進尚書謂大臣曰方今人才如周)¶
　(武仲者未/見其比)周常(建州人中進士補國子直講以養親/求教授揚州年未五十即致仕又因)¶
　(薦起徽宗時為國子祭酒遷禮部侍郎蔡/京用事不能容以寳文閣待制出知湖州)周因(浦城/人為)¶
　(司農少卿出為荆南轉運使帝語及溪洞事對曰有/邉事邉臣之福無邉事朝廷之福時初得燕薊故因)¶
　(語及/之)江贄(崇安人隠居不仕因太史奏少微星現詔/舉遺逸三聘不起賜號少微先生所述有)¶
　(資治通/鑑節要)劉韐(崇安人其先自京兆徙閩子孫仕宋得/諡忠者五人世號五忠劉氏韐弟進士)¶
　(厯知建福州累官延康殿學士宣和中再知真定金/人犯京師遣韐使金營金人欲留用韐曰偷生以事)¶
　(二姓死不為也又聞軍中欲立異姓仰天大呼曰有/是乎遂更衣酌巵酒自縊建炎初贈資政大學士後)¶
<pb:KR2k0008_WYG_076-26b>¶
　(諡曰/忠顯)翁彦國(崇安人官至御史中丞靖康之變充經/制使譔文誓衆張邦昌為金所立移書)¶
　(責之子蒙之為常山尉趙鼎喪歸衢守檄蒙之馳/取士友與鼎書䝉之宻告鼎之子令焚之無所得)劉¶
　子羽(韐長子建炎初為樞宻院檢詳文字與張浚同/謀誅范瓊及浚宣撫川陜為㕘議軍事薦吳玠)¶
　(吳璘中興戰功居多子羽之力/也後知鎮江府兼沿江安撫使)劉子翬(韐次子痛憤/父死廬墓三)¶
　(年執喪致羸疾服除授通判興化軍以不堪吏事辭/歸武夷山妻死不再娶事母兄盡孝友講學不倦學)¶
　(者多從之游/號屏山先生)劉珙(子羽長子生有奇質從季父子翬/學刻苦自勵登進士乙科紹興末)¶
　(為中書舎人兼直學士阮金人渝盟一時詔檄皆出/其手臨數鎮民愛之如父母後同知樞宻院事精明)¶
　(果斷時近習用事力/裁抑之卒諡忠肅)翁挺(崇安人累官考功員外郎/博極羣書尤長於詩有文)¶
<pb:KR2k0008_WYG_076-27a>¶
　(集傳世挺同邑有翁合者自號丹山為/大學生後舉進士厯官中外皆有聲)魏行可(建安/人建)¶
　(炎中以太學生應募假禮部侍郎使金因留不遣嘗/遺書金人警以不戢自焚之禍金人逼其仕不從仰)¶
　(天號慟飲鴆而死紹興中贈秘/閣修譔官其二子一弟一孫)吕祉(建陽人宣和初/上舎釋褐髙宗)¶
　(朝累官直龍圖閣知建康府遷吏部侍郎劉豫子入/寇命祉護合肥諸將酈瓊叛迫祉過淮北不從而死)¶
　(其妻吳氏在吳中自/縊以徇葬聞者哀之)郭緒(浦城人留意邵康節象數/之學兼取揚雄所據列山)¶
　(易以章㑹統元推之久而成書名易春/秋按圖布卦千歲之日可坐而致也)章誼(浦城人/崇寧中)¶
　(進士通判杭州南渡初苗劉作亂誼奮然面折逆黨/事定遷殿中侍御史立朝論事奏疏無慮數十百皆)¶
　(經國濟時之策官至端/明殿學士卒諡忠恪)鄭㲄(建安人政和中進士授/安陸府教授建炎中為)¶
<pb:KR2k0008_WYG_076-27b>¶
　(右司諌髙宗時苗劉作亂㲄面折二凶拜御史中丞/宻遣人見張浚等具言城中事復辟之功㲄有力焉)¶
　(累遷簽書/樞宻院事)劉勉之(崇安人自幼强學日誦數千言以/鄉舉詣太學時禁伊洛學勉之潜)¶
　(抄日誦師事譙定楊時歸結草堂讀書力耕自給紹/興間召至與秦檜不合即謝病歸學者號白水先生)¶
　(朱松卒属以後事且令子熹受/學勉之誨熹如子因妻以女)胡安國(崇安人紹聖/中進士擢太)¶
　(學博士靖康初除太常少卿起居舎人皆辭髙宗時/以張浚薦除中書舎人兼侍講先獻時政論二十一)¶
　(篇尋以疾求去留兼侍讀專講春秋累官至給事中/謝良佐嘗稱其如大冬嚴雪百草萎死而松栢獨秀)¶
　(所著有春秋傳卒諡/文定從祀孔子廟庭)范如圭(建陽人少從舅氏胡安/國受春秋登進士第紹)¶
　(興間以薦召為校書郎時秦檜力主和議如圭力論/其不可最後知泉州罷居邵武如圭忠孝誠實得於)¶
<pb:KR2k0008_WYG_076-28a>¶
　(天其學根于經術有集/十卷皆書疏議論之語)胡憲(安國從子紹興中以鄉/貢入太學與劉勉之隂)¶
　(誦習伊洛之説自是一意下學歸故山力田奉親從/游者日衆晚年召為秘書正字抗疏言金人勢必敗)¶
　(盟疏入即求去詔改秩與祠歸/朱熹師事最久世號籍溪先生)胡寅(安國弟之子少/桀黠難制安國)¶
　(閉之空閣其上有雜木寅盡刻為人形安國乃置書/數千卷於上年餘寅悉成誦遂登進士靖康初召為)¶
　(校書郎又從楊時學累遷起居郎後為秦檜所惡謫/新州著論語詳説及讀史管見數十萬言世稱致堂)¶
　(先/生)胡寧(安國子秦檜當國召試管職及兄寅與檜忤/乃出為䕫路安撫司㕘議官知灃州不赴卒)¶
　(安國傳春秋修纂檢討盡出寧手又著春/秋通㫖以羽翼其書學者稱為茆堂先生)胡宏(安國/季子)¶
　(幼事楊時侯仲良而卒傳其父之學優游衡山下餘/二十年玩心神明不舎晝夜紹興中上書數千言初)¶
<pb:KR2k0008_WYG_076-28b>¶
　(以䕃補承務郎不調秦檜死宏被召以疾辭所著/有知言并皇王大紀八十卷學者稱為五峯先生)劉¶
　爚(建陽人與弟炳受學朱熹吕祖謙乾道中進士累/官工部尚書兼左諭徳嘗上疏言敵運已衰我之)¶
　(邉鄙當過慮者三又表章朱熹四書以備勸講卒諡/文簡所著有奏議史藁講堂故事雲莊外藁等書)¶
　丘濬(建安人幼頴悟博通經史尤精於厯數嘗著長/世論五十篇言用兵利害仕為光禄丞致仕)¶
　魏掞之(建陽人幼有大志師事胡憲與朱熹游乾道/中舉遺逸以布衣入見極陳當世之務勸以)¶
　(修徳業正人心養士氣為恢復之本孝宗嘉/納賜同進士出身授太學録卒贈直秘閣)詹體仁¶
　(浦城人父慥信豐尉體仁隆興中進士累官太常少/卿孝宗崩率同列抗疏請光宗親臨祥祭時議諡體)¶
　(仁言宜諡曰孝卒用其言後出知福州退居霅川/博極羣書以存誠慎獨為主為文悉根諸理云)袁¶
<pb:KR2k0008_WYG_076-29a>¶
　樞(建安人試禮部詞賦第一調温州判官淳熙中為/編修官分修國史故相章惇家求為潤飾其傳樞)¶
　(曰吾為史官法不隠惡寧負鄉人不可負天下後世/公議時相趙雄嘆曰無愧古良史矣後以右文殿修)¶
　(譔知江陵府所著/有易傳解義等書)熊克(建陽人幼翹秀既長好學善/屬文紹興中進士第孝宗時)¶
　(累官學士後出知台州克博文强記著述外無他嗜/所著有髙宗紀事本末及九朝通畧帝王經譜諸子)¶
　(菁/華)黄鍰(浦城人為監察御史首陳七事在臺十/月風節凛然所著有奏議等書二十卷)蔡元¶
　定(建陽人父發博覽羣書號牧堂老人元定八歲能/詩日記數千言及長登西山絶頂忍饑啖薺於書)¶
　(無所不讀聞朱熹名往師之熹扣其學大驚曰此吾/老友也不當在弟子列韓侂胄禁偽學謫道州卒後)¶
　(賜諡文節所著有律吕/新書八陣圖説等書)蔡沈(元定子與兄淵皆不仕/淵號節齋所著有周易)¶
<pb:KR2k0008_WYG_076-29b>¶
　(訓解沈師事朱熹熹晚欲註書遂以屬沈又元定獨/得洪範之數隠居九峯未及論著曰成吾書者沈也)¶
　(沈潜心反覆數十年遂成書傳及/洪範皇極内篇卒從祀孔子廟庭)蔡抗(沈子兄模號/覺軒抗博通)¶
　(經史尤邃於理學紹定初進士累官諸王宫學教授/疏奏權姦不可復用國本不可不早定帝善其言累)¶
　(遷端明學士㕘知/政事卒諡文肅)游九言(建陽人年十歲即為文詆/切秦檜受學於南軒張栻)¶
　(累官知光化軍卒諡文清弟/九功知慶元府有古循吏風)朱在(熹子兄塾贈中散/大夫在以恩補承)¶
　(務郎歴官至工部侍郎時經筵日讀父四書玉音訪/問不已因請黜楊雄乞以二程張載從祀帝嘉納之)¶
　(塾子鑑官至湖廣總領在/孫浚累官吏部侍郎死節)真徳秀(浦城人四歲受書/過目成誦慶元中)¶
　(第進士累官至㕘知政事世稱西山先生卒諡文忠/徳秀之學以朱文公為宗慨然以斯文自任黨禁既)¶
<pb:KR2k0008_WYG_076-30a>¶
　(開而正學遂明于天下後世所著有大學/衍義讀書記文章正宗從祀孔子廟庭)徐應龍(浦/城)¶
　(人淳熙初進士累官至刑部尚書兼侍講在經筵多/指陳時政轉吏部尚書以煥章閣學士奉祠卒諡文)¶
　(肅/)徐榮叟(應龍子與弟清叟俱嘉定中進士榮叟累/官僉書樞宻院事嘗言朝廷當以節義勵)¶
　(士夫則緩急必無求生害仁之事以資政殿學士致/仕卒諡文靖清叟累官知樞宻院兼㕘知政事孤忠)¶
　(無附麗封晉寧/郡公卒諡忠簡)陳戩(松溪人為給事中上疏論當時/有五失宰執務姑息將帥邀功)¶
　(賞臺諌言細務守臣多犯法/内侍權漸大宜有以禁止之)熊禾(建陽人寧武州司/户㕘軍入元不仕)¶
　(學問至老不倦著易講義書説/標題四書及輯翰墨全書行世)元楊載(浦城人後徙/杭州為宣州)¶
　(推官工詩與虞集范椁掲徯斯齊/名世號虞楊范揭有詩集傳世)葉景仁(松溪人為/浦城縣尹)¶
<pb:KR2k0008_WYG_076-30b>¶
　(閩中盜起景仁率衆勦捕為賊所害其子雋聞之傾/家貲募壯士從間道入賊境殺賊首載父屍還事聞)¶
　(授以官/不受)本朝徐竒(浦城人洪武中由鄉舉歴官戸科/都給事中物論重之陞廣東右布)¶
　(政/使)鄭賜(甌寜人洪武中第進士擢監察御史陞湖廣/右㕘議尋遷工部尚書調刑部終禮部尚書)¶
　潘賜(浦城人洪武中進士歴官禮部祠祭郎/中操履方正尋陞江西布政司右㕘政)楊榮(建/安)¶
　(人洪武末登進士第永樂初授翰林編修即入閣典/機務知制誥有果斷通敏之才累官少師工部尚書)¶
　(兼謹身殿大學士歴事五朝特見寵任宅心仁惠薦/用人才經筵輔導禆益良多卒贈太師諡文敏所著)¶
　(有兩京/類藁)丁顯(建陽人博通經史洪武乙丑進士第一/授翰林院修撰國朝狀元及第自顯始)¶
　(郡/志)江鐵(建安人永樂中登進士第選翰林庶吉士尋/擢監察御史得風憲體累官廣東布政司右)¶
<pb:KR2k0008_WYG_076-31a>¶
　(參政卒/于官)張珂(建安人永樂中進士擢為行人歴遷吏/部郎中練達老成尋陞浙江布政司左)¶
　(參政致/仕卒)雷填(建安人由進士授給事中彈劾不避權/勢嘗被命巡撫蘇浙常等府朞歲封章)¶
　(凡四十上皆切時弊又嘗巡撫廣西利害所當興革/悉疏以聞夷民懷服卒于官囊無寸帛惟澣衣半篋)¶
　(詩文奏稿而/已  郡志)連均(建安人永樂中進士累官江西右/布政使均謙謹和緩于物無忤歴)¶
　(官四十餘年身無美衣家無餘/産子孫僅免饑寒而已  郡志)雷鐩(建安人永樂中/進士授御史累)¶
　(官浙江僉事巡視海道未幾卒居官清謹所至有冰/蘖聲既卒浙人作詩哀之有除却數函書籍外别無)¶
　(一物載歸舟/之句  郡志)吳廷用(政和人永樂甲辰進士授給事/中仁廟在東宫廷用以小心縝)¶
　(宻被知時有吳老實之語既登極特陞刑部/左侍郎後改禮部致仕卒諭祭葬  郡志)朱泗(建/安)¶
<pb:KR2k0008_WYG_076-31b>¶
　(人熹八世孫領永樂甲午鄉薦除直𨽻夀州判官改/徐州值歲饑泗留本州京運以賑民而後申白督運)¶
　(民多所全/活  郡志)劉童(建陽人永樂中進士知湖廣寧逺縣/亷能著聞觀風者薦其才畧出羣以)¶
　(嘗忤時相事竟寢歴陞䝉化州知州致仕卒童號/稱循吏特以鯁直不屈遂至坎坷終其身  郡志)張¶
　善(浦城人登進士拜監察御史以亷介自持出按廣/東馬軍林思祐倚權肆剽掠害民滋甚善捕其黨)¶
　(三十餘人寘諸法民賴/以寧尋致仕去  郡志)范忠(甌寧人登永樂甲辰進/士授兵部主事以謹厚)¶
　(稱嘗奉命徃蘇松等府/捕盜綽有能譽  郡志)黄仲芳(甌寧人永樂中進士/知東陽縣有異政歴)¶
　(陞貴州參政卒仲芳典雅剛方深惡佛老家/其徒竟未嘗與之面所著有澹庵集  郡志)鄭以誠¶
　(甌寧人領鄉薦授吏科給事中陞雲南參政招撫干/厓南甸流移二千五百餘户開懇通海河西二縣荒)¶
<pb:KR2k0008_WYG_076-32a>¶
　(田二千五百餘畝種/種有成績  郡志)陳遜(浦城人登進士任監察御/史亷介有直聲累陞雲南)¶
　(布政使卒于官囊無餘貲都督/沐昂為棺斂以歸其喪  郡志)田忠(建安人由進士/累官江西左參)¶
　(議致仕家居二十餘年自奉澹然平生不肯干人以/私非公事未嘗一至官府至于晚節䇄立不少屈人)¶
　(以為難/  郡志)裴旻(崇安人登進士累官江西僉事亷介嚴/毅糾察不避權貴風聲振肅卒于官士)¶
　(論惜之/  郡志)雷吉生(建安人由進士除御史正色立朝巡/歴江西湖廣山東所在風裁凛凛)¶
　(郡/志)雷潛(建安人宣徳中領鄉薦除武選司主事/陞郎中正統己巳之變死焉  郡志)吳智¶
　(甌寧人領宣徳己酉鄉薦累官國子助教所在/嚴約束厚士風多所造就子文第進士  郡志)葉恕¶
　(浦城人登進士授御史嘗署院/事巍然有老成之望  郡志)龔貴(浦城人領鄉薦/歴官撫州知府)¶
<pb:KR2k0008_WYG_076-32b>¶
　(所至興學校雪寃滯/以政績著聞  郡志)滕員(甌寧縣人領宣徳己酉鄉/薦累遷禮部祠祭郎中後)¶
　(正統己巳之變死焉/詔録其子  郡志)劉福(建安人正統壬戌進士累/官河南按察使所至持憲)¶
　(嚴明人不敢犯尋陞/浙江布政使  郡志)趙熙(政和人正統間由國子生/授濱州判官遲鈍愿慤與)¶
　(物無競自筮仕以至歸老/服食不少易其舊  郡志)朱梴(熹九世孫景泰中詔/録熹後遂以梴襲翰)¶
　(林院五經博士以奉祀事梴淳朴謙謹動/遵繩墨人謂其無忝大賢之後云  郡志)丁慈(建陽/人登)¶
　(景泰甲戌進士授御史陞/河南僉事有能聲  郡志)吳義(政和人景泰間知零/陵縣以清政自持吏)¶
　(畏民懷丁内艱歸行李蕭然民爭致賻/贐郡守以帑餘資之俱辭不受  郡志)楊瑛(建安人/性明敏)¶
　(文氣英發舉鄉試第一登天順庚辰進士改庶吉/士曹欽之變瑛入朝遇害贈翰林院編修  郡志)王¶
<pb:KR2k0008_WYG_076-33a>¶
　吉(甌寧人嘗知靈山縣持身謹/厚居官多善政惠民  郡志)龔沅(建安人弱冠以/文名登成化己)¶
　(丑進士授主事督税兩浙焚香自矢不私是/歲商無過取國有餘課士論賢之  郡志)吳浩(建/陽)¶
　(人由國子生授肇慶府經歴受命築四㑹新興二縣/城有化盜安民善政從征廣西累受旌賞  郡志)¶
　江沂(建安人自少豪邁不羈登成化丙戌進士授監/察御史出按外藩綽著能譽陞四川副使致仕)¶
　(郡/志)楊恭(榮子自幼慷慨博學以榮當國引嫌不仕榮/没䕃補尚寳寺丞陞少卿卒處家積而能施)¶
　(鄰盜嘗逼境相戒勿犯楊氏且為/扃鑰而去子士偉第進士  郡志)吳文光(甌寧人成/化丙戌進)¶
　(士除御史巡按浙江禁奸革弊無所顧忌杭大火民/不堪命乃發倉給食及木植與民為居民賴以安歴)¶
　(河南按察使卒端重詳雅居官務存大體/不察察為明於權要竟未嘗少屈  郡志)¶
<pb:KR2k0008_WYG_076-33b>¶
列女鄭氏(余洪敬妻南唐查文徽平建州鄭氏為亂兵/所獲文徽欲犯之鄭罵曰王師弔伐凡義夫)¶
　(節婦宜旌賞乃欲加非禮於/一婦人文徽愧求其夫歸之)余楚妻(建陽人姓陳氏/生子翼三歲楚)¶
　(卒陳氏盡以其産與前妻之子翼年十五遣㳺學四/方翼在外十五年以進士歸迎侍之官王安石為誌)¶
　(其/墓)曹修古女(修古知興化軍既卒不能歸葬賓佐賻/錢五十萬季女泣白其母曰奈何以此)¶
　(累吾先人也/卒拒不納)官勝娘(建寧人夫方寧耨田勝娘饁之/見一虎方攫其夫勝娘即棄饁)¶
　(奮挺連擊之虎舎去勝娘負夫至/中途而死元時事聞旌之復其家)徐氏(浦城人名彩/鸞李文景妻)¶
　(畧通經史元末青田賊冦浦城彩鸞從父嗣源逃山/谷賊欲害嗣源彩鸞前曰寧殺我賊舎其父彩鸞語)¶
　(父曰兒義不受辱今必死父可速去賊拘彩鸞至/桂林橋彩鸞題詩壁間乃厲聲罵賊竟投水而死)李¶
<pb:KR2k0008_WYG_076-34a>¶
　智貞(浦城人七歲能讀書九歲母病調䕶甚謹及卒/哀慟欲絶治女工供祭祀及奉父甘㫖不乏父)¶
　(嘗許為鄭全妻邵武豪陳良强納采智貞斷髪拒之/且數自求死良不能奪卒歸全泰定間全病殁智貞)¶
　(悲泣不食/數日而死)魏氏(名璣建安人雷烇妻烇父拱尉興化/烇與璣在侍至正壬辰冦亂拱奉檄)¶
　(守海口烇璣侍繼母假館福州烇卒明年拱亦卒璣/悉以首飾易喪具扶二柩歸備嘗艱苦守節不渝)¶
　(郡/志)林氏(字淑柔浦城人張伯成妻年二十而寡孤幼/弱遭世亂舅姑繼没乃攜子女依其兄凡十)¶
　(餘年迨洪武間始寧居紹服先業年八十餘/卒鄉人謂其婦道母儀無愧古人云  郡志)劉氏(建/陽)¶
　(人年十八適熊剛中逾年而剛中卒昕夕哀慟不輟/姑憐其少令以他適劉以死自誓乃求夫之猶子為)¶
　(夫後事姑孝言動必謹於禮年七十八卒/洪武間有司上其事詔旌其門  郡志)江氏(崇安/人程)¶
<pb:KR2k0008_WYG_076-34b>¶
　(啓隆妻生三女一男而啓隆卒江年二十七即以死/自誓撫育諸孤雖極慈愛而不失内教外傅之嚴辛)¶
　(苦三十年不變其志有司/上其事詔旌其門  郡志)朱氏(建陽人文公七世孫/女也適里人劉潭生)¶
　(子甫三歲而潭卒朱矢不食二姓撫教其子必以義/方人稱為賢婦有司奏乞旌異未報而先卒  郡志)¶
　章氏(名聰建安人魏夀孫之妻年二十八夫亡始生/一子舅姑老而家貧聰守志四十餘年内外無)¶
　(間宣徳間詔旌/表其門  郡志)黄氏(崇安人鄧文燮妻年二十八而/文燮卒男仕濓生始九月黄抱)¶
　(而泣曰使是兒長成繼成宗祀無憾矣矢志不二弟/嘗欲迎歸黄慮其有異竟不往仕濓成立遣遊邑庠)¶
　(為弟子貟事聞/旌表  郡志)周氏(建安楊仕儀妻兵部員外周炫/女也歸仕儀踰年而寡遺腹生)¶
　(子孀居撫教其孤後第進士𢎞/治壬子郡守為旌其事  郡志)張氏(名閨建安人適/楊士倫士倫遘)¶
<pb:KR2k0008_WYG_076-35a>¶
　(疾張百方求禱不效乃刲股肉和粥以進疾瘳復作/不可治比卒悲慟幾絶力襄大事誓不二志事姑盡)¶
　(禮撫二孤皆底/成立云  郡志)倪氏(政和陳受榮妻時古田寇發剽/掠縣境倪與其夫避山中寇擄)¶
　(其夫倪不受辱投/溪水而死  郡志)陳氏(政和王明妻生子未週而寡/往依母以居值沙尤寇亂備)¶
　(嘗艱窘節操不移邑/令作詩記之  郡志)¶
仙釋周史卿(浦城人宋元祐中遇異人得養生之要隠/油果山二十年煉丹垂成一夕風雷大作)¶
　(丹已失矣遂出神求之謂妻曰七日復來有一僧勸/其妻曰學道者視形骸如糞土遂焚之明日史卿來)¶
　(空中啞啞責/其妻而去)白玉蟾(瓊州人嘗於黎母山中遇異人/授洞𤣥雷法後居武夷山嘗自)¶
　(讃云千古蓬頭跣足一生服氣飡霞笑指武夷山下/白雲深處吾家宋嘉定中詔徴赴闕對御稱㫖命館)¶
<pb:KR2k0008_WYG_076-35b>¶
　(大一宫一日不知所往後往來名/山神異莫測詔封紫清明道真人)扣氷和尚(崇安人/名藻光)¶
　(出家參雪峰真覺師在瑞巖/院前有溪遇冬輒扣氷而浴)馬道一(漢州人容貌竒/異幼落髪受戒)¶
　(於渝州圓律師唐開元中習禪定於衡山遇懷讓師/宻受心印登建昌石門山有洞壑之幽謂其徒曰吾)¶
　(當棲此遂沐浴跏趺/而逝諡大寂禪師)王法昌(建陽人生不茹葷幼失/父母落髪入福仙寺服)¶
　(勤苦事不拔生草不剪生柴著破衲以養蟣虱時常/翻易使之均飽宋熙寧辛亥忽告人曰吾來年五月)¶
　(十八日當去至期/果然人驚異之)姚宥安(福州人幼習儒術長落髮/為僧宋熙寧中至建陽往)¶
　(武仙山一百二十里朝發午歸鐘樓頽朽人莫敢登/宥安上梯解鐘如履平地劉朝奉祈嗣日與爾一了)¶
　(某年某月生可名姚哥/至期果然人咸異之)有禎(福清人幼頴悟好讀書/骨相秀奇落髪為僧遂)¶
<pb:KR2k0008_WYG_076-36a>¶
　(潜心本宗閉户獨處若禪定然緇流聞風信向叢集/者衆説法作頌皆造其極後端坐示寂所著有釋嚴)¶
　(經/解)¶
　¶
　¶
　¶
　¶
　¶
　¶
<pb:KR2k0008_WYG_076-36b>¶
　¶
　¶
　¶
　¶
　¶
　¶
　¶
　明一統志卷七十六¶
