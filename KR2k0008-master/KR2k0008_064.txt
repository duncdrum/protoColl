# -*- mode: mandoku-view; -*-
#+TITLE: 明一統志
#+DATE: 2015-08-24 22:38:51.315097
#+PROPERTY: ID KR2k0008
#+PROPERTY: BASEEDITION WYG    
#+PROPERTY: JUAN 卷六十四
<pb:KR2k0008_WYG_064-1a>¶
欽定四庫全書¶
　明一統志卷六十四¶
　　　　　　　　　　　明　李賢等　撰¶
　　衡州府(東至長沙府茶陵縣界一百五十里西/至寳慶府邵陽縣界一百二十里南至)¶
　　　(廣東廣州府連州界四百八十里北至長沙/府湘潭縣界一百三十里自府治至南京三)¶
　　　(千二百一十五里至京/師六千六百六十里)¶
　　　(糧二十二萬四/千七百石零)¶
建置沿革禹貢荆州之南境天文翼軫分野春秋楚地¶
<pb:KR2k0008_WYG_064-1b>¶
　秦屬長沙郡漢初屬長沙國又分屬桂陽郡東漢長¶
　沙桂陽二郡𨽻荆州三國呉分長沙為湘東衡陽二¶
　郡晉初𨽻湘州後𨽻荆州劉宋為湘東國南齊改國¶
　為郡尋復為國梁分湘廣二州置衡州陳増置東衡¶
　州以衡州為西衡州隋初省衡陽湘東二郡置衡州¶
　大業初改衡山郡唐復為衡州𨽻江南西道天寳初¶
　改衡陽郡至德初復為衡州後置湖南觀察使治此¶
　宋𨽻荆湖南路元置衡州路又置湖南宣慰司夲朝¶
<pb:KR2k0008_WYG_064-2a>¶
　改為衡州府領州一縣八¶
　衡陽縣(附郭夲漢承陽酃二縣地屬長沙國東漢改/承陽曰烝陽屬零陵郡酃屬長沙郡三國呉)¶
　(析二縣地置臨烝縣屬湘東郡晉宋齊梁因之陳析/置新城縣隋以臨烝新城重安三縣省入衡山縣唐)¶
　(初復置三縣尋省重安新城入臨烝開元中改臨/烝曰衡陽宋元仍舊夲朝因之編户五十二里)衡¶
　山縣(在府城東北一百五十里本周麋子國秦屬長/沙郡漢為長沙國湘南縣地三國呉置衡陽縣)¶
　(屬衡陽郡晉改曰衡山隋以湘西湘鄉二縣省入屬/潭州徙治白馬峯下唐復徙治於此屬衡州宋初屬)¶
　(潭州復屬衡州後又屬潭州元屬衡/州夲朝屬衡州府編户二十一里)耒陽縣(在府城/東南一)¶
　(百三十五里秦置耒縣屬長沙郡漢初改曰耒陽縣/屬桂陽郡以在耒水之陽故名梁割𨽻湘東郡陳移)¶
<pb:KR2k0008_WYG_064-2b>¶
　(縣冶鷔山口隋改曰耒隂屬衡州唐還舊治復改曰/耒陽宋因之元陞為耒陽州屬湖南宣慰司本朝仍)¶
　(為縣改今屬編/户三十八里)常寧縣(在府城西南一百二十里本/漢耒陽縣地三國呉析置新)¶
　(平新寧二縣屬湘東郡東晉以新平省入新寧劉宋/更曰常寧陳復曰新寧隋屬衡州唐改曰常寧宋因)¶
　(之元陞為常寧州屬湖南宣慰司/夲朝降為縣改今屬編户七里)安仁縣(在府城東/二百里夲)¶
　(唐衡山縣之安仁鎮屬潭州五代唐陞為是仁塲𨽻/衡州宋陞為安仁縣治水安鎮元仍舊夲朝因之編)¶
　(户二十/八里)酃縣(在府城東三百九十里夲漢長沙國茶/陵縣地晉屬湘東郡隋廢茶陵入湘潭)¶
　(縣唐復置屬衡州宋取古酃縣為名/元仍舊本朝因之編户一十九里)桂陽州(在府城/東南三)¶
　(百里春秋戰國楚地秦屬長沙郡漢分置桂陽郡治/郴縣晉析郴縣置平陽縣陳復省入郴隋因之唐置)¶
<pb:KR2k0008_WYG_064-3a>¶
　(平陽縣又置桂陽監屬郴州宋陞監為桂陽軍屬荆/湖南路元陞軍為桂陽路屬湖南宣慰司本朝洪武)¶
　(元年改為桂陽府九年降府為州以/平陽縣省入編户六十三里領縣二)臨武縣(在州城/東南一)¶
　(百二十里夲漢舊縣屬桂陽郡隋屬郴州唐改曰隆/武尋復舊名五代晉時省入平陽縣宋復置屬桂陽)¶
　(軍元屬桂陽路夲朝/因之編户二十五里)藍山縣(在州城西南二百里夲/漢南平縣屬桂陽郡隋)¶
　(省入臨武縣唐復置屬郴州天寳初改曰藍山縣因/山為名宋屬桂陽軍元屬桂陽路本朝初屬郴州後)¶
　(改今屬編户/二十八里)¶
郡名湘東　衡陽(俱呉/名)衡山(隋/名)¶
形勝東傍湘江北背烝水(元和郡/縣志)瀟湘帶其左(圖經衡/之為郡)¶
<pb:KR2k0008_WYG_064-3b>¶
　(直鴈峯之北/瀟湘帶其左)湖右奥區(舊/志)山川秀麗(宋歐陽修云山/川之秀麗稱衡)¶
　(湘人居其間/得之為俊傑)襟帶湘江控引交廣(宋練亨甫桂/陽五雲觀記)南連¶
　嵠峒東接桂陽(常寧/圖册)嶺開越嶠路轉荆門(宋潘正夫/桂陽詩嶺)¶
　(開越嶠通交趾路/轉荆門入九疑)山水甲天下(石林亭記湖南山水/甲天下桂陽乂居其)¶
　(髙/)¶
風俗人多純樸(寰宇記地有舜之/遺風人多純樸)民豐士閑(南齊志湘/川之奥民)¶
　(豐士/閑)民以漁獵為業(地/志)淳朴近古畏法少訟(桂陽/志)俗¶
　重䘮祭士少宦情(同/上)俗尚農桑民知教化(方輿/勝覽)刀耕¶
<pb:KR2k0008_WYG_064-4a>¶
　火種(常寜圖册州濵溪峒其/民剛勁勇悍刀耕火種)¶
山川花藥山(在府治西南俗傳昔有神仙煉丹/有五色禽嘗棲於牡丹樹因名)石鼓山¶
　(在府城東北三里有東巖西溪朱陵後洞水經注臨/烝縣有石鼓髙六尺湘水所逕鼓鳴則有兵革事)¶
　花光山(在府城西南十五里上有花光寺宋/時花光僧居此善畫梅黄庭堅有詩)石窟山¶
　(在府城東三十里湘水記昔有人掘/山作宂髙十丈長一里溪水過其下)伊山(在府城西/三十五里)¶
　(晉桓伊讀書/處亦名桓山)清泉山(在府城東四十里山/有清泉灌田數十頃)雨母山(在/府)¶
　(城西一百里亦名雲阜山上有石壇湘水記舜南逰/經此後立祠毎祭有雲氣起豉江水出此山流㑹蒸)¶
　(水/)石盤山(在府城西南一百/二十里山有石盤)界浦山(在府城東二百/里以其在耒陽)¶
<pb:KR2k0008_WYG_064-4b>¶
　(縣界上接/浦口故名)芙蓉山(在桂陽州西南諸峯左右特出下/有䝉泉其西有巖宋職方黄照隣)¶
　(父子嘗讀/書於此)鹿頭山(在桂陽州東山有石/如鹿及有塔七層)大湊山(在桂/陽州)¶
　(西舊經云出銀鑛當其盛時爐烟蓊然上接雲/漢烹丁紛錯商旅徃来輻凑因以為名今鑛絶)龍渡¶
　山(在桂陽州南三十里州之望山也有神甚靈/宋陳傳良嘗為文記之下有源泉灌溉甚博)石門¶
　山(在桂陽州西北六十里山有巖宂如門巋/水自藍山穿石門西注舟筏皆經其下)晉嶺山¶
　(在桂陽州南八十里相傳/此嶺晉時出銀鉛砂礦)藍山(在桂陽州西一百里/跨臨武藍山二縣界)¶
　(薈蔚蒼翠/浮空如藍)衡山(在衡山縣西三十里五嶽之一也寰/宇記云宿當翼軫度應璣衡故曰衡)¶
　(山舜南廵狩至于南嶽周職方氏荆州之鎮曰衡山/即此其山盤繞八百里有七十二峯十洞十五巖三)¶
<pb:KR2k0008_WYG_064-5a>¶
　(十八泉二十五溪九池九潭九井而峯之最大者五/曰祝融紫盖雲宻石廪天柱惟祝融為最髙唐李白)¶
　(詩衡山蒼蒼入紫𡨕下㸔南極老人星/囘飈吹散五峯雪徃徃飛花入洞庭)馬阜山(在耒/陽縣)¶
　(北二里山勢髙大/盤踞二十餘里)虎踞山(在耒陽縣南四里岡巒/秀麗逺望之如屏几)石¶
　臼山(在耒陽縣西二十里有石臼巨人跡/舊傳漢蘓耽嘗逰此有蘓仙祠在焉)相公山(在/耒)¶
　(陽縣東北四十里蜀漢相/諸葛亮嘗駐兵於此因名)鷔山(在耒陽縣東北四十/三里其形獨秀不與)¶
　(衆山相連相傳昔有/白鷔翔于上故名)侯計山(在耒陽縣東七十五里/山有七十峯上有仙人)¶
　(亭觀音閣亦名侯憇山謂諸葛/武侯嘗於此憇息籌計兵事)侯曇山(在耒陽縣東/南八十里一)¶
　(名侯堂山跨安仁縣界有溪壕神祠傍有石/井常涸鄉人遇旱祀之則水出祀畢水仍乾)城岡山¶
<pb:KR2k0008_WYG_064-5b>¶
　(在耒陽縣義興鄉岡巒秀㧞東西有銀瓶/皮㡌二峯對峙北有清溪水注白馬渡)塔山(在常/寜縣)¶
　(治東山腰有白石七級相傳/昔阿育王疊石作塔於此)盟山(在常寧縣/北七十里)逍遥山¶
　(在常寧縣東南/一百六十里)熊耳山(在安仁縣東南七十里山髙/峻狀若熊耳有逺天湖可容)¶
　(萬/家)青臺山(在酃縣北一十里形/如筆架為一邑壯觀)雲秋山(在酃縣西四/十五里雲烟)¶
　(黯慘常/若秋時)萬陽山(在酃縣西南八十里周㢠廻/三百里上多古木恠石)韓張山(在/臨)¶
　(武縣學後唐韓愈張署同時迁謫韓令陽山張令臨/武及北還㑹宿于此故名宋紹興間僉判范寅因作)¶
　(韓張/亭)舜峯山(在臨武縣西北二里舊名千仭上平而/北垂邑民避難嘗據其顛築柵拒守)¶
　華隂山(在藍山縣東南一十五里跨/臨武藍山兩縣髙秀如華嶽)石柱山(在藍山/縣北二)¶
<pb:KR2k0008_WYG_064-6a>¶
　(十里亦名天柱下有巖洞石/乳融結竒恠萬狀色如碧玉)九疑山(在藍山縣西南/五十里九域志)¶
　(云有九/疑水)黄蘖山(在藍山縣南九十里山出黄蘖故名/亦謂之都龎山與連州分界即五嶺)¶
　(從東第三都/龎嶺是也)囘鴈峯(在府城南雁至衡陽不過遇春/而囘或曰峯勢如雁之囘故名)¶
　(唐杜荀鶴詩猿到夜深啼嶽麓雁知春信别衡陽/徐靈期云南嶽周廻八百里囘雁為首嶽麓為足)碧¶
　雲峯(在府城西南望/雲陽山如潑墨)華靈峯(在府城南二里舊傳後/漢華佗築臺其上修道)¶
　(辟榖年百嵗猶壯容/人以為仙靈因名)岣嶁峯(在府城北五十二里髙/一千五百丈湘中記岣)¶
　(嶁山有玉牒禹案其文以治水上有禹碑韓愈詩岣/嶁山尖神禹碑字青石赤形摹竒科斗豢身薤葉披)¶
　(鸞飄鳳泊拏虎螭/事嚴跡秘鬼莫窺)㑹善峯(在府城北五十三里古名/毛女峯乃十八髙僧相㑹)¶
<pb:KR2k0008_WYG_064-6b>¶
　(處/)白石峯(在府城北五十/五里山多白石)祝融峯(在衡山縣西北三/十里位直離宮以)¶
　(配火德乃祝融君逰息之所上有青玉壇道書以為/第二十四福地盧載詩五千里地望皆見七十二峯)¶
　(中最髙山顛有風宂雨將作隂風自宂而發又有雷/池宋時禱雨有應建廟池上朱文公詩我来萬里駕)¶
　(長風絶壑層雲許盪胸濁酒三/杯豪氣發朗吟飛下祝融峯)紫盖峯(在衡山以形/似名上有鶴)¶
　(泉仙人池翠麓巖及鶴鳴寳霞天寳至臺唐/韓愈詩紫盖連延接天柱石廩騰擲堆祝融)雲宻峯¶
　(在衡山峯西北上有㑹仙壇丹霍仙人石室夜遇隂/晦有光晀曜俗呼仙燈又有大禹巖桃花源峯半有)¶
　(禹碑皆科斗文字圖經載即禹治水/碑碑下有石壇流水縈之最為勝境)石廪峯(在衡山/形如倉)¶
　(廩有二户一開一闔湘中記云開則嵗儉閉則嵗豐/又有風穴雷泓鬼栽石誦經壇陳真人煉丹臺遺跡)¶
<pb:KR2k0008_WYG_064-7a>¶
　天柱峯(在衡山形如雙柱聳㧞西北有香岡出香白/芷又有石室呉時有李洞巖叟者居此自囘)¶
　(鴈至仙上七峯在衡陽縣界自祝融至天柱五峯及/巾子金簡降真芙蓉等五十五峯俱在衡山縣境其)¶
　(吐霧碧岫屏嶂日華嶽麓則在長沙府界共為七十/二峯紫盖雲宻石廪天柱四峯皆去衡山縣西北三)¶
　(十/里)楊梅峯(在安仁縣西一十里五代時馬殷將歐陽/方於此立寨屯兵以偹南漢宋沈通父子)¶
　(亦保障/於此)東樓峯(在藍山縣南五十里其下有巋水宋/劉接詩九疑山色瑞烟籠縣占東樓)¶
　(第一峯古寺常多千嵗/竹舊林元有萬年松)天門嶺(在耒陽縣雲峯鄉其/上石巖中有泉流下)¶
　(禱雨/多應)樟隍嶺(在耒陽縣即/羅訓隠居此)鳳岡嶺(在安仁縣治/南嶺形如鳳)潭流¶
　嶺(在桂陽州北一百三十/里出銀鉛砂礦今廢)懶殘巖(在衡山後唐時有/異僧懶殘居此因)¶
<pb:KR2k0008_WYG_064-7b>¶
　(名/)靖居巖(在衡山縣西二里有飛泉古木及羅漢菓/樹又有㵼洪亭宋張公綬詩潺潺石磴㵼)¶
　(洪泉路躡丹梯入紫烟巖有髙/人無問處庵羅雙樹碧參天)獅子巖(在耒陽縣南/三十里巖有)¶
　(石乳滴成獅子狀宋隠士侯彭/老嘗避暑於此亦名侯公巖)秀巖(在臨武縣南一/十五里東北有)¶
　(穴通明石乳績聚下有兩穴水出其/左為大溪流二百餘歩復入右穴)石龍巖(在臨武/縣西二)¶
　(十里中有石如龍相/傳嵗旱洗之即雨)金粟巖(在臨武縣西北二十里/石壁峭㧞下有溪流巖)¶
　(上石璀璨/如垂珠珞)集雷巖(在酃縣集雷山舊傳有/雷神集此其神最靈)馬嶺岡(在/府)¶
　(城東南五十九/里其形似馬)曽青岡(在府界岡産曽/青可合仙藥)分水岡(在府/城北)¶
　(一百一十三里/與湘鄉縣分水)黄龍岡(在府城西一百三十里/相傳昔有黄龍見此)破岡¶
<pb:KR2k0008_WYG_064-8a>¶
　(在衡陽縣界湘中記宋大明中望氣者云湘東/有天子氣遣謁者廵視斬岡石以厭之故名)朱陵¶
　洞(在衡山道書第三洞天曰朱陵洞天即此又名水/簾洞宋畢田詩洞門千尺掛飛流王碎珠簾冷噴)¶
　(秋今古不知誰捲得/緑蘿為帶月為鈎)李朝洞(在安仁縣南七十里/其洞延袤數十里)錦¶
　石(在衡山縣東江邊有錦石數片/云是區星遺錦於此化為石)秦石(在耒陽縣東/四十里舊傳)¶
　(秦皇驅石塞/海至今不去)熱石(在臨武縣置/物其上立焦)湘水(在府城東源出/廣西興安縣陽)¶
　(海山流至分水嶺分流北流者謂之湘水經全永州/至府城東又北流入長沙界宋文天祥詩瀟湘一夜)¶
　(雨江海十年雲相見/皆成老重逢便作分)蒸水(在府城北水氣如蒸源出/寳慶府邵陽縣耶薑山東)¶
　(北流至衡陽縣界㑹清陽水/又東流經府城北㑹于湘)上潢水(源出岣嶁峯屈/曲流六十里可)¶
<pb:KR2k0008_WYG_064-8b>¶
　(勝小舟府城東/北又有下潢水)耒水(在府城北源出郴州之耒山西/北流經耒陽衡陽縣界至耒口)¶
　(注于/湘)肥水(源出侯計山/其水清澈)馬水(在耒陽縣東北百餘里/舊經云昔人於此水見)¶
　(白馬躍/出因名)湖屯水(源出龍渡山南流至湖屯折而東南/流至鹿頭山又東北流入郴州境)¶
　潭水(源出桂陽州流至/常寧縣與宜水㑹)舂水(在桂陽州北三十里源/出道州舂陵山東流經)¶
　(藍山縣界又東北流至州界/㑹巋水北至常寧縣界入湘)樟水(源出常寧縣/流㑹宜水)呉水¶
　(源出永州府界流/至常寧縣注于湘)宜水(源出塔山一名宜溪水北流/與□石水㑹又西北流注于)¶
　(湘/)小江水(在安仁縣南源出郴州北流經縣界/又至衡山縣合茶陵洣水入于湘)永樂¶
　水(在安仁縣南源出郴州清溪流經縣境北/流至衡山縣義塘江北合洣水入于湘)雲秋水¶
<pb:KR2k0008_WYG_064-9a>¶
　(在酃縣西四十里經雲秋山下東北/流經縣東折而北流合洣水入于湘)武水(源出臨武/縣西山下)¶
　(地名鸕鷀石經縣前東流入郴州/宜章縣境㑹大小章水入廣東界)巋水(在藍山縣南/亦名舜水源)¶
　(出道州寧逺縣九疑山東流經縣/界又東北經桂陽州㑹舂陵水)酃湖(在府城東二/十里荆州記)¶
　(湖周廻三里取湖水釀酒酒極甘美湘中記湖水深/八尺湛然緑色晋武帝嘗薦酃酒于太廟呉都賦飛)¶
　(輕觴而酌/酃醁即此)雨瀬灘(在耒陽縣西南耒水中荆州記嵗/旱百姓壅塞之即雨若一鄉獨壅)¶
　(雨亦/偏應)桃源溪(在酃縣西四十里源出雲陽五洞北流/至桃源江口合雲秋水至茶陵縣合洣)¶
　(水下流/入于湘)金烏井(在府城北二十里井在道傍水/淺不滿舊傳金烏井滿狀元出)金井¶
　(在衡山/縣西北)湯井(在耒陽縣平陽五都有二泉/其水春夏温和秋冬滚沸)玉砂泉(在/雲)¶
<pb:KR2k0008_WYG_064-9b>¶
　(宻峯流/洲岸下)浴丹泉(在石/廩峯)洣泉(在酃縣東其水合雲秋水/北流入長沙府茶陵縣境)¶
　(水經注泉不常見遇邑政清明年穀豐稔則浙然如/米泔瀑湧耆舊云病者飲此多愈宋時岸摧泉亦罕)¶
　(見/)流杯池(在衡山縣南五里石上有九曲引/水縈廻為流觴逰賞之所舊有亭)洗鉢池¶
　(在衡/山西)蔡子池(在耒陽縣治西南/漢蔡倫造紙處)¶
土産銀(桂陽州出舊有九坑曰大凑岡大板源/龍圖毛夀九鼎小白竹水頭石笋大當)鐵(桂陽/州并)¶
　(衡陽耒陽常/寧三縣出)錫(耒陽常寧二/縣出舊有坑)石碌(衡陽常寧二縣/出舊有坑今廢)山¶
　礬(各縣/出)蠟(桂陽州并/酃縣出)萬年松　仙人絛　長髪草¶
　龍鬚草(俱衡/山出)紙(耒陽/縣出)¶
<pb:KR2k0008_WYG_064-10a>¶
公署衡州衞(在府治西洪/武五年建)鎮守常寧中千户所(在常寧/縣治東)¶
　(洪武二十八年/建𨽻衡州衞)守禦桂陽千户所(在州治東洪/武二年建)守禦¶
　寧溪千户所(在藍山縣西二十里洪武三十/年建以上二所俱𨽻茶陵縣)¶
學校衡州府學(在府治/東宋建)桂陽州學(在州治南宋建夲朝/洪武三年遷治東𢎞)¶
　(治中/徙此)衡陽縣學(在府城西宋開禧中建/夲朝洪武二年重建)衡山縣學(在/縣)¶
　(治東北洪/武三年建)耒陽縣學(在縣治北洪/武二年建)常寧縣學(在縣治/南宋建)¶
　(元燬本/朝重建)安仁縣學(在縣治東南宋嘉定中/建夲朝洪武三年重建)酃縣學(在/縣)¶
　(治東/元建)臨武縣學(在縣治東/北宋建)藍山縣學(在縣治東宋建/三學俱夲朝重)¶
<pb:KR2k0008_WYG_064-10b>¶
　(建/)¶
書院南軒書院(張軾朱熹/講學處)石鼓書院(在石鼓山宋朱文/公記有云石鼓據)¶
　(烝湘之㑹江流環帶最為一郡佳處故有書院起唐/元和間州人李寛之所為至國初時嘗賜勑額其後)¶
　(乃復稍徙而東以為州學則書院之迹於此遂廢而/不復修矣淳熈十二年部使者東陽潘侯畤始因舊)¶
　(址列屋數間榜以故額將以俟四方之士有志于學/而不屑於課試之業者居之未竟而去今使者成都)¶
　(宋侯若水又因其故而益廣之盖連帥林侯栗諸使/者蘓侯詡管侯鑑衡守薛侯伯宣皆奉金齎割公田)¶
　(以佐其役逾年/而後落成焉)南嶽書院(在衡山掌教有官育/士有田宋元皆然)杜陵¶
　書院(在耒陽縣北二/里杜甫墓前)清溪書院(在安仁縣清溪宋周/必大嘗讀書於此後)¶
<pb:KR2k0008_WYG_064-11a>¶
　(人因建書院元至正/間縣令王雪巖重修)¶
宮室開雲樓(在衡山縣北南嶽行祠唐韓愈舊經處宋/蘓軾云公之精誠能開衡嶽之雲樓之名)¶
　(以此夲朝正統/十一年重修)玉液樓(在桂陽/州市中)清流閣(在府城東夲/鄭革故居)¶
　寳峯閣(在桂陽州/治之西池)思政堂(在府治堂之後有浮香堂/其左有坐嘯堂其右有珠)¶
　(玉堂又有濯清緑隂與/春三堂皆宋時所建也)尊樂堂(在府治朱陵/道院中宋建)華逺堂¶
　(在憲司治/所宋建)碧雲堂(在府城南/碧雲峯下)七賢堂(在桂陽州學祀/東漢桂陽太守)¶
　(衛颯茨充許荆欒巴度/尚周昕臨武長唐𦍑)甘露堂(在桂陽州治宋元豐/中有甘露降故名張)¶
　(舜民/作記)合江亭(在石鼔山烝湘二水合流處唐刺史齊/映建韓愈詩江亭枕湘江烝水㑹其左)¶
<pb:KR2k0008_WYG_064-11b>¶
　(瞰臨眇空闊緑净不可/唾夲朝景泰五年重修)望嶽亭(在府治西南唐採訪/使韋虗舟建東望清)¶
　(湘北贍碧嶽/今鴈峯亭是)練光亭(在府治/宋建)思杜亭(在府城南一十/五里華光寺唐)¶
　(杜甫葬耒陽宋郡守劉清之登華光山望之慨然有/感遂築亭扁曰思社又即地立祠以黄庭堅配焉)¶
　拂雲亭(在桂陽州治宋/郡守陳傳良建)石林亭(在桂陽州有石列立/狀如偃月盖宋黄照)¶
　(鄰父子/讀書處)仰髙亭(在桂陽州/治東宋建)韓張亭(在鄰武縣因唐韓/愈張署得名詳見)¶
　(山/川)¶
闗梁玉泉橋(在府東/十五里)龍潭橋(在府城北/四十九里)龍影橋(在衡山/縣西南)¶
　(二十/里)伍相橋(在耒陽縣治北/呉相伍子胥)金牛橋(在耒陽縣北/下有金牛浦)集¶
<pb:KR2k0008_WYG_064-12a>¶
　仙橋(在桂陽/州治南)¶
寺觀古塔寺(在府治/南梁建)鴈峯寺(在囘鴈峯上唐/建夲朝重修)報恩寺(在/花)¶
　(藥山宋建/夲朝重修)華光寺(在華光山宋黄庭堅/貶宣州嘗過此有詩)能仁寺(在桂/陽州)¶
　(南宋/建)清凉寺(在衡山/縣北)衡嶽寺(在衡山縣集賢峯唐韓/愈宿衡嶽寺有題門樓)¶
　(詩/)福嚴寺(在衡山縣雲居峯舊有唐/梵經太宗御書五十卷)雲封寺(在雲宻/峯即宋)¶
　(趙葵所建/功德寺)慧日寺(在安仁縣/西北元建)青臺寺(在酃/縣南)多寳寺(在/臨)¶
　(武縣北/俱宋建)普雲寺(在藍山/縣西)尋真觀(在府治西/南宋建)靈寳觀(在/府)¶
　(城西宋建/夲朝重修)五雲觀(在桂陽州/北宋建)九眞觀(在衡山縣仙巖/峯世傳九仙飛)¶
<pb:KR2k0008_WYG_064-12b>¶
　(昇於/此)銓德觀(在衡山縣紫霄峯隋/曰衡嶽觀後改今名)太平觀(在衡山縣/綵霞峯禇)¶
　(伯王隠南山齊髙祖召/之不起建此觀以居之)崇眞觀(在安仁/縣西)洞眞觀(在酃/縣北)¶
　佑聖觀(在臨武縣/北俱宋建)玉虗觀(在藍山/縣東)¶
祠廟南嶽廟(在祝融峯下祀南嶽衡山之神衡嶽有祀/自唐虞已然漢武帝移祭于霍山至隋始)¶
　(復祭于此夲朝載在祀典/詳見山東濟南府東嶽廟)舜廟(有二一在衡陽縣西/仙上峯宋郡守劉清)¶
　(之命主簿程洵重建一/在藍山縣西一十五里)伍子胥廟(在五相橋側五員/嘗事楚卜居於此)¶
　(故有/廟)諸葛亮廟(在石鼓山漢昭烈牧荆州時亮駐臨/烝調賦以供軍實後廟食於此宋重)¶
　(建張栻作記夲/朝永樂中重修)龎統祠(在耒陽縣南四里統嘗/為耒陽令後人為立祠)唐公¶
<pb:KR2k0008_WYG_064-13a>¶
　祠(在臨武縣祀漢/臨武長唐𦍑)李義祠(在酃縣康樂鄉東晋李/義擊賊有功邑人祠之)羅¶
　含廟(在耒陽縣/西南四里)靈顯廟(在耒陽縣東北鷔山唐末盗/起郴人廖思文暨弟思政思)¶
　(宥三人率鄉民保障㓂莫敢犯人/因立廟祀之有禱輙應宋賜今額)木居士廟(在耒陽/縣東二)¶
　(十里相傳昔有火穿木類人形泝水而来寺僧遂祠/以奉之韓愈詩火透波穿不計春根如頭面榦如身)¶
　(偶然題作木居士便有無窮求福人宋縣令因/禱雨無應析而薪之其後所祀乃寺僧再刻者)杜甫¶
　祠(在耒陽縣北二里唐/建夲朝永樂中重修)二守祠(在石鼓山宋知州劉/清之建以祀晉劉翼)¶
　(宋王應之初在朱陵道院/嘉定間知州孫德興遷此)趙汝愚祠(在府城東開福/寺汝愚宋丞相)¶
　(為韓侂胃所忌謫永州道經衡州病作/為守臣錢鍪所窘暴卒殯此因立祠)向子忞祠(在/開)¶
<pb:KR2k0008_WYG_064-13b>¶
　(福寺傍宋向子忞知衡州有/善政民立祠祀之胡寅有記)三賢祠(在府學宋丞相/李廸劉摯中書)¶
　(劉攽皆以忠言直行/謫于衡後人為立祠)胡銓祠(在府城西西湖寺宋胡/銓謫衡州嘗講學於此)¶
　(後其季子觧為/提刑始立祠)六賢祠(在府治宋郡守劉清之建以/祀張九齡韓愈㓂凖周敦頥)¶
　(胡安國名曰五賢後郡守孫德/興又繪清之於内改曰六賢)髙岳廟(在安仁縣㑹/陽里岳宋安)¶
　(仁令有善政/民立廟祀之)鄒陳二公祠(在光化山廣教寺宋鄒浩/陳瓘俱以言事謫官過此)¶
　(留題寺中知州劉/清之立祠祀焉)四忠祠(在安仁縣東南三里正德/中建祀南霽雲雷萬春周)¶
　(必大陳/億孫)¶
陵墓炎帝陵(在酃縣康樂鄉宋乾德五年建廟以祝融/配食置守陵户後經兵火廟廢陵存夲朝)¶
<pb:KR2k0008_WYG_064-14a>¶
　(重修廟宇/載在祀典)羅訓墓(在耒陽縣/南六十里)胡騰墓(在耒陽縣/南六十里)羅含¶
　墓(在耒陽縣南四/十里碑文訛缺)杜甫墓(在耒陽縣北二里類苑云/甫終耒陽藁葬之元和中)¶
　(其孫嗣業始改𦵏鞏縣元㣲之為誌然韓愈詩云今/春偶客耒陽路悽慘去尋江上墓豈但為誌而不克)¶
　(遷或已遷而/故塚尚在耶)馬殷墓(在府城北殷五代時人據有荆/湖衡潭之地僣稱楚王卒葬于)¶
　(此/)茹瑺墓(在衡山中紫峯流/杯池上瑺忠誠伯)¶
古蹟酃縣故城(在府城東十/二里漢置)鍾武城(在府城西八十里/漢置縣屬零陵郡)¶
　(漢末賊區星嘗/據此孫堅平之)承陽城(在府城西一百七十/里漢置縣屬長沙國)平陽郡¶
　城(在桂陽州東晉置郡及縣陳廢郡/唐以縣屬郴州宋于此置桂陽軍)桂陽郡城(在耒/陽縣)¶
<pb:KR2k0008_WYG_064-14b>¶
　(治西東漢建武/中徙郡治於此)金州城(在耒陽縣/北八十里)洡隂城(在鷔山口/今夷為市)¶
　(夲耒陽縣/隋改名)南平城(在藍山縣治東五里漢/置縣屬桂陽郡晋因之)藍山故城¶
　(在今藍山縣北一/十五里唐縣治此)新城廢縣(在府城東一百二十/里陳置隋省入衡山)黄¶
　楊廢縣(在府城西一/百四十五里)晉寧廢城(在桂陽州北三十/里東晉置陳廢)宫¶
　市廢縣(在桂陽州北九/十里陳末廢)諸葛亮宅(在石/鼓山)蔡倫宅(在耒/陽縣)¶
　(治西南内有蔡子池又湘中記池南有石臼即倫/舂紙臼唐别駕李愻以臼入貢今池與宅皆廢)龎¶
　居士庵(在府治南居士唐襄陽人名藴侍父任衡/州因家焉今能仁寺即其故居有碑記存)桓¶
　伊故居(在府治西伊山寺西晋桓伊/讀書於此宋向子忞居焉)李泌故居(在衡/山烟)¶
<pb:KR2k0008_WYG_064-15a>¶
　(霞峯下唐李泌以崔圓李輔國所/嫉願隠衡山肅宗詔治室廬於此)胡安國故居(宋胡/安國)¶
　(嘗提舉湖南學事後寓居衡/嶽結廬建書堂為終焉之計)神禹碑(在岣嶁峯又傳/在衡山縣雲宻)¶
　(峯徐靈期曰禹治水碑皆科斗文字昔樵者曽見之/自後無有見者又按輿地紀勝云在䕫門宋嘉定初)¶
　(蜀士因樵夫引至其處以紙打其碑凡七十/二字皆不可曉而以摹夲刻之觀中後俱亡)銅柱(在/衡)¶
　(山縣西北一百二十里呉黄武二年都督程/普與蜀漢將闗某分界共鑄銅柱為誓即此)石碑(在/耒)¶
　(陽縣東五里三國時諸葛亮斬雍闓擒孟獲囘軍經/此立石紀功嵗久字不可辨又相傳武侯立石誓蠻)¶
　(云後有功在吾上者宜立石於右至宋狄青破儂智/髙囘立碑其右後為雷所轟惟存斷碑顛仆其側)¶
　石柱(在耒陽縣西五十里髙五六尺上有字/磨滅可識者天寳十一年五字而已)¶
<pb:KR2k0008_WYG_064-15b>¶
名宦漢衞颯(建武間遷桂陽太守下車修庠序/之教設婚姻之禮朞年邦俗從化)茨充(永/)¶
　(間代衞颯守桂陽亦善其政令教/民種植桑柘麻苧之属民得利益)許荆(桂陽太守入/郴州行春到)¶
　(耒陽縣民有兄弟争財互訟荆歎曰教化不行咎/在太守乃陳狀乞詣廷尉民兄弟感悔各求受罪)唐¶
　羌(和帝時臨武長時南海獻生龍眼荔枝𦍑上言/曰上不以滋味為德下不以貢獻為功詔罷貢)欒¶
　巴(桂陽太守定婚䘮禮興立/學校視事七年徵拜議郎)度尚(桂陽太守徵還京/師時桂陽賊焚燒)¶
　(郡縣衆至數萬於是以尚/為中郎將將歩騎大破之)周昕(桂陽太守人德/之為建祠郡學)三國¶
　龎統(耒陽令在縣不治免官呉將魯肅遺昭烈書曰/士元非百里才也使處治中别駕之任始當展)¶
　(其驥/足爾)晉虞潭(湘東太守遷守呉興蘓峻之亂起兵赴/難其母謂曰汝當舍生取義勿以吾老)¶
<pb:KR2k0008_WYG_064-16a>¶
　(為累盡遣家僮從軍/鬻佩環以給軍費)習鑿齒(衡陽太守在郡著晋漢/春秋斥桓温覬覦之心)¶
　劉翼(衡陽太守死節遺愛/在人後人為立祠)南北朝王應之(宋衡陽内/史節義著)¶
　(聞後人立/祠祀之)顧憲之(南齊衡陽内史其土俗病輙云先/亡為禍皆開塚剖棺名為除&KR1090;憲)¶
　(之曉諭禁戒為陳生死之/别事不相闗風俗遂改)王珍國(梁桂陽内史境内/肅清罷任經江州)¶
　(刺史栁世隆見其還裝輕/素歎曰此真良二千石也)唐李皋(衡州刺史法成令/修觀察使誣奏之)¶
　(貶刺潮州後還任/衡州降叛將國良)齊映(貞元中衡州刺史建合/江亭韓愈有詩美之)呂温¶
　(元和中衡州刺史治有善狀時李寛中/建石鼔書院温為刺史訪之且贈以詩)宋魯維周(乾/德)¶
　(中通判衡州卒於官/有遺愛民為立祠)張齊賢(太平興國初通判衡州/時鞠刼盗十餘皆論死)¶
<pb:KR2k0008_WYG_064-16b>¶
　(齊賢至活其失入者五人知州等懼譴責齊賢曰/齊賢豈欲委罪衆人而自為功乎令改正而已)髙¶
　岳(淳化中知安仁縣户口増益捐己俸徙縣治/於香草坪父老立廟祀之今稱髙長官廟)韓丕¶
　(通判衡州聲名籍甚石熈載/薦其文行代還擢著作佐郎)李虗巳(大中祥符初知/衡州以循良清)¶
　(白預選上歎曰真/得良二千石矣)劉沆(天聖中知衡州大姓尹氏作/偽劵以欺鄰孤奪其田訟久)¶
　(不得直沆至詰尹氏云爾始為券時曽取訂/他鄰否其人固多在可訊也尹氏遂詘服)孔平仲¶
　(知衡州提舉董必劾其不推行常平法䧟失官米之/直六十萬置獄潭州平仲疏言米貯倉五年半陳不)¶
　(堪食若非乗民闕食隨宜渫之將成棄/物矣倘以為非臣不敢逃罪乃徙韶州)楊畋(慶厯初/吉州巫)¶
　(黄捉鬼等誘峒蠻作亂畋以夲路提刑率兵入討捉/鬼計窮詣衡州降未幾餘黨復出㓂畋至桂陽斬其)¶
<pb:KR2k0008_WYG_064-17a>¶
　(酋約賊徙出峒授田/為民自是峒㓂遂平)向子忞(知衡州首鋤擊大胥姦/賍十餘人民情始通時)¶
　(大旱米價騰踴子忞遣人糴於鄰州歸糶之所活萬/計頌聲洋溢尋以誣奉祠士民羣聚提刑司擊鼔舉)¶
　(留及戒途日/闔郡遮擁)王定民(元祐間知衡陽縣修葺學宇又/為勸學頌以勉學者人傳頌之)¶
　彭璟(知常寧縣興起學枝/教以禮義風俗丕變)鄭行已(紹聖間知耒陽縣/精勤吏職剖决如)¶
　(流案無停牘/人服其敏)余剛(崇寧間知耒陽縣大毁滛祠/誅巫覡民始駭愕久更安之)辛次¶
　膺(湖南提刑紹興末金人遣張通古來詔諭江南次/膺上書言君父之讎不與共戴天書奏不報即丐)¶
　(祠/)周堯卿(衡州司理叅軍居官盡職禄雖/薄必以周宗族朋友罄而後已)劉清之(知/衡)¶
　(州行利民之政/表先賢之祠)鄭清之(知衡州究心民事不餙厨傳/嘗作諭民書一編教以事親)¶
<pb:KR2k0008_WYG_064-17b>¶
　(睦族教子祀先謹身節用和物濟人邦人家有其/書非理之訟日為衰息乂與諸生論學以振士風)趙¶
　逢龍(知衡州為政寛恕民不忍欺居官自常奉外/一介不取雖敡歴日久泊然不知富貴之味)楊¶
　文仲(知衡州運餉有法民不知擾以/所當得米八千石立思濟倉)元趙宏偉(至元/中為)¶
　(衡州路治中羣盗出没其境宏偉計其地/興屯田民既足食盗亦為農郡遂寧謐)史秉彞(至/正)¶
　(間衡州推官亷勤公正賑饑活/民興庠序復侵田民甚德之)劉燾孫(至正末為常/寧州儒學正)¶
　(湖南䧟常寧長史棄城走民奉印請燾孫/為城守城頼以完者一年外援俱絶死之)夲朝髙從¶
　訓(洪武初衡州通判公平蒞政視民如子陞夲/府同知又陞知府遺愛在人至今父老傳頌)韋衡¶
　(洪武初安仁知縣處事公正好尚詩/書愛民如子縣知公署皆其創立)陳安福(永樂間/衡州知)¶
<pb:KR2k0008_WYG_064-18a>¶
　(府持心正大嵗旱禱雨輒應時/有虎傷人誓於城隍其虎死)胡湜(永樂間酃縣知/縣亷公守己平)¶
　(賦均徭小民/咸被其澤)胡暹(永樂間常寧知縣愛民律己遺惠/在人後陞知江寧民至今稱之)¶
　楊□(永樂間知臨武縣凡政務不便於民者即奏罷/之且公勤自持吏民畏服縣治肅然  省志)¶
　林靖(知衡陽縣賦性剛毅蒞事勤敏新縣治/興學校一時建立勞績實多  省志)翁世資¶
　(正統中以工部侍郎謫知衡州府革宿弊敦漓俗决/疑獄修石彭書院置便民倉至今民受其惠  省志)¶
　蕭抜(天順間知藍山縣時縣初草創政平訟簡問民/疾苦若痼瘝在身築縣城費役有經民恃以不)¶
　(擾志/省)孟統(正德初知桂陽州耿介清澹敢於有為嘗/捐俸増號舎修學校後卒於官笥箧惟白)¶
　(金數分而/已  省志)劉璣(正德初知衡州府性寛厚治劇有餘/才時封雍藩百務叢集璣應之以裕)¶
<pb:KR2k0008_WYG_064-18b>¶
　(不勞民而事集民多頼/之為立遺愛坊  省志)葉夢淇(正德中知衡州府亷/能公正治民如治家)¶
　(惟玩法怙終者則必不貸尋以疾卒於官貧/無歛具僚属助其䘮歸闔郡悲之  省志)李純(正/德)¶
　(中知蘄州警敏有才剖决無滯而清慎律己愷悌愛/民卓有樹立豪猾之徒無敢肆逞百姓安堵至今懐)¶
　(之志/省)林允宗(嘉靖中知衡州府凡有所為民甚便之/民有坐鬪殺者獄成宗得其情抗言釋)¶
　(之征苖調郡兵故事以疲民嘗賊宗部良家子三千/人芻粮噐械悉偹苖平以全軍歸人德之如父母)¶
　(省/志)¶
流寓劉凝之(劉宋時南郡枝江人慕老莱子嚴子陵之/為人推家財與弟及兄子州里重其仁德)¶
　(禮辟並不受擕妻/子隠居衡山之陽)李泌(京兆人唐肅宗即位於靈武/泌有功崔員李輔國以泌見)¶
<pb:KR2k0008_WYG_064-19a>¶
　(親信疾之泌畏禍願隠衡山有詔/給三品禄賜隠士服為治室庐)杜甫(初避亂入蜀/嚴武鎮蜀往)¶
　(依之武卒蜀亂復避亂移䕫州唐大厯三年下峽至/荆南逰衡山寓居耒陽嘗至岳廟阻暴水旬日不得)¶
　(食耒陽聶令知之自具舟迎還嘗餽牛炙白酒一夕/醉飽卒或謂宿江上酒家為水漂漲聶令堆空土為)¶
　(墳皆不可信惟云扁舟下荆楚還/㐮漢卒於岳陽而旅殯之為是焉)胡安國(崇安人仕/為湖南提)¶
　(舉學事嘗講道于衡山後因家焉以其學傳之三子/寅寕宏寅嘗著讀史管見寕著春秋通㫖宏嘗師楊)¶
　(中立侯師聖優游南山下者/二十餘年註皇王大紀諸書)胡銓(吉州人建炎間為/樞宻編修官論和)¶
　(議上䟽乞斬秦檜王倫孫近/三人謫居衡州因留家焉)¶
人物漢谷永(來陽人成帝時為大司農前/後上封事四十餘章後免官)蔡倫(桂陽人/有才學)¶
<pb:KR2k0008_WYG_064-19b>¶
　(和帝時為中常侍元初中封龍亭侯倫言自古書契/多編以竹其用縑帛書者謂之紙縑乃始用樹膚麻)¶
　(頭敝布魚網為紙/天下咸稱蔡侯紙)胡騰(耒陽人少師事竇武武死騰/獨殯殮行䘮坐禁錮初桓帝)¶
　(廵狩南陽以騰為護駕從事公卿貴戚車乘萬計徴/求費役不可勝極騰上言天子無外乘輿所幸即為)¶
　(京師臣請以荆州刺史比司𨽻校尉臣自同都官從/事從之自是肅然莫敢妄有干請騰以此顯名黨錮)¶
　(觧官至/尚書)谷朗(烝陽人事継母以孝聞歴官遷大中正/時交州叛以朗往南州恩威素著遷九)¶
　(真太/守)三國劉巴(烝陽人諸葛亮薦為左将軍西曹掾/亮嘗曰運籌䇿于帷幄中吾不如子)¶
　(初逺/矣)晋李義(□縣人時盗起荆湖義傾家貲市兵器/率鄉人擊破之闔境以安荆州牧陶侃)¶
　(召至麾下分兵使擊賊戰屡有功事乎旌賞/獨優鄉民立祠於故居號其地曰太尉原)羅含(耒/陽)¶
<pb:KR2k0008_WYG_064-20a>¶
　(人少時嘗晝卧夣一鳥文彩異常飛入口中自此藻/思日新仕為江夏從事太守謝尚曰可謂湘中之琳)¶
　(琅後補桓温叅軍或謂含荆楚之才/温曰此自江左之秀豈惟荆楚而已)唐李寛(衡陽人/元和中)¶
　(始於尋真觀剙石鼓書院以/為讀書之所刺史呂温有詩)趙知微(衡山人穆宗時/以布衣上書詞)¶
　(㫖危切帝詔宰相慰諭宰相/因賀天子納諌然不能用)宋曹裕(耒陽人舉進士/為潭州司録叅)¶
　(軍能辨枉獄後宰溧水值嵗旱蝗漕使以嵗計不足/諷諸邑裕曰吾能忍視其死而不救之卒以實聞子)¶
　(洪舉進士為永興令邑小民貧上供匱乏洪歎曰吾/八歴縣未嘗横歛豈以暮年倒行逆施乎遂棄官歸)¶
　黄照隣(桂陽軍平陽人舉進士仕為職方郎中嘗讀/書於郡西芙蓉山石林亭鄉人號為職方巖)¶
　胡晏(衡陽人資性孝友鄉里慕之有争訟不到公庭/多往質焉大開舘含延禮四方賢士以廸諸子)¶
<pb:KR2k0008_WYG_064-20b>¶
　(及卒孔武仲表之/曰䖏士胡君之墓)葉盖(平陽人熈寕中以才雅魁賦/上庠見者目為南瑞累官知)¶
　(彬/州)侯宣(衡山人少逰四方還家築室道傍俾逰舉之/士往來舘焉行之二十年曽無倦意逺近號)¶
　(曰侯家/書院)趙世德(衡山人宣和間進士初攝鄉邑時邑/遭兵燬移治上封賊曹成大掠脇世)¶
　(徳歛民金帛世徳不從被執以死自誓/百姓自率金帛以贖後辟廣西機宜)黄珙(衡陽人/資質方)¶
　(正嘗以善行誨人長子師道仕為屯田郎中/次子師旦為屯田貟外郎皆以清白才幹聞)趙棠(衡/山)¶
　(人少從胡宏學慷慨有大志嘗見張浚於督府浚雅/敬其才欲以右選官之棠不為屈累以䇿言兵事浚)¶
　(竒之命子栻與棠交棠/之子方遂從栻學焉)襲盍卿(常寕人以明經擢第/即往師朱文公明義)¶
　(理之學入諌垣為右/正言以直道事君)趙方(棠子少從張栻學淳熈中/舉進士知隨州時講和罷)¶
<pb:KR2k0008_WYG_064-21a>¶
　(兵方獨選将招兵為戰守計㧞土豪孟宗政等補以/官後又知江陵㐮陽金兵至荆㐮以有備不能䧟累)¶
　(遷至權刑部尚書進徽猷閣學/士卒謚忠肅有家傳録遺文)趙范(方子與弟葵俱/有大志少從鄭)¶
　(清之牟子才學後從父軍中嘉定間嘗與葵殱金人/於高頭累官知揚州淮東安撫副使屡立戰功進工)¶
　(部尚書沿江制置副使後為京/湖安撫制置使兼知㐮陽府)趙葵(方子以功累官/知滁州度李全)¶
　(必叛乃聚兵為戰守計及全㓂揚州葵率衆與戰出/竒破之斬全以歸淳祐中進端明大學士知潭州後)¶
　(拜右丞相兼宻樞使封魯國公葵有雄武之才累立/大勲朝廷倚之為重者二十年卒贈太傅謚忠靖)¶
　李芾(衡人髙袓斥靖康中死節芾生而聰警少自樹/立名其齋曰無暴棄初補南安司户歴知永温)¶
　(州有惠政咸淳初入知臨安府忤賈似道罷去起知/潭州兼安撫使元兵至芾極力戰守城破芾命帳下)¶
<pb:KR2k0008_WYG_064-21b>¶
　(沈忠盡殺其家人而後殺/已忠如其言事聞謚忠節)趙淮(葵從子李全之叛屡/立戰功累官至淮東)¶
　(轉運使徳祐中戍銀樹埧兵敗被執元将阿珠使招/李庭芝許以大官淮陽許諾至揚城下大呼毋降元)¶
　(将怒/殺之)張鏜(衡山人僕射浚之後益王立詔天下勤王/鏜起兵衡山移檄安化新化諸獠得民兵)¶
　(数千文天祥率兵出嶺相與接應既而兵敗被執元/叅政崔斌欲降之鏜罵曰今日降而死何以見我袓)¶
　(魏公於地下斌命述起兵夲末/鏜奮筆斥罵千百言斌恕殺之)夲朝茹瑺(衡山人洪/武間國子)¶
　(生累官通政使進副都御史兵部尚書加太子/太保亷介忠直為上下所重永樂初封忠誠伯)譚有¶
　得(安仁人洪武間任揚州府知府後陞/四川按察使詳慎刑獄亷介有聲)李思聦(桂陽/人洪)¶
　(武甲戌進士任行人奉使百夷深為夷人所敬服及/還進所著百夷傳并詩朝廷嘉之尋升江西石參)¶
<pb:KR2k0008_WYG_064-22a>¶
　(議/)王詔(衡陽人正統壬戌進士授禮科給事中景泰/中免天順中累進工部右侍郎國史稱其儉)¶
　(素簡黙云/  省志)謝天祥(耒陽人登成化丙戌進士選庶吉/士天性峭直與羅倫荘㫤相善遷)¶
　(監察御史数上封事直氣動臺端謫南陵縣丞李東/陽劉大夏陳獻章輩俱壮其節贈之詩年三十七即)¶
　(掛冠歸子訥𢎞治乙丑/進士官給事中  省志)胡文璧(耒陽人正徳辛未進/士歴官郎中改監察)¶
　(御史出知鳯陽府擢天津兵備副使奏革皇庒忤中/官謫延安府檢校嘉靖初起四川按察使弟文奎嘉)¶
　(靖癸未進士歴官/户部主事  省志)蒋褔陵(衡陽人正徳甲戍進士知/鄞縣擢太僕寺丞出知臨)¶
　(安府公亷寛裕始終不易卒于官/民舁柩歸衡悲慕而去  省志)劉黻(衡陽人正徳/丁丑進士授)¶
　(行人諌武廟南廵謫南助教世宗登極復行人專擅/授御史屢建危言宦戚歛手出按四川禁中貴)¶
<pb:KR2k0008_WYG_064-22b>¶
　(復蘇氏侵田以終/飬告歸  省志)劉穏(酃人嘉靖丙辰進士除南京/武選主事累官南太僕寺少)¶
　(卿性冲粹于人無所拂忤海内名流什伍齒交故所/至每有戰功欝有令譽所著山房漫藁家訓粤中政)¶
　(紀兩粤猺訓二南澷稿易經/折衷蒙訓藏于家  省志)¶
列女王氏(衡陽人朱衡妻宣徳中衡舉進士卒于京王/年二十五剪髪欽棺中誓死以堅守節  省)¶
　(志/)梁氏(蒋志泰妻衡山人年二十適蒋生一子甫七/月泰卒家貧守節事姑盡禮天順初旌其門)¶
　(省/志)雷氏女(桂陽人雷廷惠女名毛姑天順中獞猺攻/破藍城人民奔竄女父目疾不能行女獨)¶
　(侍父側哀哭被執欲汚之/罵賊不屈而死  省志)陳氏女(名三貞臨武人陳/仕良女𢎞治中苖)¶
　(冦入其家将辱之不/屈觸刄而死  省志)歐陽氏(衡山董惟嶽妻值冦流/却惟嶽緝擒者衆與黨)¶
<pb:KR2k0008_WYG_064-23a>¶
　(㗸之夜焚其家惟嶽闘死歐陽率子/姪敵賊不勝奮身躍入火死  省志)¶
仙釋賣薑翁(不詳其姓名在衡州市中荷擔賣薑三十/餘年顔貌不改嘗遇道人於茶肆謂曰吾)¶
　(有黄白之術求有常徳者授之翁未應但就擔頭取/薑一塊納口中少頃吐出則成黄金道士相顧驚咲)¶
　(自是皆/不復見)懶殘(唐天寳初居衡岳寺為僧衆執役食退/即收所餘性懶而食殘因名懶殘李沁)¶
　(寓衡嘗夜往見之懶殘方撥牛糞火煨芉出半/芉食之曰慎勿多言領取十年宰相後果然)¶
　　常徳府(東至岳州府華容縣界三百六十五里/西至辰州府沅陵縣界一百二十里南)¶
　　　(至長沙府安化縣界一百二十里北至澧州/界九十里自府治至南京二千七百六十五)¶
　　　(里至京師六千/二百一十里)¶
<pb:KR2k0008_WYG_064-23b>¶
　　　(糧六萬九/千石零)¶
建置沿莗禹貢荆州之域天文翼軫分野商周時為蠻¶
　蜑所居春秋戰國時属楚秦置黔中郡漢初改武陵¶
　郡治索縣亦名義陵王莽更為建平郡東漢復曰武¶
　陵治臨沅三國時初属蜀後属呉梁置武州後改曰¶
　沅州隋罷郡改沅州為朗州治武陵縣大業初改武¶
　陵郡唐復為朗州天寳初又改武陵郡乾元初復為¶
　朗州光化初置武正軍五代梁曰武順軍後唐曰武¶
<pb:KR2k0008_WYG_064-24a>¶
　平軍宋初為朗州後改鼎州陞永安軍政和中陞常¶
　徳軍節度乾道初陞常徳府元改為常徳路夲朝甲¶
　辰年復為常徳府領縣四¶
　武陵縣(附郭夲漢武陵郡臨沅縣東漢為武陵郡治/晉因之梁置武州陳属武陵郡隋改武陵縣)¶
　(属朗州後属武陵郡唐属朗州宋初属鼎州後属/常徳府元属常徳路夲朝因之編户四十五里)桃¶
　源縣(在府城西八十里夲東漢沅南縣地属武陵郡/隋省入武陵縣属朗州唐仍舊乾徳中始析置)¶
　(桃源縣以其地有桃花源故名元元貞初陞為/州夲朝洪武三年復改為縣編户三十一里)龍陽¶
　縣(在府城東南八十里夲漢武陵郡索縣地東漢為/漢夀縣地孫呉始分為龍陽縣隋唐俱属朗州宋)¶
<pb:KR2k0008_WYG_064-24b>¶
　(大觀中改曰辰陽紹興初復舊元元貞初陞為/州夲朝洪武九年復改為縣編户二十九里)沅江¶
　縣(在府城東南二百三十里夲漢益陽縣地属長沙/國晉属衡陽縣梁置藥山縣隋初改安樂縣後改)¶
　(沅江縣属巴陵郡唐改橋江縣属岳州宋初復為沅/江縣元符初割属鼎州元属常徳路夲朝洪武十一)¶
　(年併入龍陽縣尋/復置編户五里)¶
郡名武陵(漢/名)義陵(項羽殺義帝武陵人縞素而哭/漢高袓聞而義之故名義陵)常武¶
　(取詩序有常徳/以立武事而名)¶
形勝左包洞庭之險右控五溪之要(武陵/志)三十六天别¶
　為一天(唐李白尋/桃源序)桃源佳致(唐劉禹錫武陵書懷序/武陵勝槩有桃源八景)¶
<pb:KR2k0008_WYG_064-25a>¶
　(曰桃川仙境白馬雪濤緑蘿晴晝梅溪烟雨尋陽古/寺楚山春曉沅江夜月童坊曉渡亦一方佳致也)¶
　旁通溪洞(宋史地/理志)荆渚唇齒(元/志)山林蓊欝湖水濬濶¶
　(武陵集山林蓊欝多可獵之/獸湖水濬濶多可漁之魚)¶
風俗以漁獵山伐為業(西漢書/地理志)多淳朴少宦情(梁府安/貧武陵)¶
　(記人氣和柔多淳朴少宦情/以黄老自樂有虞夏遺風)信鬼好巫(宋朱熹九歌/註沅湘之間)¶
　(其俗信鬼而好祀/其祀必使巫覡)勤於畊織製錦繡為業(元志居民/務夲勤於)¶
　(畊織盖自崇觀以來製錦繡為/業其色鮮明不在成都錦官下)¶
山川木𤓰山(在府城東七里唐李白謫夜郎過此有詩/朝看東日出暮觀西鳥還客心自酸楚那)¶
<pb:KR2k0008_WYG_064-25b>¶
　(對木/𤓰山)善濟山(在府城西昔有妖女祠唐人袁映焚之/伐木開道妖害遂息後人因名是山曰)¶
　(善濟而立/袁烈士祠)善徳山(在府城東南一十五里一名徳山/又曰枉山隋刺史樊子盖以善卷)¶
　(嘗居此故名山有乾明寺寺中有白/龍井宋周必大詩孤峯環繞翠筠間)武山(在府城西/三十里山)¶
　(畔有槃瓠石水出/其下謂之武陵溪)高吾山(在府城西三十里一名西/山其下即武陵溪合于沅)¶
　(江晉漁父費/道真隠此)鹿山(在高吾山後古有鹿宂宋武陵溪/人射鹿逐入石宂見有梯因上豁)¶
　(然開朗桑果藹茂乃以桃樹/記之其後尋訪莫知所在)梁山(在府城北三十里/舊名陽山武陵舊)¶
　(經云陽山之女雲夣之神嘗以夏首秋分獻魚唐時/以漢梁松廟食于上改今名劉禹錫詩漢家都尉舊)¶
　(征蠻血食于今配此山曲盖幽深蒼檜下洞簫愁絶/翠屏間荆巫黙黙傳神語野老娑婆啓醉顔日落風)¶
<pb:KR2k0008_WYG_064-26a>¶
　(生廟門外幾人連踏竹歌還今山/下有觀音寺寺傍有靈泉瀑布)風門山(在梁山側/有石門出)¶
　(風每風将起其門先出黒/氣若烟霧然人以為候)大龍山(在府城北六十里/山勢蜿蜒如龍)¶
　鼇山(在府城北七十里夲名獸齒山相傳昔有僧宣/鍳義存文邃三人同逰此悟道故其徒稱鼇山)¶
　(悟/道)藥山(在府城北八十里梁以此山名縣唐/為僧惟儼道塲刺史李翺曽訪之)龍巗山¶
　(在府城北九十里中有石橋崖壁嵌空石乳如筍/行可五里至其宂冷然水流不可俯視禱雨多應)霞¶
　山(在府城南一百/里有淘金塲)文殊山(在府城北鴈門村舊有雙/松亭宋黄庭堅詩文殊堂)¶
　(下松永日如鳴琴我登雙松亭時歩/雙松隂中有寂寞人安禅無古今)虎齒山(在武陵/縣形如)¶
　(虎齒民嘗以/六月祭之)淳于山(在武陵縣與/白雉山相近)緑蘿山(在桃源縣/南一十五)¶
<pb:KR2k0008_WYG_064-26b>¶
　(里下有潭即道書/第四十二褔地)桃源山(在桃源縣南二十里其西/南有桃源洞一名秦人洞)¶
　(洞北有桃花溪故老傳云晉太元中武陵漁人沿溪/行忽逢桃樹夾岸復前行得一山山有小口便捨船)¶
　(入行数十歩豁然平曠屋舍儼然桑竹交通鷄犬相/聞男女耕種怡然自樂見漁人驚問所從來為設酒)¶
　(肴村中人聞之咸來問訊自云先世避秦亂率妻子/來此不復出不知今是何世漁人具言更漢魏晉聞)¶
　(之皆歎惋停数日送出漁人誌之大守即遣人隨所/誌遂迷不復得路宋王安石桃源行望夷宫中鹿為)¶
　(馬秦人半死長城下避世不獨啇山翁亦有桃源種/桃者一來種桃不計春採花食實枝為薪兒孫生長)¶
　(與世隔知有父子無君臣漁即放舟迷逺近花間相/見驚相問世上空知古有秦山中豈料今為晉聞道)¶
　(長安吹戰塵東風囘首亦沾巾重/華一去不復返天下紛紛經幾秦)靈巗山(在桃源縣/北七十里)¶
<pb:KR2k0008_WYG_064-27a>¶
　(五洞/相通)将軍山(在桃源縣西北一百/里形如将軍對立)穿石山(在桃源縣/西一百五)¶
　(十里漢馬援嘗穿石竅以避暑今/可通水春秋泛溢則江水自中過)壷頭山(在桃源縣/西二百里)¶
　(有石窟相傳馬援所穿史/云援戰壷頭不利即此地)金牛山(在龍陽縣南六十/里峯巒秀出上有)¶
　(金牛寺仙翁/洞龍池風洞)良山(在龍陽縣西南七/十里良水出焉)龍陽山(在龍陽/縣西南)¶
　(七十七里舊名横山唐天/寳中改今名後以名縣)滄山　浪山(俱在龍陽縣/西南九十里)¶
　(下各有水相合出/江謂之滄浪水)軍山(在龍陽縣東一百二十里/呉治中潘濬討樊伷屯此)赤¶
　山(在沅江縣東北五十里洞/庭湖邉唐天寳中改蠡山)龍門洞(在府城西北六/十里有石巖中)¶
　(通一門門外有橋其中深邃約二/里餘下有龍潭嵗旱致禱于此)白馬洞(在桃源縣/西二十里)¶
<pb:KR2k0008_WYG_064-27b>¶
　(即道書第三/十五洞天)琵琶洞(在桃源縣境昔人逰洞/中隠隠聞琵琶之聲)七仙洞¶
　(在龍陽/縣境)洞庭湖(在龍陽沅/江二縣界)白馬湖(在府城/西七里)蠡湖(在龍/陽沅)¶
　(江二縣界一名赤沙湖一名赤鼻唐杜甫詩/殿脚挿入赤沙湖寰宇記范蠡逰此故名)大滄湖¶
　(在龍陽縣東又隋/志此縣有白查湖)天心湖(在沅江/縣西北)玉帶河(在府治西/北自火星)¶
　(池流至西水関出城外宋端平間太守龔頴嘗篆秀/水斗門四字有仙人海蟾翁曰此秀水河乃武陵郡)¶
　(一條玉帶也他年必應後張頡為章惇條畫平/辰蠻事充東南發運使畀以玉帶果符其識)沅水¶
　(在府城南上自辰州界流入桃源縣/境經此東流至龍陽縣北入洞庭湖)枉水(在府城南/源出枉山)¶
　(又名枉渚楚辭/朝發枉渚即此)朗水(在府城南自辰州流至此謂/之朗江漢書何邵封於此)延¶
<pb:KR2k0008_WYG_064-28a>¶
　溪水(在桃源縣東五/里流入沅水)滄浪水(在龍陽縣西一十五里/自滄浪二山發源合流)¶
　(為滄浪之水楚辭屈原行吟/澤畔遇漁父歌滄浪即此)鼎口水(在龍陽縣東北/昔有神鼎出其)¶
　(間宋改朗州/為鼎州以此)芷水(在龍陽縣西四十里其/地多生杜蘅白芷故名)武陵溪(在/府)¶
　(城西三十里源出武山入沅水唐孟浩然詩武陵川/路狹前棹入花林莫測幽源裏仙家信幾深水㢠廻青)¶
　(嶂合雲度緑溪隂坐聴/閒猿嘯彌清塵外心)大敷溪(在桃源縣西北流/至髙都村入沅水)紫¶
　苑洲(在武陵縣以洲/生紫苑故名)爛舡洲(在桃源縣南秦人洞後/五里世傳晉時漁郎放)¶
　(舟入洞於此後出其/舟巳爛故以名其地)橘洲(在龍陽縣西北五十里夲/名汎洲長二十里即呉李)¶
　(衡種橘之所今洲上有/民数百家而橘不存)丹砂井(在府治北泉赤如綘/武陵廖氏譜云廖平)¶
<pb:KR2k0008_WYG_064-28b>¶
　(以丹砂三十斛寘所居井中飲是水以祈延齡抱朴/子曰余袓鴻臚為臨沅令此縣有民家世夀考或百)¶
　(嵗或八九十嵗後徙去子孫多夭他人居其故宅復/奕世夀考由是疑其宅井水殊甚赤乃試掘井左右)¶
　(得古人所埋丹砂数十斛去其井数尺皆丹砂汁因/泉入井是以飲其水而得夀宋程頥詩丹砂水湧三)¶
　(泉/脈)玉𣲖井(在府/治西)崔婆井(在府城西三十里崔婆宅宋/張虛白舉進士不利辟糓南)¶
　(逰至此崔婆嘗飲以醇酒後虛白仙去郡人余安遇/虛白於揚州因寄崔婆詩曰武陵溪畔崔婆酒天上)¶
　(應無地下有南來道士飲一斗/醉卧白雲深洞口今井尚存)臙脂井(在府城北一/十五里其水)¶
　(可染顔/色故名)江月井(在桃源縣治東水/中有白石如月)雙栢泉(在府治西/其泉清冽)¶
　(舊植雙/栢於上)卓刀泉(在崔婆井傍蜀漢関羽過此渴甚以/刀卓地出泉故名後人嘉其甘冽又)¶
<pb:KR2k0008_WYG_064-29a>¶
　(名清/勝泉)菜公泉(在府城北六十里甘泉寺宋㓂凖南遷/日題於東楹曰平仲酌泉經此囘望北)¶
　(闕黯然而去未幾丁謂又過之題於西楹曰謂之酌/泉禮佛而去後范諷留詩于寺曰平仲酌泉囘北望)¶
　(謂之禮佛向南行烟嵐翠鎻門前路轉使高/僧厭寵榮淳熈中南軒張栻榜曰菜公泉)湯泉(在/桃)¶
　(源縣西北一百二十里常如沸/湯傍又有氷泉人謂之隂陽泉)白鶴池(在府治西常/有鶴棲止故)¶
　(名/)火星池(在府治西俗傳嘗/有火星墜其中)玉犖池(在府學左相傳/宋時有人掘地)¶
　(得三玉/犖因名)明月池(有三一在府城北俗稱放生池一/在桃源縣治西一在龍陽縣治東)龍¶
　池(在府城東宋謝承為守時有黄/龍見於水中承拜表上賀因名)學書池(在府城東/北九十五)¶
　(里晉高士伍朝别/塾堂下水色微黒)卧龍墨池(在沅江縣西烏龍寺内/蜀漢諸葛亮嘗滌硯於)¶
<pb:KR2k0008_WYG_064-29b>¶
　(此寺舊/名卧龍)洞神池(在桃源縣/東三里)墨池(在龍陽縣西浄照寺/唐張旭嘗學書於此)¶
　(有/亭)玉帶池(在龍陽縣學東南通/津水縈環如玉帶)右史渠(夲名後鄉渠/又名石英渠)¶
　(唐温造以起居舎人出知朗州/開此渠溉田民獲其利故名)永泰渠(在府城北唐/光宅中刺史)¶
　(胡䖏立開通漕且為火備西北二十七里有北塔堰/刺史李璡増脩引注白馬湖及永泰渠溉田千餘頃)¶
　考功堰(在武陵縣東北九十里一名樊陂後漢樊重/於此有田数千頃嵗收糓萬斛唐考功員外)¶
　(郎李翺開廣以溉/田民利之故名)槎陂(在府城東北三十五里唐崔/嗣業脩以溉田後廢大厯中)¶
　(刺史韋夏卿復治/溉田至千餘頃)放鶴陂(在府城東北八十里梁崔/穆於此羅雙鶴因放之後)¶
　(鶴□玉璧一雙送穆庭中故名後/湮塞唐崔嗣業復之又號崔陂)津石陂(在府城北/一百九十)¶
<pb:KR2k0008_WYG_064-30a>¶
　(里唐聖厯初崔嗣業開其後李翺/温造從而増之溉田至九千頃)槐花隄(在府城西/清平門外)¶
土産金(武陵桃源龍陽/三縣出今無)石碌(桃源/縣出)包茅(書包匭菁茅春/秋齊桓公責楚)¶
　(貢包茅不入/無以縮酒)佛頭柑　霜柑(俱沅江/縣出)¶
藩封榮王府(在府/城内)褔寕王府　惠安王府　永春王府¶
　富城王府　貴溪王府(俱同/城)¶
公署常徳衛(在府治西北/洪武初建)¶
學校常徳府學(在府治/西南)武陵縣學(在縣治北二學俱宋/建夲朝洪武初重建)¶
　桃源縣學(在縣治/南宋建)龍陽縣學(在縣治東元至正間建/二學俱夲朝洪武二年)¶
<pb:KR2k0008_WYG_064-30b>¶
　(重/建)沅江縣學(在縣治東洪/武二年建)¶
書院沅陽書院(在府城東北黄龍陂宋末丁易東建號/石壇精舎元賜今額遺址碑刻尚存)¶
宮室南薫樓(在府學前城垣/上洪武初建)教子堂(在武陵縣治宋唐/介作尉時建以教)¶
　(子韓琦作/記蔡襄書)招屈亭(在府城東南楚屈原投汨羅死後/人因作此亭以招之每嵗端午日)¶
　(以角黍揚桴中流競渡邦人縱觀唐劉禹錫競渡曲/沅江五月平隄流邑人相将浮綵舟靈均何年歌巳)¶
　(矣哀謡振檝從此起又云曲終人散/空愁落招屈亭前水東注有碑尚存)楚望亭　臨睨¶
　亭　仰止亭(俱在善/徳山上)川上亭(在桃源縣學前石櫃上/元延祐間建夲朝重修)¶
　清斯亭(在龍陽縣治後因臨滄/浪水取清斯濯纓之義)楚貢亭(在沅江/縣治西)清陵¶
<pb:KR2k0008_WYG_064-31a>¶
　舘(在武陵縣漢李陵為臨沅令後/没匈奴邑人思之為立是舘)¶
關梁鷺鷥橋(在府城/東門内)㑹節橋(在府治西北火星池玉/帶河二水合流於此)拱¶
　辰橋(在府城西即歸老橋/宋栁拱辰歸老處)利兵橋(在桃源縣治東舊/傳漢馬援嘗駐兵)¶
　(于/此)遇仙橋(在桃源縣/南三十里)龍潭橋(在龍陽/縣治南)上瓊橋(在沅江/縣治西)¶
　(其東又有下瓊/橋俱跨通衢)白駝橋(在沅江縣/西三十里)¶
寺觀大善寺(在府治/東北)後保寺(在府城東三十里舊名報/恩夲朝洪武初改今額)¶
　光褔寺(在府治西南三里有沈公□古碑題/云重㳺沈公臺記餘字漫滅不可讀)甘泉寺¶
　(在府城北六十里宋㓂凖題三十字云庚申年秋九/月平仲南行至甘泉院僧以詩板視之征途不暇吟)¶
<pb:KR2k0008_WYG_064-31b>¶
　(詠代記年月後丁謂過此有詩云翠影人踈度波光/瑟瑟凝帝家金掌露仙署玉壷氷曉井侵星汲宵厨)¶
　(向月澄豈惟蠲肺/渴灌頂助三乘)勸善寺(在桃源/縣治東)浄照寺(在龍陽縣/治西内有)¶
　(張旭/墨池)烏龍寺(在沅江縣西四十/里内有卧龍墨池)靈芝觀(在府城北梁/時嘗有芝産)¶
　(於此觀/因立焉)𤣥玅觀(在府/城北)報恩觀(在府/治西)道徳觀(在府城西/二十里居)¶
　(山絶頂前俯大江極目無/際乃武陵登覧最勝處)真源觀(在桃源/縣西)景星觀(在/龍)¶
　(陽縣/治西)桃川宮(在桃源縣西/南二十八里)脩真庵(在武陵縣/内珠履坊)¶
祠廟善卷祠(在府城東枉山上有善卷壇唐劉禹錫詩/先生見尭心相與去九有巳民既巳治我)¶
　(得安林薮道為自然遺名是無/窮夀瑶壇在此山識者常囘首)二妃廟(在府治西二/妃娥皇女英)¶
<pb:KR2k0008_WYG_064-32a>¶
　(也即楚屈原九歌/中湘君湘夫人)屈原祠(在招屈/亭後)蠡山廟(在沅江縣/東北蠡山)¶
　(唐光宅間建以祀越相范蠡/其女稱武陵娘子亦有祠)馬伏波廟(在桃源縣西/五里漢伏波)¶
　(将軍馬援征五溪蠻/有功後人立廟祀之)陽山廟(在府治東北漢時郡人/建以祀陽山之神以征)¶
　(南将軍梁松配享宋封零濟侯/賜廟額夲朝命有司嵗時祭焉)潘將軍廟(在龍陽縣/西将軍呉)¶
　(大常潘濬也嘗駐軍是邑有功於民/故為立祠夲朝命有司嵗時致祭)張虛白祠(在府/治西)¶
　(宋張虛白累舉不第遂/從老氏學後尸觧而去)文昌祠(在武陵縣/學東南)忠惠祠(在/龍)¶
　(陽縣治東祀/縣尉青文勝)¶
陵墓春申君墓(在府城開元寺葬楚春申君黄歇唐杜/牧詩烈士思酧國士恩春申誰與快寃)¶
<pb:KR2k0008_WYG_064-32b>¶
　(魂三千賔客總珠履/欲使何人殺李園)龔𤣥之墓(在武陵縣南/𤣥之晉徴士)¶
古蹟采菱城(在桃源縣東北二十五里其湖産菱/肉厚味甘楚平王嘗采之有采菱亭)張若¶
　城(在府治東秦白起遣其将張若築此城以拒/楚後漢梁松伐蠻又修之自義陵移郡治此)司馬¶
　錯城(在府城西秦使錯與張若伐楚黔中相對各築/一壘以扼五溪咽喉後馬援又修之宋陶弼詩)¶
　(北設長城限敵塵更來勞役武陵民/我疑洞裏桃花者便是當時版築民)劉公城(在沅江/縣西三)¶
　(里漢昭烈帝嘗徇武陵長沙/零陵桂陽四郡因立城於此)南城(在府城東善徳山/上宋宣撫使韓宣)¶
　(以常徳城守不/固築城於上)空籠城(有府城東北八十里地名/空籠相傳為常徳舊城)故¶
　關州(在沅江縣東南五十八里/蜀漢関羽屯兵處故名)廢漢夀縣(在武陵縣/北夲漢索)¶
<pb:KR2k0008_WYG_064-33a>¶
　(縣陽嘉中改曰漢夀呉改曰呉夀/晉復舊隋省入武陵今為漢夀鄉)春申君宅(在府/治南)石¶
　櫃(有二一在府城東南一在西南後唐/副将沈如疊砌于沅江邉以禦水勢)蟠桃巷(在桃/源縣)¶
　(境宋大中祥符間邑人開地見土龕光色照耀得/大果九枚識者引漢武内傳及愽物志以為蟠桃)¶
名宦漢李陵(臨沅令後没匈奴邑/人思之為立清陵舘)陸康(武陵太守靈帝/欲鑄銅人詔歛)¶
　(民田每畆十錢康上䟽曰十一而稅周徹法也魯宣/稅畆而蝝災自生哀公増賦而孔子非之豈有奪民)¶
　(錢以營無用之物哉書/奏為内倖所譛免官)應奉(武陵太守時苖蠻詹山/等率衆反奉到官慰納)¶
　(山等感化悉䧏於是興/學校舉側陋故通俗變)三國黄盖(呉武陵太守時洞/蠻方入城㓂掠盖)¶
　(擊之誅其魁帥赦其脇從郡境遂/清凡决事無所留滯郡人思之)鍾離牧(呉懼五溪/蠻與蜀接)¶
<pb:KR2k0008_WYG_064-33b>¶
　(界或致叛亂以牧為武陵太守後/溪蠻叛牧討平之及卒士民思之)南北朝劉悛(齊武/陵内)¶
　(史善於撫字自郡還/吏民送者数千人)樂藹(齊武陵令治園植桃李去/後百姓愛之不忍翦伐因)¶
　(名樂/令園)唐温造(朗州刺史開後鄉等渠以溉田凡/三千頃郡人徳之名為右史渠)劉禹¶
　錫(朗州司馬政暇惟以文章吟詠陶冩性情作為新/詞以教巫祝故武陵溪洞間夷歌多禹錫之詞)¶
　李翺(朗州刺史開樊陂及津石陂溉/田惠政及民有文集在郡齋)李璡(朗州刺史/修通古蓴)¶
　(陂堰又為永泰渠灌田/民甚頼焉名曰潤禾堰)宋師頏(知朗州有操尚以簡/静為治朗人便之)¶
　薛居正(知朗州時亡卒数千嘯聚為盗監軍使疑城/中僧與謀欲盡殺之居正以計緩其事因擒)¶
　(賊首汪端詰之乃知/僧無與謀者咸得免)唐介(武陵尉又為沅/江令皆有治聲)陶弼(知鼎/州善)¶
<pb:KR2k0008_WYG_064-34a>¶
　(於綏輯章惇經理五/溪蠻事薦知辰州)岳飛(湖南北制置使討賊楊么/於鼎州䧏其衆数萬么負)¶
　(固不服方浮舟湖中飛敗之么投水為牛臯擒斬之/初賊恃其險曰欲犯我者除是飛來至是人以其言)¶
　(為/䜟)程昌寓(知鼎州兼鼎澧鎮撫使時湖賊楊么來攻/昌㝢以蔡兵禦之後人為之立廟名曰忠)¶
　(祐/)張運(通判鼎州澧賊雷徳進柵險稱亂帥檄運討/之運将都統梁吉等率兵直𢷬其巢破四十)¶
　(二栅䧏其衆大将駐兵淮壖以拒/金運給餉未嘗乏絶時稱其能)錢景持(知桃源縣/時鍾相犯)¶
　(城景持與鍾力戰遂為/所殺事平後贈二官)凌景夏(守鼎州乞减程昌寓/所増蔡州官兵衣糧)¶
　(錢六萬四千餘緡/詔减四分之一)李燾(知常徳府境多茶園異時禁/切啇賈率至交兵燾曰官捕)¶
　(茶賊豈禁茶啇聴/其自如訖無驚)曹彦約(寳慶中知常徳府陛辭言/下情未通横歛未革帝曰)¶
<pb:KR2k0008_WYG_064-34b>¶
　(其病安在對曰言官不及時政下情安得通都城包/苴公行則州郡横歛無可疑者帝然之後在郡有治)¶
　(聲/)吕午(知龍陽縣豪民陶守正殺人正其獄誅之時/宰相置人才簿書賢士大夫以待用而午治)¶
　(縣之政/特書之)姚孳(知桃源縣茍可利於民無不為鄉有虎/孳禱諸社諭以文越三日虎仆於祠傍)¶
　(奏課為/第一)元倪徳政(常徳路總管有惠愛於民民/徳之既去郡人為立遺愛碑)噶珊¶
　(郡監有善政每嵗運輸民艱以肩荷乃從北門外至/潜水十五里開河以便之嵗旱得以溉田民甚頼焉)¶
　朱國寳(以總管統軍鎮常徳知安撫司事時宋諸郡/邑多堅守不下國寳傳檄招諭閱月悉平)¶
　苖益(知龍陽州洞㓂侵掠人民飢饉益振濟保撫/之如子民視之如父母後陞常徳路總管)夲¶
　朝張子俊(洪武初知常徳府不事煩苛課農/桑興學校舉行鄉飲以厚風俗)應履平¶
<pb:KR2k0008_WYG_064-35a>¶
　(永樂間常徳府知府郡舊賦麥為稅履平奏易以稲/民甚便之且加意學校作新士類文教勃興超迁雲)¶
　(南右布政/使  省志)王斌(正統間任龍陽縣丞存心愛民嘗脩/圍堤不辭勞瘁務為堅厚以保障民)¶
　(田百姓歌曰王父母築圍堤民/樂業我無飢石刻猶存  省志)王績(成化中知常徳/府持身清潔人)¶
　(不敢干以私禱雨于龍門洞輙應比卒囊/無餘貲士民賻其䘮還其妻子  省志)劉纓(成化/中知)¶
　(武陵縣在任六年明習吏事諸舞文者/以次摘發凡百紀綱次第偹第  省志)黄珂(成化中/知龍陽)¶
　(縣興學校勸農桑理寃獄嵗飢加意/賑恤極有方畧全活者甚衆  省志)陸垹(歴武昌常/徳知府調)¶
　(知岳州府清介自持政尚大体胥徒不下州縣嵗旱/躬詢民瘼首䟽于朝廷請發公帑賑濟復給牛種助)¶
　(耕岳民立祠/祀之  省志)應龍(𢎞治中知武陵縣敏逹有幹局時/藩第初建先事經畫有條民不知)¶
<pb:KR2k0008_WYG_064-35b>¶
　(擾每村創義囤積糓偹賑任九載民/奏留増俸二級仍治縣事  省志)王禾(正徳初知/常徳府質)¶
　(朴嚴毅為政務持大体時藩封初至侵/索百出或至加辱禾不為奪  省志)李燁(以御史/謫武陵)¶
　(縣丞釐弊革奸以清白自守郡有猾賊羣盗附于民/訴之官輙以賂免燁得其情寘以法盗遂息武陵路)¶
　(當四逹民疲于傳送䟽奏請復/原轄縣供役以蘇民困  省志)歐陽恂(正徳末知常/徳性鯁介政)¶
　(尚簡易務節省民力時洪水决堤悉心修築民困少/蘇捐俸入覲秋毫無所取治行為闔省第一  省志)¶
　張鉞(嘉靖中知沅江性剛直極甘清苦時世宗南頼/廵撫臺委領支應宦官不得過索夲郡夫馬)¶
　(以生還人稱鐡漢張榮籓以慶賀餽金即日分給寒/士以資肆業去之日即食筯破釡騐給還民其亷如)¶
　(此志/省)張澤(知沅江縣移署武陵事時麻陽諸苖鴟張/竊發督府駐節湖北川貴供億調度倍蓰)¶
<pb:KR2k0008_WYG_064-36a>¶
　(于常而諸應不匱/上下異之  省志)方仕(嘉靖中任知府勤敏公明治/賦公平一卒不下鄊落脩堤)¶
　(壋嵗旱徒歩祈禱積穀至四萬餘石賑荒仍奏請/蠲租又作新學校周贍貧士實政鑿鑿可紀省志)陸¶
　州(嘉靖中知常徳府時方建造三殿湖北木運孔棘/部使乘勢為奸州為調停差撥以隂折其非一時)¶
　(属路類以安/堵  省志)¶
流寓栁拱辰(青州人五李時避地荆楚遂為武陵人精/易春秋宋舉進士通判鄂岳州有惠愛後)¶
　(致政歸武陵有歸老橋曽鞏作記弟應辰/子平猷等皆相繼擢第人號武陵五栁)邢繹(鄭人/父倞)¶
　(宋知鼎州因家焉繹以䕃入官連倅五郡後倅襄與/帥争疑獄因不仕起知興國軍秩滿歸武陵號復庵)¶
　(居/士)張庭堅(廣安軍人宋舉進士歴官右正言在職逾/月数上封事嘗為徽宗言司馬光吕公著)¶
<pb:KR2k0008_WYG_064-36b>¶
　(之賢後通判陳州以不附蔡京列諸黨籍又/坐嘗談瑤華宫非辜事編管虢州徙鼎州)杜昉(宋/通)¶
　(判宻州建炎初寓居武陵㑹賊鍾相/亂欲強使從巳昉罵不絶口遂遇害)邵宏淵(大名人/寓武陵)¶
　(宋高宗時賊鍾相反於湖湘宏淵将兵擒其渠魁授/鼎澧統領楊么犯州宏淵擊敗之用韓世忠薦授閤)¶
　(門舎人與劉錡擊退金人同李顯忠䧏金将/達嚕噶齊等累戰有功仕至定逺軍節度使)¶
人物虞善卷(武陵人居於枉山荘子云舜以天下譲於/善卷善卷曰余立於宇宙之中冬日衣皮)¶
　(毛夏日衣葛絺春耕種形足以勞動秋收歛身足以/休息日出而作日入而息逍遥於天地之間而心意)¶
　(自得吾何以天下為哉遂不受而去/宋政和間賜號曰遁世高蹈先生)周屈原(楚人懷/王族属)¶
　(為三閭大夫謀行職修王甚珍之靳尚軰妬害其能/譛之遂見踈原憂心煩亂乃作離騷諸篇兾君覺悟)¶
<pb:KR2k0008_WYG_064-37a>¶
　(而終不見省不忍見宗/國危亡自沉汨羅而死)黄歇(黔中人戰國時為楚相/號春申君相楚凡二十)¶
　(餘年門下食客三千人其上客皆躡/珠履趙使見之大慙後為李園所害)漢田強(武陵五/溪酋領)¶
　(也王莽欲錫強銅印強有子十人雄勇過人乃曰吾/等漢臣誓不事莽以其三子将五萬人下屯沅東各)¶
　(築一城烽火相應田子居上/城王子居中城倉子居下城)三國廖立(武陵人蜀先/主辟為從事)¶
　(諸葛亮荅呉使謂龎統廖立楚之良材後徙長水校/尉立怏怏坐廢為民徙汶山郡率妻子耕殖自守及)¶
　(聞亮卒泣曰吾/終為左祍矣)潘濬(武陵人呉孫權拜濬中郎将迁/太常時五溪蠻叛濬督諸軍討)¶
　(之信賞必罰獲斬数萬自/是羣蠻衰弱一方以寕)李衡(武陵人呉建興間為/丹陽太守加安逺将)¶
　(軍每欲理産業妻習氏不許衡宻遣人於龍陽汜洲/種橘千株臨終謂其子曰汝母惡吾營家故貧如此)¶
<pb:KR2k0008_WYG_064-37b>¶
　(吾於汎州種橘乃千頭木奴不費汝衣食太史/公言江陵千株橘其人與千户侯等盖謂此也)晉閻¶
　曾(武陵人避地凉州州牧張茂專伯隴右築靈鈞/臺人苦其役曾夜扣門諌之遂罷役凉人大悅)潘¶
　京(武陵人弱冠郡辟主簿有機辨後舉秀才至洛與/尚書令樂廣共談累日廣歎其才曰君天才過人)¶
　(若加以學必為一代談宗京感其言遂勤學不倦時/武陵太守戴昌父子亦善談俱為京所屈厯巴丘邵)¶
　(陵泉陵三令明於/政術路不拾遺)龔𤣥之(武陵漢夀人好學潜黙初/舉秀才公府辟皆不就孝)¶
　(武聞其名徴為散騎常侍固/辭子元夀黎民孫祈皆有聲)伍朝(武陵漢夀人少好/學臨池學書水為)¶
　(之黒劉𢎞持莭荆州尤深/禮異補零陵太守不就)邵榮興(武陵漢夀人八世/同居州縣辟皆不)¶
　(應後旌/表門閭)南北朝范安袓(武陵人與族人袓根齊名五/世同居齊建元中旌表其門)¶
<pb:KR2k0008_WYG_064-38a>¶
　伍安貧(武陵人愽雅嗜學梁累䧏𤣥纁/之禮皆以疾辭嘗撰武陵圖志)黄閔(武陵人/愽學有)¶
　(詞藝撰沅州志唐章懷太/子註郡國志取之為證)唐韓約(武陵人厯兩池𣙜/運使䖍州刺使權)¶
　(安南都䕶文宗時授左金吾大将軍初約為代北/水陸轉運使修廢田嵗收粟二十萬石人頼之)宋¶
　陳起(沅江人舉進士調寕鄉令改令秭歸又歴湘鄉/萍鄉令皆有政聲在秭歸日䟽鑿新灘舟行以)¶
　(安歐陽修銘其功/於石終永州倅)鍾正甫(武陵人治平初進士與米/芾善樞宻蒋之竒器之後)¶
　(為廣東轉運有美聲蔡/京置正甫黨碑中坐謫)張頡(桃源人兄顒慶厯初進/士以材幹聞頡皇祐初)¶
　(亦第進士仕州縣有能名歴廣東西等路/轉運使以材諝推重於時後知荆南府)楊維(武陵/人嘉)¶
　(祐中進士工詩神宗時進宫栁詩百篇上親誦/数篇遂大傳播嘗召見御書清白傳家以賜之)管師¶
<pb:KR2k0008_WYG_064-38b>¶
　復(武陵人自號白雲先生陳襄以師復與程/頥經明行修薦為學官弟師常亦齊名)楊縯(武/陵)¶
　(人志在泉石棄官隠桃源/山崇寕中賜號冲真䖏士)王在(武陵人端平初進士/治周禮真徳秀知貢)¶
　(舉擢冠夲經後攝/倅施州城䧟死之)丁易東(龍陽人舉進士為編修官/入元数徴不起註周易傳)¶
　(䟽以便學者建石壇精舍教授生徒資/以廩費事聞賜額沅陽書院授以山長)夲朝朱應袓¶
　(武陵人永樂間由監察御史轉/陞四川按察使以才能著稱)何頴(武陵人洪武庚/辰進士擢四川)¶
　(峩眉令多善政邑人失牛吏捕得之頴疑其寃/黙禱於城隍果得真盗累官江西按察司僉事)張以¶
　澄(武陵人洪武己邜鄉舉歴官/勤能累陞河南布政司叅議)馮貴(武陵人洪武庚/辰進士擢兵科)¶
　(給事中端謹有為陞交阯布政/司叅議尋轉叅政下民悅服)鄧崙(武陵人永樂甲/辰進士授兵科)¶
<pb:KR2k0008_WYG_064-39a>¶
　(給事中遇事風生嘗條軍務十事陞河間長蘆塩運/使建議塩課利害切時病者十餘事每見俞允累陞)¶
　(兵部侍郎/卒  省志)李顯(桃源人成化甲辰進士授户部主事/監𣙜督儲並以清慎着稱性樂恬静)¶
　(乞改南京考功出知南康府以惠愛為政修復白鹿/洞書院作興士類未及二年以疾乞歸人甚高之)¶
　(省/志)劉璟(武陵人成化丙戌進士知霑化縣加意撫字/民瘼拜御史出按山西憲度修明適晉藩嘗)¶
　(訟民奪田璟察其非是仍判還/民代去士民號泣以送  省志)陳䇿(武陵人成化丁/未進士知冝興)¶
　(縣重厚有量政尚遁良雖居劇邑卓有能聲擢拜監/察御史謹於持憲論事率循忠厚出按貴州廣西二)¶
　(省得体嵗甲子監河南試以藻/鑑得人士論翕然歸之  省志)文澍(桃源人成化丙/戌進士歴南京)¶
　(刑部郎中知重慶府政尚寛平有古循吏風嵗㓙發/賑有劇盗聚山澤以至誠諭之盗即觧散調忠州府)¶
<pb:KR2k0008_WYG_064-39b>¶
　(即觧官歸/省志)談録(武陵人自袓子隆以下曰文亮曰興/曰惟褔曰志貴曰仲旻至録十世不)¶
　(分居成化間有司嘗以事上聞今/子孫数傳猶守家規不變  省志)石瑗(武陵人袓廷/河嘗主家訓)¶
　(約子孫同㸑傳至邦逹興權應鳯子明和至瑗家益/蕃衍人無間言孫偉鼎益守其訓惇尚禮譲知府陸)¶
　(□屢造其廬大書十世同居遺之當道/以上聞命有司表之復其家  省志)陳洪謨(武陵/人𢎞)¶
　(治丙辰進士授主事厯雲南布政使值習阿苖亂督/餉濟兵克平十八寨晉都御史廵撫江西百廢具舉)¶
　(入為兵部侍郎署部事籌邉理戎益懋/𢎞績尋乞休歸所著有静芳亭稿省志)楊裭(武陵人/由觧元)¶
　(登進士第選庻吉士拜兵科給事中持正敢言忤瑾/致仕瑾敗起吏科轉通政陞南京太僕寺卿  省志)¶
列女張氏(武陵人林徳成妻夫亡㫁指/自誓守節宣徳中旌  省志)孫氏(龍陽人史/源齊妻年)¶
<pb:KR2k0008_WYG_064-40a>¶
　(二十五而寡誓死守/莭宣徳中旌  省志)史氏(龍陽人袁奎妻年二十二/守莭貧甚紡績奉姑撫㓜)¶
　(成立成化中/旌  省志)梅氏(龍陽人伍景妻梅十八適景明年/景卒又明年姑舅俱亡梅父憐其)¶
　(少且貧欲改嫁之梅守莭不變紡績以為食節行/無虧成化間有司以事上聞旌表其門  省志)王¶
　氏(龍陽人曽義妻年十九義卒遺腹三月生子王撫/孤厲莭飬姑以孝聞隆慶二年有司奏聞旌表)¶
　(省/志)亷氏(諸生熊冨秋龍陽人年二十秋卒亷甘貧矢/志奉姑終餘年撫子成立以承夫志鄉黨以)¶
　(節孝稱之隆慶間有/司奏聞旌表  省志)¶
仙釋黄道真(武陵人晉時棄俗居高吾山/修道乘白鹿而去不知所終)黄洞源(武陵/人唐)¶
　(大厯間學道于桃源宫辰州瞿栢廷走武陵師事之/尋遇一老尊遂辭洞源曰歸仙洞去洞源留之不可)¶
<pb:KR2k0008_WYG_064-40b>¶
　(約十八年再見後洞源往潤州之茅山栢廷忽至洞/源曰吾将踏滄海次日亦化温造為記其事于桃源)¶
　(宫/)藥山師(名惟儼唐朗州刺史李翺謁藥山問如何/是道師以手指上下曰㑹麽翺曰不㑹師)¶
　(曰雲在天水在瓶翺遂贈以詩曰煉得身形似鶴形/千株松下兩函經我來問道無餘說雲在青天水在)¶
　(瓶/)張秉(武陵人一日行山澤間遇仙女詣秉曰帝以/君功在呉分故遣相配生子以木徳王其地)¶
　(且約踰年再㑹秉如期往果見前女以襁褓子歸/秉曰當世世相承血食呉楚後生子渤為祠山神)¶
　¶
　¶
　明一統志卷六十四¶
